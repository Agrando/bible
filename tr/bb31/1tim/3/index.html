<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/1tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/1tim">1 Timothy</a> &gt <strong>Chapter 3</strong></div><p><span class="verse"><a name="1">1</a>İşte güvenilir söz: Bir kimse gözetmen olmayı gönülden istiyorsa, iyi bir görev arzu etmiş olur.</span> <span class="verse"><a name="2">2</a>Ancak gözetmen ayıplanacak bir yanı olmayan, tek karılı, ölçülü, sağduyulu, saygın, konuksever, öğretmeye yetenekli biri olmalı.</span> <span class="verse"><a name="3">3</a>Şarap düşkünü, zorba olmamalı; uysal, kavgadan ve para sevgisinden uzak olmalı.</span> <span class="verse"><a name="4">4</a>Evini iyi yönetmeli, çocuklarına söz dinletmeli, her yönden saygılı olmalarını sağlamalı.</span> <span class="verse"><a name="5">5</a>Kendi evini yönetmesini bilmeyen, Tanrının topluluğunu nasıl kayırabilir?</span> <span class="verse"><a name="6">6</a>Gözetmen yeni iman etmiş biri olmamalı. Yoksa gurura kapılıp İblisin uğradığı yargıya uğrayabilir.</span> <span class="verse"><a name="7">7</a>Topluluğun dışındakiler tarafından da iyi bir insan olarak tanınmalıdır. Öyle ki, ayıplanacak duruma ve İblisin tuzağına düşmesin.</span> <span class="verse"><a name="8">8</a>Aynı şekilde kilise görevlileri, özü sözü ayrı, şarap tutkunu, haksız kazanç peşinde koşan kişiler değil, ağırbaşlı kişiler olmalı.</span> <span class="verse"><a name="9">9</a>Temiz vicdanla imanın sırrına sarılmalıdırlar.</span> <span class="verse"><a name="10">10</a>Bunlar da önce denensin; eleştirilecek bir yönleri yoksa görev alsınlar.</span> <span class="verse"><a name="11">11</a>Aynı şekilde kadınlar ağırbaşlı olmalı; iftiracı değil, ama ölçülü ve her bakımdan güvenilir olmalı.</span> <span class="verse"><a name="12">12</a>Görevliler tek karılı, çocuklarını ve evlerini iyi yöneten kişiler olsun.</span> <span class="verse"><a name="13">13</a>Görevlerini iyi yapanlar, kendileri için iyi bir yer edinir, Mesih İsaya imanda büyük cesaret kazanırlar.</span> <span class="verse"><a name="14">14</a>Yakında yanına gelmeyi umuyorum. Ama gecikirsem, gerçeğin direği ve dayanağı olan Tanrının ev halkı arasında, yani yaşayan Tanrının topluluğunda nasıl davranmak gerektiğini bilesin diye sana bunları yazıyorum.</span> <span class="verse"><a name="15">15</a>Kuşkusuz Tanrı yolunun sırrı büyüktür.  O, bedende göründü,  Ruh'ça doğrulandı,  Meleklerce görüldü,  Uluslara tanıtıldı,  Dünyada O'na iman edildi,  Yücelik içinde yukarı alındı.</span> </p></div</div></div></body></html>