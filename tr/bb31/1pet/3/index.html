<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/1pet/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/1pet">1 Peter</a> &gt <strong>Chapter 3</strong></div><p><span class="verse"><a name="1">1</a>Bunun gibi, ey kadınlar, siz de kocalarınıza bağımlı olun. Öyle ki, kimileri Tanrı sözüne inanmasa bile, Tanrı korkusuna dayanan temiz yaşayışınızı görerek söze gerek kalmadan karılarının yaşayışıyla kazanılsınlar.</span> <span class="verse"><a name="2">2</a>Süsünüz örgülü saçlar, altın takılar, güzel giysiler gibi dışla ilgili olmasın.</span> <span class="verse"><a name="3">3</a>Gizli olan iç varlığınız, sakin ve yumuşak bir ruhun solmayan güzelliğiyle süsünüz olsun. Bu, Tanrının gözünde çok değerlidir.</span> <span class="verse"><a name="4">4</a>Çünkü geçmişte umudunu Tanrıya bağlamış olan kutsal kadınlar da kocalarına bağımlı olarak böyle süslenirlerdi.</span> <span class="verse"><a name="5">5</a>Örneğin Sara İbrahimi ‹‹Efendim›› diye çağırır, sözünü dinlerdi. İyilik eder, hiçbir tehditten yılmazsanız, siz de Saranın çocukları olursunuz.</span> <span class="verse"><a name="6">6</a>Bunun gibi, ey kocalar, siz de daha zayıf varlıklar olan karılarınızla anlayış içinde yaşayın. Tanrının lütfettiği yaşamın ortak mirasçıları oldukları için onlara saygı gösterin. Öyle ki, dualarınıza bir engel çıkmasın.</span> <span class="verse"><a name="7">7</a>Sonuç olarak hepiniz aynı düşüncede birleşin. Başkalarının duygularını paylaşın. Birbirinizi kardeşçe sevin. Şefkatli, alçakgönüllü olun.</span> <span class="verse"><a name="8">8</a>Kötülüğe kötülükle, sövgüye sövgüyle değil, tersine, kutsamayla karşılık verin. Çünkü kutsanmayı miras almak için çağrıldınız.</span> <span class="verse"><a name="9">9</a>Şöyle ki,  ‹‹Yaşamdan zevk almak,  İyi günler görmek isteyen,  Dilini kötülükten,  Dudaklarını yalandan uzak tutsun.</span> <span class="verse"><a name="10">10</a>Kötülükten sakınıp iyilik yapsın.  Esenliği amaçlasın, ardınca gitsin.</span> <span class="verse"><a name="11">11</a>Çünkü Rabbin gözleri  Doğru kişilerin üzerindedir.  Kulakları onların yakarışına açıktır.  Ama Rab kötülük yapanlara karşıdır.››</span> <span class="verse"><a name="12">12</a>İyilik yapmakta gayretli olursanız, size kim kötülük edecek?</span> <span class="verse"><a name="13">13</a>Doğruluk uğruna acı çekseniz bile, ne mutlu size! İnsanların ‹‹korktuğundan korkmayın, ürkmeyin.››</span> <span class="verse"><a name="14">14</a>Mesihi Rab olarak yüreklerinizde kutsayın. İçinizdeki umudun nedenini soran herkese uygun bir yanıt vermeye her zaman hazır olun.</span> <span class="verse"><a name="15">15</a>Yalnız bunu yumuşak huyla, saygıyla yapın. Vicdanınızı temiz tutun. Öyle ki, Mesihe ait olarak sürdürdüğünüz olumlu yaşamı kınayanlar size ettikleri iftiradan utansınlar.</span> <span class="verse"><a name="16">16</a>İyilik edip acı çekmek -eğer Tanrının isteği buysa- kötülük yapıp acı çekmekten daha iyidir.</span> <span class="verse"><a name="17">17</a>Nitekim Mesih de bizleri Tanrıya ulaştırmak amacıyla doğru kişi olarak doğru olmayanlar için günah sunusu olarak ilk ve son kez öldü. Bedence öldürüldü, ama ruhça diriltildi.</span> <span class="verse"><a name="18">18</a>Ruhta gidip bunları zindanda olan ruhlara da duyurdu.</span> <span class="verse"><a name="19">19</a>Bir zamanlar, Nuhun günlerinde gemi yapılırken, Tanrının sabırla beklemesine karşın bu ruhlar söz dinlememişlerdi. O gemide birkaç kişi, daha doğrusu sekiz kişi suyla kurtuldu.</span> <span class="verse"><a name="20">20</a>Bu olay vaftizi simgeliyor. Bedenin kirden arınması değil, Tanrıya yönelen temiz vicdanın dileği olan vaftiz, İsa Mesihin dirilişiyle şimdi sizi de kurtarıyor.</span> <span class="verse"><a name="21">21</a>Göğe çıkmış olan Mesih Tanrı'nın sağındadır. Bütün melekler, yetkiler ve güçler O'na bağlı kılınmıştır.</span> </p></div</div></div></body></html>