<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/1pet/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/1pet">1 Peter</a> &gt <strong>Chapter 5</strong></div><p><span class="verse"><a name="1">1</a>Bu nedenle aranızdaki ihtiyarlara, onlar gibi bir ihtiyar, Mesihin çektiği acıların tanığı, açığa çıkacak olan yüceliğin paydaşı olarak rica ediyorum: Tanrının size verdiği sürüyü güdün. Zorunluymuş gibi değil, Tanrının istediği gibi gönüllü gözetmenlik yapın. Para hırsıyla değil, gönül rızasıyla, size emanet edilenlere egemenlik taslamadan, sürüye örnek olarak görevinizi yapın.</span> <span class="verse"><a name="2">2</a>Baş Çoban göründüğü zaman yüceliğin solmaz tacına kavuşacaksınız.</span> <span class="verse"><a name="3">3</a>Ey gençler, siz de ihtiyarlara bağımlı olun. Hepiniz birbirinize karşı alçakgönüllülüğü kuşanın. Çünkü,  ‹‹Tanrı kibirlilere karşıdır,  Ama alçakgönüllülere lütfeder.››</span> <span class="verse"><a name="4">4</a>Uygun zamanda sizi yüceltmesi için, Tanrının kudretli eli altında kendinizi alçaltın.</span> <span class="verse"><a name="5">5</a>Bütün kaygılarınızı Ona yükleyin, çünkü O sizi kayırır.</span> <span class="verse"><a name="6">6</a>Ayık ve uyanık olun. Düşmanınız İblis kükreyen aslan gibi yutacak birini arayarak dolaşıyor.</span> <span class="verse"><a name="7">7</a>Dünyanın her yerindeki kardeşlerinizin de aynı acıları çektiğini bilerek imanda sarsılmadan İblise karşı direnin.</span> <span class="verse"><a name="8">8</a>Sizleri Mesihte sonsuz yüceliğine çağıran ve bütün lütfun kaynağı olan Tanrının kendisi kısa bir süre acı çekmenizden sonra sizi yetkinleştirip pekiştirecek, güçlendirip temellendirecektir.</span> <span class="verse"><a name="9">9</a>Kudret sonsuzlara dek Onun olsun! Amin.</span> <span class="verse"><a name="10">10</a>Kendisini güvenilir bir kardeş saydığım Silvanus aracılığıyla size kısaca yazmış bulunuyorum. Sizi yüreklendiriyor ve sözünü ettiğim lütfun Tanrının gerçek lütfu olduğuna tanıklık ediyorum. Buna bağlı kalın.</span> <span class="verse"><a name="11">11</a>Sizler gibi seçilmiş olan Babildeki kilise ve oğlum Markos size selam ederler.</span> <span class="verse"><a name="12">12</a>Birbirinizi sevgiyle öperek selamlayın. Sizlere, Mesih'e ait olan herkese esenlik olsun.</span> </p></div</div></div></body></html>