<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/1pet/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/1pet">1 Peter</a> &gt <strong>Chapter 2</strong></div><p><span class="verse"><a name="1">1</a>Bu nedenle her kötülüğü, hileyi, ikiyüzlülüğü, kıskançlığı ve bütün iftiraları üzerinizden sıyırıp atın.</span> <span class="verse"><a name="2">2</a>Yeni doğmuş bebekler gibi, hilesiz sütü andıran Tanrı sözünü özleyin ki, bununla beslenip büyüyerek kurtuluşa erişesiniz.</span> <span class="verse"><a name="3">3</a>Çünkü Rabbin iyiliğini tattınız.</span> <span class="verse"><a name="4">4</a>İnsanlarca reddedilmiş, ama Tanrıya göre seçkin ve değerli olan diri taşa, Rabbe gelin.</span> <span class="verse"><a name="5">5</a>O sizi diri taşlar olarak ruhsal bir tapınağın yapımında kullansın. Böylelikle, İsa Mesih aracılığıyla Tanrının beğenisini kazanan ruhsal kurbanlar sunmak üzere kutsal bir kâhinler topluluğu olursunuz.</span> <span class="verse"><a name="6">6</a>Çünkü Kutsal Yazıda şöyle deniyor:  ‹‹İşte, Siyona bir taş,  Seçkin, değerli bir köşe taşı koyuyorum.  Ona iman eden hiç utandırılmayacak.››</span> <span class="verse"><a name="7">7</a>İman eden sizler için bu taş değerlidir. Ama imansızlar için,  ‹‹Yapıcıların reddettiği taş  Köşenin baş taşı,››  ‹‹Sürçme taşı ve tökezleme kayası oldu.›› belirlenmişlerdir.</span> <span class="verse"><a name="8">8</a>Ama siz seçilmiş soy, Kralın kâhinleri, kutsal ulus, Tanrının öz halkısınız. Sizi karanlıktan şaşılası ışığına çağıran Tanrının erdemlerini duyurmak için seçildiniz.</span> <span class="verse"><a name="9">9</a>Bir zamanlar halk değildiniz, ama şimdi Tanrının halkısınız. Bir zamanlar merhamete erişmemiştiniz, şimdiyse merhamete eriştiniz.</span> <span class="verse"><a name="10">10</a>Sevgili kardeşler, size yalvarırım, cana karşı savaşan benliğin tutkularından kaçının. Çünkü bu dünyada yabancı ve konuksunuz.</span> <span class="verse"><a name="11">11</a>İnanmayanlar arasında olumlu bir yaşam sürün. Öyle ki, kötülük yapanlarmışsınız gibi size iftira etseler de, iyi işlerinizi görerek Tanrıyı, kendilerine yaklaştığı gün yüceltsinler.</span> <span class="verse"><a name="12">12</a>İnsanlar arasında yetkili kılınmış her kuruma -gerek her şeyin üstünde olan krala gerekse kötülük yapanların cezalandırılması, iyilik edenlerin onurlandırılması için kral tarafından gönderilen valilere- Rab adına bağımlı olun.</span> <span class="verse"><a name="13">13</a>Çünkü Tanrının isteği, iyilik yaparak akılsızların bilgisizliğini susturmanızdır.</span> <span class="verse"><a name="14">14</a>Özgür insanlar olarak yaşayın, ancak özgürlüğünüzü kötülük yapmak için bahane etmeyin. Tanrının kulları olarak yaşayın.</span> <span class="verse"><a name="15">15</a>Herkese saygı gösterin. İmanlı kardeşlerinizi sevin, Tanrıdan korkun, krala saygı gösterin.</span> <span class="verse"><a name="16">16</a>Ey hizmetkârlar, efendilerinizin yalnız iyi ve yumuşak huylu olanlarına değil, ters huylu olanlarına da tam bir saygıyla bağımlı olun.</span> <span class="verse"><a name="17">17</a>Haksız yere acı çeken kişi, Tanrı bilinciyle acıya katlanırsa, Tanrıyı hoşnut eder.</span> <span class="verse"><a name="18">18</a>Çünkü günah işleyip dövüldüğünüzde dayanırsanız, bunda övülecek ne var? Ama iyilik edip acı çektiğinizde dayanırsanız, Tanrıyı hoşnut edersiniz.</span> <span class="verse"><a name="19">19</a>Nitekim bunun için çağrıldınız. Mesih, izinden gidesiniz diye uğrunuza acı çekerek size örnek oldu.</span> <span class="verse"><a name="20">20</a>‹‹O günah işlemedi, ağzından hileli söz çıkmadı.››</span> <span class="verse"><a name="21">21</a>Kendisine sövüldüğünde sövgüyle karşılık vermedi, acı çektiğinde kimseyi tehdit etmedi; davasını, adaletle yargılayan Tanrıya bıraktı.</span> <span class="verse"><a name="22">22</a>Bizler günah karşısında ölelim, doğruluk uğruna yaşayalım diye, günahlarımızı çarmıhta kendi bedeninde yüklendi. Onun yaralarıyla şifa buldunuz.</span> <span class="verse"><a name="23">23</a>Çünkü yolunu şaşırmış koyunlar gibiydiniz, şimdiyse canlarınızın Çobanı'na ve Gözetmeni'ne döndünüz.</span> </p></div</div></div></body></html>