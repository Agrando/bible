<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/1john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/1john">1 John</a> &gt <strong>Chapter 2</strong></div><p><span class="verse"><a name="1">1</a>Yavrularım, bunları size günah işlemeyesiniz diye yazıyorum. Ama içimizden biri günah işlerse, adil olan İsa Mesih bizi Babanın önünde savunur.</span> <span class="verse"><a name="2">2</a>O günahlarımızı, yalnız bizim günahlarımızı değil, bütün dünyanın günahlarını da bağışlatan kurbandır.</span> <span class="verse"><a name="3">3</a>Buyruklarını yerine getirirsek, Onu tanıdığımızdan emin olabiliriz.</span> <span class="verse"><a name="4">4</a>‹‹Onu tanıyorum›› deyip de buyruklarını yerine getirmeyen yalancıdır, kendisinde gerçek yoktur.</span> <span class="verse"><a name="5">5</a>Ama Onun sözüne uyan kişinin Tanrıya olan sevgisi gerçekten yetkinleşmiştir. Tanrıda olduğumuzu bununla anlarız.</span> <span class="verse"><a name="6">6</a>‹‹Tanrıda yaşıyorum›› diyen, Mesihin yürüdüğü yolda yürümelidir.</span> <span class="verse"><a name="7">7</a>Sevgili kardeşlerim, size yeni bir buyruk değil, başlangıçtan beri kabul ettiğiniz eski buyruğu yazıyorum. Eski buyruk, işitmiş olduğunuz Tanrı sözüdür.</span> <span class="verse"><a name="8">8</a>Yine de size yeni bir buyruk yazıyorum. Bunun gerçek olduğu, Mesihte ve sizde görülüyor. Çünkü karanlık geçiyor, gerçek ışık şimdiden parlıyor.</span> <span class="verse"><a name="9">9</a>Işıkta olduğunu söyleyip de kardeşinden nefret eden hâlâ karanlıktadır.</span> <span class="verse"><a name="10">10</a>Kardeşini seven ışıkta yaşar ve başkasının tökezlemesine neden olmaz.</span> <span class="verse"><a name="11">11</a>Ama kardeşinden nefret eden karanlıktadır, karanlıkta yürür ve nereye gittiğini bilmez. Çünkü karanlık gözlerini kör etmiştir.</span> <span class="verse"><a name="12">12</a>Yavrularım, size yazıyorum,  Çünkü Mesihin adı uğruna günahlarınız bağışlandı.</span> <span class="verse"><a name="13">13</a>Babalar, size yazıyorum,  Çünkü başlangıçtan beri var Olanı tanıyorsunuz.  Gençler, size yazıyorum,  Çünkü kötü olanı yendiniz.  Çocuklar, size yazdım,  Çünkü Babayı tanıyorsunuz.</span> <span class="verse"><a name="14">14</a>Babalar, size yazdım,  Çünkü başlangıçtan beri var Olanı tanıyorsunuz.  Gençler, size yazdım,  Çünkü güçlüsünüz,  Tanrının sözü içinizde yaşıyor,  Kötü olanı yendiniz.</span> <span class="verse"><a name="15">15</a>Dünyayı da dünyaya ait şeyleri de sevmeyin. Dünyayı sevenin Babaya sevgisi yoktur.</span> <span class="verse"><a name="16">16</a>Çünkü dünyaya ait olan her şey -benliğin tutkuları, gözün tutkuları, maddi yaşamın verdiği gurur- Babadan değil, dünyadandır.</span> <span class="verse"><a name="17">17</a>Dünya da dünyasal tutkular da geçer, ama Tanrının isteğini yerine getiren sonsuza dek yaşar.</span> <span class="verse"><a name="18">18</a>Çocuklar, bu son saattir. Mesih Karşıtının geleceğini duydunuz. Nitekim şimdiden çok sayıda Mesih karşıtı türemiş bulunuyor. Son saat olduğunu bundan biliyoruz.</span> <span class="verse"><a name="19">19</a>Bunlar aramızdan çıktılar, ama bizden değildiler. Bizden olsalardı, bizimle kalırlardı. Ayrılmaları hiçbirinin bizden olmadığını ortaya çıkardı.</span> <span class="verse"><a name="20">20</a>Sizlerse Kutsal Olan tarafından meshedildiniz; hepiniz bilgilisiniz.</span> <span class="verse"><a name="21">21</a>Gerçeği bilmediğiniz için değil, gerçeği ve hiçbir yalanın gerçekle ilgisi olmadığını bildiğiniz için size yazıyorum.</span> <span class="verse"><a name="22">22</a>İsanın Mesih olduğunu yadsıyan yalancı değilse, kim yalancıdır? Babayı ve Oğulu yadsıyan Mesih karşıtıdır.</span> <span class="verse"><a name="23">23</a>Oğulu yadsıyanda Baba da yoktur; Oğulu açıkça kabul edende Baba da vardır.</span> <span class="verse"><a name="24">24</a>Başlangıçtan beri işittiğiniz söz içinizde yaşasın. Başlangıçtan beri işittiğiniz söz içinizde yaşarsa, siz de Oğulda ve Babada yaşarsınız.</span> <span class="verse"><a name="25">25</a>Mesihin bize vaat ettiği budur, yani sonsuz yaşamdır.</span> <span class="verse"><a name="26">26</a>Bunları sizi saptırmak isteyenlerle ilgili olarak yazıyorum.</span> <span class="verse"><a name="27">27</a>Size gelince, Ondan aldığınız mesh sizde kalır. Kimsenin size bir şey öğretmesine gerek yoktur. Onun size her şeyi öğreten meshi gerçektir, sahte değildir. Size öğrettiği gibi, Mesihte yaşayın.</span> <span class="verse"><a name="28">28</a>Evet, yavrularım, şimdi Mesihte yaşayın ki, O göründüğünde cesaretimiz olsun, geldiğinde Onun önünde utanmayalım.</span> <span class="verse"><a name="29">29</a>O'nun doğru olduğunu bilirseniz, doğru olanı yapan herkesin O'ndan doğduğunu da bilirsiniz.</span> </p></div</div></div></body></html>