<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/phil/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/phil">Philippians</a> &gt <strong>Chapter 4</strong></div><p><span class="verse"><a name="1">1</a>Bu nedenle, ey sevgililer, sevincim, başımın tacı, içten özlediğim sevgili kardeşlerim, böylece Rabde dimdik durun.</span> <span class="verse"><a name="2">2</a>Evodiyaya rica ediyorum, Sintihiye rica ediyorum, Rab yolunda aynı düşüncede olun.</span> <span class="verse"><a name="3">3</a>Evet, gerçek yoldaşım, sana da yalvarırım, bu kadınlara yardım et. Çünkü onlar benimle, Klementle ve adları yaşam kitabında bulunan öbür emektaşlarımla birlikte Müjdeyi yaymak için mücadele ettiler.</span> <span class="verse"><a name="4">4</a>Rabde her zaman sevinin; yine söylüyorum, sevinin!</span> <span class="verse"><a name="5">5</a>Uysallığınız bütün insanlarca bilinsin. Rabbin gelişi yakındır.</span> <span class="verse"><a name="6">6</a>Hiç kaygılanmayın; her konudaki dileklerinizi, Tanrıya dua edip yalvararak şükranla bildirin.</span> <span class="verse"><a name="7">7</a>O zaman Tanrının her kavrayışı aşan esenliği Mesih İsa aracılığıyla yüreklerinizi ve düşüncelerinizi koruyacaktır.</span> <span class="verse"><a name="8">8</a>Sonuç olarak, kardeşlerim, gerçek, saygıdeğer, doğru, pak, sevimli, hayranlık uyandıran, erdemli ve övülmeye değer ne varsa, onu düşünün.</span> <span class="verse"><a name="9">9</a>Benden öğrendiğiniz, kabul ettiğiniz, işittiğiniz, bende gördüğünüz ne varsa, onu yapın. O zaman esenlik veren Tanrı sizinle olacaktır.</span> <span class="verse"><a name="10">10</a>Bana duyduğunuz ilgiyi sonunda tazelediğiniz için Rabde çok sevindim. Aslında ilgi duyuyordunuz, ama bunu göstermeye fırsatınız olmadı.</span> <span class="verse"><a name="11">11</a>Bunu ihtiyacım olduğu için söylemiyorum. Çünkü ben her durumda eldekiyle yetinmeyi öğrendim.</span> <span class="verse"><a name="12">12</a>Yoksulluk çekmeyi de bilirim, bolluk içinde yaşamayı da. İster tok ister aç, ister bolluk ister ihtiyaç içinde olayım, her durumda, her koşulda yaşamanın sırrını öğrendim.</span> <span class="verse"><a name="13">13</a>Beni güçlendirenin aracılığıyla her şeyi yapabilirim.</span> <span class="verse"><a name="14">14</a>Yine de sıkıntılarıma ortak olmakla iyi ettiniz.</span> <span class="verse"><a name="15">15</a>Siz de bilirsiniz, ey Filipililer, Müjde yayılmaya başladığında, Makedonyadan ayrılışımdan sonra sizden başka hiçbir topluluk karşılıklı yardımlaşma konusunda benimle işbirliği yapmadı.</span> <span class="verse"><a name="16">16</a>Ben Selanikteyken de, ihtiyacım olduğunda birkaç kez bana yardımda bulundunuz.</span> <span class="verse"><a name="17">17</a>Armağan peşinde değilim, ama ruhsal kazancın hesabınızda birikmesini istiyorum.</span> <span class="verse"><a name="18">18</a>Benim her şeyim var, bolluk içindeyim. Epafroditusun eliyle gönderdiğiniz armağanları alınca bir eksiğim kalmadı. Bunlar güzel kokulu sunular, Tanrının beğenisini kazanan, Onu hoşnut eden kurbanlardır.</span> <span class="verse"><a name="19">19</a>Tanrım da her ihtiyacınızı kendi zenginliğiyle Mesih İsada görkemli bir biçimde karşılayacaktır.</span> <span class="verse"><a name="20">20</a>Babamız Tanrıya sonsuzlara dek yücelik olsun! Amin.</span> <span class="verse"><a name="21">21</a>Mesih İsaya ait bütün kutsallara selam söyleyin. Yanımdaki kardeşler size selam ederler.</span> <span class="verse"><a name="22">22</a>Bütün kutsallar, özellikle Sezarın ev halkından olanlar size selam ederler.</span> <span class="verse"><a name="23">23</a>Rab İsa Mesih'in lütfu ruhunuzla birlikte olsun.</span> </p></div</div></div></body></html>