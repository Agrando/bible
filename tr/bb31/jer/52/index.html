<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/jer/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/jer">Jeremiah</a> &gt <strong>Chapter 52</strong></div><p><span class="verse"><a name="1">1</a>Sidkiya yirmi bir yaşında kral oldu ve Yeruşalimde on bir yıl krallık yaptı. Annesi Livnalı Yeremyanın kızı Hamutaldı.</span> <span class="verse"><a name="2">2</a>Yehoyakim gibi Sidkiya da RABbin gözünde kötü olanı yaptı.</span> <span class="verse"><a name="3">3</a>RAB Yeruşalimle Yahudaya öfkelendiği için onları huzurundan attı. Sidkiya Babil Kralına karşı ayaklandı.</span> <span class="verse"><a name="4">4</a>Sidkiyanın krallığının dokuzuncu yılında, onuncu ayın onuncu günü, Babil Kralı Nebukadnessar bütün ordusuyla Yeruşalim önlerine gelip ordugah kurdu. Kentin çevresine rampa yaptılar.</span> <span class="verse"><a name="5">5</a>Kral Sidkiyanın krallığının on birinci yılına kadar kent kuşatma altında kaldı.</span> <span class="verse"><a name="6">6</a>Dördüncü ayın dokuzuncu günü kentte kıtlık öyle şiddetlendi ki, halk bir lokma ekmek bulamaz oldu.</span> <span class="verse"><a name="7">7</a>Sonunda kentin surlarında bir gedik açıldı. Kildaniler kenti çepeçevre kuşatmış olmasına karşın, bütün askerler gece kral bahçesinin yolundan iki duvarın arasındaki kapıdan kaçarak Arava yoluna çıktılar.</span> <span class="verse"><a name="8">8</a>Ama Kildani ordusu Kral Sidkiyanın ardına düşerek Eriha ovalarında ona yetişti. Sidkiyanın bütün ordusu dağıldı.</span> <span class="verse"><a name="9">9</a>Kral Sidkiya yakalanıp Hama topraklarında, Rivlada Babil Kralının huzuruna çıkarıldı. Babil Kralı onun hakkında karar verdi.</span> <span class="verse"><a name="10">10</a>Sidkiyanın gözü önünde oğullarını, sonra da bütün Yahuda önderlerini öldürttü.</span> <span class="verse"><a name="11">11</a>Sidkiyanın gözlerini oydu, zincire vurup Babile götürdü. Sidkiya öldüğü güne dek cezaevinde tutuldu.</span> <span class="verse"><a name="12">12</a>Babil Kralı Nebukadnessarın krallığının on dokuzuncu yılında, beşinci ayın onuncu günü muhafız birliği komutanı, Babil Kralının görevlisi Nebuzaradan Yeruşalime girdi.</span> <span class="verse"><a name="13">13</a>RABbin Tapınağını, sarayı ve Yeruşalimdeki bütün evleri ateşe verip önemli yapıları yaktı.</span> <span class="verse"><a name="14">14</a>Muhafız birliği komutanı önderliğindeki Kildani ordusu Yeruşalimi çevreleyen bütün surları yıktı.</span> <span class="verse"><a name="15">15</a>Komutan Nebuzaradan yoksullardan bazılarını, kentte sağ kalanları, Babil Kralının safına geçen kaçakları ve zanaatçıları sürgün etti.</span> <span class="verse"><a name="16">16</a>Ancak bağcılık, çiftçilik yapsınlar diye bazı yoksulları orada bıraktı.</span> <span class="verse"><a name="17">17</a>Kildaniler RABbin Tapınağındaki tunç sütunları, ayaklıkları, tunç havuzu parçalayıp tunçları Babile götürdüler.</span> <span class="verse"><a name="18">18</a>Tapınak törenlerinde kullanılan kovaları, kürekleri, fitil maşalarını, çanakları, tabakları, bütün tunç eşyaları aldılar.</span> <span class="verse"><a name="19">19</a>Muhafız birliği komutanı saf altın ve gümüş tasları, buhurdanları, çanakları, kovaları, kandillikleri, tabakları, dökmelik sunu taslarını alıp götürdü.</span> <span class="verse"><a name="20">20</a>RABbin Tapınağı için Kral Süleymanın yaptırmış olduğu iki sütun, havuz ve altındaki on iki tunç boğa heykeliyle ayaklıklar için hesapsız tunç harcanmıştı.</span> <span class="verse"><a name="21">21</a>Her sütun on sekiz arşınfü yüksekliğindeydi, çevresi on iki arşındı. Her birinin kalınlığı dört parmaktı, içi boştu.</span> <span class="verse"><a name="22">22</a>Üzerinde tunç bir başlık vardı. Başlığın yüksekliği beş arşındı, çevresi tunçtan ağ ve nar motifleriyle bezenmişti. Öbür sütun da nar motifleriyle süslenmişti ve ötekine benziyordu.</span> <span class="verse"><a name="23">23</a>Yanlarda doksan altı nar motifi vardı. Başlığı çevreleyen ağ motifinin üzerinde toplam yüz nar motifi bulunuyordu.</span> <span class="verse"><a name="24">24</a>Muhafız birliği komutanı Nebuzaradan Başkâhin Serayayı, Başkâhin Yardımcısı Sefanyayı ve üç kapı nöbetçisini tutsak aldı.</span> <span class="verse"><a name="25">25</a>Kentte kalan askerlerin komutanını, kralın yedi danışmanını, ayrıca ülke halkını askere yazan ordu komutanının yazmanını ve ülke halkından kentte bulunan altmış kişiyi tutsak etti.</span> <span class="verse"><a name="26">26</a>Hepsini Rivlaya, Babil Kralının yanına götürdü.</span> <span class="verse"><a name="27">27</a>Babil Kralı Hama ülkesinde, Rivlada onları idam etti. Böylece Yahuda halkı ülkesinden sürülmüş oldu.</span> <span class="verse"><a name="28">28</a>Nebukadnessarın sürgüne götürdüğü halkın sayısı şudur:  Yedinci yıl 3 023 Yahudi;</span> <span class="verse"><a name="29">29</a>Nebukadnessarın on sekizinci yılında Yeruşalimden 832 kişi;</span> <span class="verse"><a name="30">30</a>yirmi üçüncü yılında, muhafız birliği komutanı Nebuzaradanın sürdüğü 745 Yahudi. Hepsi 4 600 kişiydi.</span> <span class="verse"><a name="31">31</a>Yahuda Kralı Yehoyakinin sürgündeki otuz yedinci yılı Evil-Merodak Babil Kralı oldu. Evil-Merodak o yılın on ikinci ayının yirmi beşinci günü, Yahuda Kralı Yehoyakine lütfederek onu cezaevinden çıkardı.</span> <span class="verse"><a name="32">32</a>Kendisiyle tatlı tatlı konuştu ve ona Babildeki öteki sürgün krallardan daha üstün bir yer verdi.</span> <span class="verse"><a name="33">33</a>Yehoyakin cezaevi giysilerini üstünden çıkardı. Yaşadığı sürece Babil Kralının sofrasında yer aldı.</span> <span class="verse"><a name="34">34</a>Yaşamı boyunca Babil Kralı tarafından günlük yiyeceği sürekli karşılandı.</span> </p></div</div></div></body></html>