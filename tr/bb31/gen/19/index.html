<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gen/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gen">Genesis</a> &gt <strong>Chapter 19</strong></div><p><span class="verse"><a name="1">1</a>İki melek akşamleyin Sodoma vardılar. Lut kentin kapısında oturuyordu. Onları görür görmez karşılamak için ayağa kalktı. Yere kapanarak,</span> <span class="verse"><a name="2">2</a>‹‹Efendilerim›› dedi, ‹‹Kulunuzun evine buyurun. Ayaklarınızı yıkayın, geceyi bizde geçirin. Sonra erkenden kalkıp yolunuza devam edersiniz.›› Melekler, ‹‹Olmaz›› dediler, ‹‹Geceyi kent meydanında geçireceğiz.››</span> <span class="verse"><a name="3">3</a>Ama Lut çok diretti. Sonunda onunla birlikte evine gittiler. Lut onlara yemek hazırladı, mayasız ekmek pişirdi. Yediler.</span> <span class="verse"><a name="4">4</a>Onlar yatmadan, kentin erkekleri -Sodomun her mahallesinden genç yaşlı bütün erkekler- evi sardı.</span> <span class="verse"><a name="5">5</a>Luta seslenerek, ‹‹Bu gece sana gelen adamlar nerede?›› diye sordular, ‹‹Getir onları da yatalım.››</span> <span class="verse"><a name="6">6</a>Lut dışarı çıktı, arkasından kapıyı kapadı.</span> <span class="verse"><a name="7">7</a>‹‹Kardeşler, lütfen bu kötülüğü yapmayın›› dedi,</span> <span class="verse"><a name="8">8</a>‹‹Erkek yüzü görmemiş iki kızım var. Size onları getireyim, ne isterseniz yapın. Yeter ki, bu adamlara dokunmayın. Çünkü onlar konuğumdur, çatımın altına geldiler.››</span> <span class="verse"><a name="9">9</a>Adamlar, ‹‹Çekil önümüzden!›› diye karşılık verdiler, ‹‹Adam buraya dışardan geldi, şimdi yargıçlık taslıyor! Sana daha beterini yaparız.›› Lutu ite kaka kapıyı kırmaya davrandılar.</span> <span class="verse"><a name="10">10</a>Ama içerdeki adamlar uzanıp Lutu evin içine, yanlarına aldılar ve kapıyı kapadılar.</span> <span class="verse"><a name="11">11</a>Kapıya dayanan adamları, büyük küçük hepsini kör ettiler. Öyle ki, adamlar kapıyı bulamaz oldu.</span> <span class="verse"><a name="12">12</a>İçerdeki iki adam Luta, ‹‹Senin burada başka kimin var?›› diye sordular, ‹‹Oğullarını, kızlarını, damatlarını, kentte sana ait kim varsa hepsini dışarı çıkar.</span> <span class="verse"><a name="13">13</a>Çünkü burayı yok edeceğiz. RAB bu halk hakkında birçok kötü suçlama duydu, kenti yok etmek için bizi gönderdi.››</span> <span class="verse"><a name="14">14</a>Lut dışarı çıktı ve kızlarıyla evlenecek olan adamlara, ‹‹Hemen buradan uzaklaşın!›› dedi, ‹‹Çünkü RAB bu kenti yok etmek üzere.›› Ne var ki damat adayları onun şaka yaptığını sandılar.</span> <span class="verse"><a name="15">15</a>Tan ağarırken melekler Luta, ‹‹Karınla iki kızını al, hemen buradan uzaklaş›› diye üstelediler, ‹‹Yoksa kent cezasını bulurken sen de canından olursun.››</span> <span class="verse"><a name="16">16</a>Lut ağır davrandı, ama RAB ona acıdı. Adamlar Lutla karısının ve iki kızının elinden tutup onları kentin dışına çıkardılar.</span> <span class="verse"><a name="17">17</a>Kent dışına çıkınca, adamlardan biri Luta, ‹‹Kaç, canını kurtar, arkana bakma›› dedi, ‹‹Bu ovanın hiçbir yerinde durma. Dağa kaç, yoksa ölür gidersin.››</span> <span class="verse"><a name="18">18</a>Lut, ‹‹Aman, efendim!›› diye karşılık verdi,</span> <span class="verse"><a name="19">19</a>‹‹Ben kulunuzdan hoşnut kaldınız, canımı kurtarmakla bana büyük iyilik yaptınız. Ama dağa kaçamam. Çünkü felaket bana yetişir, ölürüm.</span> <span class="verse"><a name="20">20</a>İşte, şurada kaçabileceğim yakın bir kent var, küçücük bir kent. İzin verin, oraya kaçıp canımı kurtarayım. Zaten küçücük bir kent.››</span> <span class="verse"><a name="21">21</a>Adamlardan biri, ‹‹Peki, dileğini kabul ediyorum›› dedi, ‹‹O kenti yıkmayacağım.</span> <span class="verse"><a name="22">22</a>Çabuk ol, hemen kaç! Çünkü sen oraya varmadan bir şey yapamam.›› Bu yüzden o kente Soar adı verildi.</span> <span class="verse"><a name="23">23</a>Lut Soara vardığında güneş doğmuştu.</span> <span class="verse"><a name="24">24</a>RAB Sodom ve Gomoranın üzerine gökten ateşli kükürt yağdırdı.</span> <span class="verse"><a name="25">25</a>Bu kentleri, bütün ovayı, oradaki insanların hepsini ve bütün bitkileri yok etti.</span> <span class="verse"><a name="26">26</a>Ancak Lutun peşisıra gelen karısı dönüp geriye bakınca tuz kesildi.</span> <span class="verse"><a name="27">27</a>İbrahim sabah erkenden kalkıp önceki gün RABbin huzurunda durduğu yere gitti.</span> <span class="verse"><a name="28">28</a>Sodom ve Gomoraya ve bütün ovaya baktı. Yerden, tüten bir ocak gibi duman yükseliyordu.</span> <span class="verse"><a name="29">29</a>Tanrı ovadaki kentleri yok ederken İbrahimi anımsamış ve Lutun yaşadığı kentleri yok ederken Lutu bu felaketin dışına çıkarmıştı.</span> <span class="verse"><a name="30">30</a>Lut Soarda kalmaktan korkuyordu. Bu yüzden iki kızıyla kentten ayrılarak dağa yerleşti, onlarla birlikte bir mağarada yaşamaya başladı.</span> <span class="verse"><a name="31">31</a>Büyük kızı küçüğüne, ‹‹Babamız yaşlı›› dedi, ‹‹Dünya geleneklerine uygun biçimde burada bizimle yatabilecek bir erkek yok.</span> <span class="verse"><a name="32">32</a>Gel, babamıza şarap içirelim, soyumuzu yaşatmak için onunla yatalım.››</span> <span class="verse"><a name="33">33</a>O gece babalarına şarap içirdiler. Büyük kız gidip babasıyla yattı. Ancak Lut yatıp kalktığının farkında değildi.</span> <span class="verse"><a name="34">34</a>Ertesi gün büyük kız küçüğüne, ‹‹Dün gece babamla yattım›› dedi, ‹‹Bu gece de ona şarap içirelim. Soyumuzu yaşatmak için sen de onunla yat.››</span> <span class="verse"><a name="35">35</a>O gece de babalarına şarap içirdiler ve küçük kız babasıyla yattı. Ama Lut yatıp kalktığının farkında değildi.</span> <span class="verse"><a name="36">36</a>Böylece Lutun iki kızı da öz babalarından hamile kaldılar.</span> <span class="verse"><a name="37">37</a>Büyük kız bir erkek çocuk doğurdu, ona Moav adını verdi. Moav bugünkü Moavlıların atasıdır.</span> <span class="verse"><a name="38">38</a>Küçük kızın da bir oğlu oldu, adını Ben-Ammi koydu. O da bugünkü Ammonlular'ın atasıdır.</span> </p></div</div></div></body></html>