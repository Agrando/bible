<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gen/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gen">Genesis</a> &gt <strong>Chapter 34</strong></div><p><span class="verse"><a name="1">1</a>Leayla Yakupun kızı Dina bir gün yöre kadınlarını ziyarete gitti.</span> <span class="verse"><a name="2">2</a>O bölgenin beyi Hivli Hamorun oğlu Şekem Dinayı görünce tutup ırzına geçti.</span> <span class="verse"><a name="3">3</a>Yakupun kızına gönlünü kaptırdı. Dinayı sevdi ve ona nazik davrandı.</span> <span class="verse"><a name="4">4</a>Babası Hamora, ‹‹Bu kızı bana eş olarak al›› dedi.</span> <span class="verse"><a name="5">5</a>Yakup kızı Dinanın kirletildiğini duyduğunda, oğulları kırda hayvanların başındaydı. Yakup onlar gelinceye kadar konuşmadı.</span> <span class="verse"><a name="6">6</a>Bu arada Şekemin babası Hamor konuşmak için Yakupun yanına gitti.</span> <span class="verse"><a name="7">7</a>Yakupun oğulları olayı duyar duymaz kırdan döndüler. Üzüntülü ve çok öfkeliydiler. Çünkü Şekem Yakupun kızıyla yatarak İsrailin onurunu kırmıştı. Böyle bir şey olmamalıydı.</span> <span class="verse"><a name="8">8</a>Hamor onlara, ‹‹Oğlum Şekemin gönlü kızınızda›› dedi, ‹‹Lütfen onu oğluma eş olarak verin.</span> <span class="verse"><a name="9">9</a>Bizimle akraba olun. Birbirimize kız verip kız alalım.</span> <span class="verse"><a name="10">10</a>Bizimle birlikte yaşayın. Ülke önünüzde, nereye isterseniz yerleşin, ticaret yapın, mülk edinin.››</span> <span class="verse"><a name="11">11</a>Şekem de Dinanın babasıyla kardeşlerine, ‹‹Bana bu iyiliği yapın, ne isterseniz veririm›› dedi,</span> <span class="verse"><a name="12">12</a>‹‹Ne kadar başlık ve armağan isterseniz isteyin, dilediğiniz her şeyi vereceğim. Yeter ki, kızı bana eş olarak verin.››</span> <span class="verse"><a name="13">13</a>Kızkardeşleri Dinanın ırzına geçildiği için, Yakupun oğulları Şekemle babası Hamora aldatıcı bir yanıt verdiler.</span> <span class="verse"><a name="14">14</a>‹‹Olmaz, kızkardeşimizi sünnetsiz bir adama veremeyiz›› dediler, ‹‹Bizim için utanç olur.</span> <span class="verse"><a name="15">15</a>Ancak şu koşulla kabul ederiz: Bütün erkekleriniz bizim gibi sünnet olursa,</span> <span class="verse"><a name="16">16</a>birbirimize kız verip kız alabiliriz. Sizinle birlikte yaşar, bir halk oluruz.</span> <span class="verse"><a name="17">17</a>Eğer kabul etmez, sünnet olmazsanız, kızımızı alır gideriz.››</span> <span class="verse"><a name="18">18</a>Bu öneri Hamorla oğlu Şekeme iyi göründü.</span> <span class="verse"><a name="19">19</a>Ailesinde en saygın kişi olan genç Şekem öneriyi yerine getirmekte gecikmedi. Çünkü Yakupun kızına aşıktı.</span> <span class="verse"><a name="20">20</a>Hamorla oğlu Şekem durumu kent halkına bildirmek için kentin kapısına gittiler.</span> <span class="verse"><a name="21">21</a>‹‹Bu adamlar bize dostluk gösteriyor›› dediler, ‹‹Ülkemizde yaşasınlar, ticaret yapsınlar. Topraklarımız geniş, onlara da yeter, bize de. Birbirimize kız verip kız alabiliriz.</span> <span class="verse"><a name="22">22</a>Yalnız, şu koşulla bizimle birleşmeyi, birlikte yaşamayı kabul ediyorlar: Bizim erkeklerin de kendileri gibi sünnet olmasını istiyorlar.</span> <span class="verse"><a name="23">23</a>Böylece bütün sürüleri, malları, öbür hayvanları da bizim olur, değil mi? Gelin onlarla anlaşalım, bizimle birlikte yaşasınlar.››</span> <span class="verse"><a name="24">24</a>Kent kapısından geçen herkes Hamorla oğlu Şekemin söylediklerini kabul etti ve kentteki bütün erkekler sünnet oldu.</span> <span class="verse"><a name="25">25</a>Üçüncü gün erkekler daha sünnetin acısını çekerken, Yakupun oğullarından ikisi -Dinanın kardeşleri Şimonla Levi- kılıçlarını kuşanıp kuşku uyandırmadan kente girip bütün erkekleri kılıçtan geçirdiler.</span> <span class="verse"><a name="26">26</a>Hamorla oğlu Şekemi de öldürdüler. Dinayı Şekemin evinden alıp gittiler.</span> <span class="verse"><a name="27">27</a>Sonra Yakupun bütün oğulları cesetleri soyup kenti yağmaladılar. Çünkü kızkardeşlerini kirletmişlerdi.</span> <span class="verse"><a name="28">28</a>Kentteki ve kırdaki davarları, sığırları, eşekleri ele geçirdiler.</span> <span class="verse"><a name="29">29</a>Bütün mallarını, çocuklarını, kadınlarını aldılar, evlerindeki her şeyi yağmaladılar.</span> <span class="verse"><a name="30">30</a>Yakup, Şimonla Leviye, ‹‹Bu ülkede yaşayan Kenanlılarla Perizlileri bana düşman ettiniz, başımı belaya soktunuz›› dedi, ‹‹Sayıca azız. Eğer birleşir, bana saldırırlarsa, ailemle birlikte yok olurum.››</span> <span class="verse"><a name="31">31</a>Şimon'la Levi, ‹‹Kızkardeşimize bir fahişe gibi mi davranmalıydı?›› diye karşılık verdiler.</span> </p></div</div></div></body></html>