<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gen/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gen">Genesis</a> &gt <strong>Chapter 7</strong></div><p><span class="verse"><a name="1">1</a>RAB Nuha, ‹‹Bütün ailenle birlikte gemiye bin›› dedi, ‹‹Çünkü bu kuşak içinde yalnız seni doğru buldum.</span> <span class="verse"><a name="2">2</a>Yeryüzünde soyları tükenmesin diye, yanına temiz sayılan hayvanlardan erkek ve dişi olmak üzere yedişer çift, kirli sayılan hayvanlardan birer çift, kuşlardan yedişer çift al.</span> <span class="verse"><a name="3">3</a>Çünkü yedi gün sonra yeryüzüne kırk gün kırk gece yağmur yağdıracağım. Yarattığım her canlıyı yeryüzünden silip atacağım.››</span> <span class="verse"><a name="4">4</a>Nuh RABbin bütün buyruklarını yerine getirdi.</span> <span class="verse"><a name="5">5</a>Yeryüzünde tufan koptuğunda Nuh altı yüz yaşındaydı.</span> <span class="verse"><a name="6">6</a>Nuh, oğulları, karısı, gelinleri tufandan kurtulmak için hep birlikte gemiye bindiler.</span> <span class="verse"><a name="7">7</a>Tanrının Nuha buyurduğu gibi temiz ve kirli sayılan her tür hayvan, kuş ve sürüngenden erkek ve dişi olmak üzere birer çift Nuha gelip gemiye bindiler.</span> <span class="verse"><a name="8">8</a>Yedi gün sonra tufan koptu.</span> <span class="verse"><a name="9">9</a>Nuh altı yüz yaşındayken, o yılın ikinci ayının on yedinci günü enginlerin bütün kaynakları fışkırdı, göklerin kapakları açıldı.</span> <span class="verse"><a name="10">10</a>Yeryüzüne kırk gün kırk gece yağmur yağdı.</span> <span class="verse"><a name="11">11</a>Nuh, oğulları Sam, Ham, Yafet, Nuhun karısıyla üç gelini tam o gün gemiye bindiler.</span> <span class="verse"><a name="12">12</a>Onlarla birlikte her tür hayvan -evcil hayvanların, sürüngenlerin, kuşların, uçan yaratıkların her türü- gemiye bindi.</span> <span class="verse"><a name="13">13</a>Soluk alan her tür canlı çifter çifter Nuhun yanına gelip gemiye bindi.</span> <span class="verse"><a name="14">14</a>Gemiye giren hayvanlar Tanrının Nuha buyurduğu gibi erkek ve dişiydi. RAB Nuhun ardından kapıyı kapadı.</span> <span class="verse"><a name="15">15</a>Tufan kırk gün sürdü. Çoğalan sular gemiyi yerden yukarı kaldırdı.</span> <span class="verse"><a name="16">16</a>Sular yükseldi, çoğaldıkça çoğaldı; gemi suyun üzerinde yüzmeye başladı.</span> <span class="verse"><a name="17">17</a>Sular öyle yükseldi ki, yeryüzündeki bütün yüksek dağlar su altında kaldı.</span> <span class="verse"><a name="18">18</a>Yükselen sular dağları on beş arşın aştı.</span> <span class="verse"><a name="19">19</a>Yeryüzünde yaşayan bütün canlılar yok oldu; kuşlar, evcil ve yabanıl hayvanlar, sürüngenler, insanlar, soluk alan bütün canlılar öldü.</span> <span class="verse"><a name="20">20</a>RAB insanlardan evcil hayvanlara, sürüngenlerden kuşlara dek bütün canlıları yok etti, yeryüzündeki her şey silinip gitti. Yalnız Nuhla gemidekiler kaldı.</span> <span class="verse"><a name="21">21</a>Sular yüz elli gün boyunca yeryüzünü kapladı.</span> </p></div</div></div></body></html>