<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gen/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gen">Genesis</a> &gt <strong>Chapter 24</strong></div><p><span class="verse"><a name="1">1</a>İbrahim kocamış, iyice yaşlanmıştı. RAB onu her yönden kutsamıştı.</span> <span class="verse"><a name="2">2</a>İbrahim, evindeki en yaşlı ve her şeyden sorumlu uşağına, ‹‹Elini uyluğumun altına koy›› dedi,</span> <span class="verse"><a name="3">3</a>‹‹Yerin göğün Tanrısı RABbin adıyla ant içmeni istiyorum. Aralarında yaşadığım Kenanlılardan oğluma kız almayacaksın.</span> <span class="verse"><a name="4">4</a>Oğlum İshaka kız almak için benim ülkeme, akrabalarımın yanına gideceksin.›› gösterirdi.</span> <span class="verse"><a name="5">5</a>Uşak, ‹‹Ya kız benimle bu ülkeye gelmek istemezse?›› diye sordu, ‹‹O zaman oğlunu geldiğin ülkeye götüreyim mi?››</span> <span class="verse"><a name="6">6</a>İbrahim, ‹‹Sakın oğlumu oraya götürme!›› dedi,</span> <span class="verse"><a name="7">7</a>‹‹Beni baba ocağından, doğduğum ülkeden getiren, ‹Bu toprakları senin soyuna vereceğim› diyerek ant içen Göklerin Tanrısı RAB senin önünden meleğini gönderecek. Böylece oradan oğluma bir kız alabileceksin.</span> <span class="verse"><a name="8">8</a>Eğer kız seninle gelmek istemezse, içtiğin ant seni bağlamaz. Yalnız, oğlumu oraya götürme.››</span> <span class="verse"><a name="9">9</a>Bunun üzerine uşak elini efendisi İbrahimin uyluğunun altına koyarak bu konuda ant içti.</span> <span class="verse"><a name="10">10</a>Sonra efendisinden on deve alarak en iyi eşyalarla birlikte yola çıktı; Aram-Naharayime, Nahorun yaşadığı kente gitti.</span> <span class="verse"><a name="11">11</a>Develerini kentin dışındaki kuyunun yanına çöktürdü. Akşamüzeriydi, kadınların su almak için dışarı çıkacakları zamandı.</span> <span class="verse"><a name="12">12</a>Uşak, ‹‹Ya RAB, efendim İbrahimin Tanrısı, yalvarırım bugün beni başarılı kıl›› diye dua etti, ‹‹Efendim İbrahime iyilik et.</span> <span class="verse"><a name="13">13</a>İşte, pınarın başında bekliyorum. Kentin kızları su almaya geliyorlar.</span> <span class="verse"><a name="14">14</a>Birine, ‹Lütfen testini indir, biraz su içeyim› diyeceğim. O da, ‹Sen iç, ben de develerine içireyim› derse, bileceğim ki o kız kulun İshak için seçtiğin kızdır. Böylece efendime iyilik ettiğini anlayacağım.››</span> <span class="verse"><a name="15">15</a>O duasını bitirmeden, İbrahimin kardeşi Nahorla karısı Milkanın oğlu Betuelin kızı Rebeka, omuzunda su testisiyle dışarı çıktı.</span> <span class="verse"><a name="16">16</a>Çok güzel bir genç kızdı. Ona erkek eli değmemişti. Pınara gitti, testisini doldurup geri döndü.</span> <span class="verse"><a name="17">17</a>Uşak onu karşılamaya koştu, ‹‹Lütfen testinden biraz su ver, içeyim›› dedi.</span> <span class="verse"><a name="18">18</a>Rebeka, ‹‹İç, efendim›› diyerek hemen testisini indirdi, içmesi için ona uzattı.</span> <span class="verse"><a name="19">19</a>Ona su verdikten sonra, ‹‹Develerin için de su çekeyim›› dedi, ‹‹Kanıncaya kadar içsinler.››</span> <span class="verse"><a name="20">20</a>Çabucak suyu hayvanların teknesine boşalttı, yine su çekmek için kuyuya koştu. Adamın bütün develeri için su çekti.</span> <span class="verse"><a name="21">21</a>Adam RABbin yolunu açıp açmadığını anlamak için sessizce genç kızı süzüyordu.</span> <span class="verse"><a name="22">22</a>Develer su içtikten sonra, adam bir beka ağırlığında altın bir burun halkasıyla on şekel ağırlığında iki altın bilezik çıkardı.</span> <span class="verse"><a name="23">23</a>‹‹Lütfen söyle, kimin kızısın sen?›› diye sordu, ‹‹Babanın evinde geceyi geçirebileceğimiz bir yer var mı?››</span> <span class="verse"><a name="24">24</a>Kız, ‹‹Milkayla Nahorun oğlu Betuelin kızıyım›› diye karşılık verdi,</span> <span class="verse"><a name="25">25</a>‹‹Bizde saman ve yem bol, geceyi geçirebileceğiniz yer de var.››</span> <span class="verse"><a name="26">26</a>Adam eğilip RABbe tapındı.</span> <span class="verse"><a name="27">27</a>‹‹Efendim İbrahimin Tanrısı RABbe övgüler olsun›› dedi, ‹‹Sevgisini, sadakatini efendimden esirgemedi. Efendimin akrabalarının evine giden yolu bana gösterdi.››</span> <span class="verse"><a name="28">28</a>Kız annesinin evine koşup olanları anlattı.</span> <span class="verse"><a name="29">29</a>Rebekanın Lavan adında bir kardeşi vardı. Lavan pınarın başındaki adama doğru koştu.</span> <span class="verse"><a name="30">30</a>Kızkardeşinin burnundaki halkayı, kollarındaki bilezikleri görmüştü. Rebeka adamın kendisine söylediklerini de anlatınca, Lavan adamın yanına gitti. Adam pınarın başında, develerinin yanında duruyordu.</span> <span class="verse"><a name="31">31</a>Lavan, ‹‹Eve buyur, ey RABbin kutsadığı adam›› dedi, ‹‹Niçin dışarıda bekliyorsun? Senin için oda, develerin için yer hazırladım.››</span> <span class="verse"><a name="32">32</a>Böylece adam eve girdi. Lavan develerin kolanlarını çözdü, onlara saman ve yem verdi. Adamla yanındakilere ayaklarını yıkamaları için su getirdi.</span> <span class="verse"><a name="33">33</a>Önüne yemek konulunca, adam, ‹‹Niçin geldiğimi anlatmadan yemek yemeyeceğim›› dedi. Lavan, ‹‹Öyleyse anlat›› diye karşılık verdi.</span> <span class="verse"><a name="34">34</a>Adam, ‹‹Ben İbrahimin uşağıyım›› dedi,</span> <span class="verse"><a name="35">35</a>‹‹RAB efendimi alabildiğine kutsadı. Onu zengin etti. Ona davar, sığır, altın, gümüş, erkek ve kadın köleler, develer, eşekler verdi.</span> <span class="verse"><a name="36">36</a>Karısı Sara ileri yaşta efendime bir oğul doğurdu. Efendim sahip olduğu her şeyi oğluna verdi.</span> <span class="verse"><a name="37">37</a>‹Ülkelerinde yaşadığım Kenanlılardan oğluma kız almayacaksın. Oğluma kız almak için babamın ailesine, akrabalarımın yanına gideceksin› diyerek bana ant içirdi.</span> <span class="verse"><a name="38">38</a>‹‹Efendime, ‹Ya kız benimle gelmezse?› diye sordum.</span> <span class="verse"><a name="39">39</a>‹‹Efendim, ‹Yolunda yürüdüğüm RAB meleğini seninle gönderecek, yolunu açacak› dedi, ‹Akrabalarımdan, babamın ailesinden oğluma bir kız getireceksin.</span> <span class="verse"><a name="40">40</a>İçtiğin anttan ancak akrabalarımın yanına vardığında sana kızı vermezlerse, evet, ancak o zaman özgür olabilirsin.›</span> <span class="verse"><a name="41">41</a>‹‹Bugün pınarın başına geldiğimde şöyle dua ettim: ‹Ya RAB, efendim İbrahimin Tanrısı, yalvarırım yolumu aç.</span> <span class="verse"><a name="42">42</a>İşte pınarın başında bekliyorum. Su almaya gelen kızlardan birine, lütfen testinden bana biraz su ver, içeyim, diyeceğim.</span> <span class="verse"><a name="43">43</a>O da, sen iç, develerin için de su çekeyim derse, anlayacağım ki efendimin oğlu için RABbin seçtiği kız odur.›</span> <span class="verse"><a name="44">44</a>‹‹Ben içimden dua ederken, Rebeka omuzunda su testisiyle dışarı çıktı. Pınar başına gidip su aldı. Ona, ‹Lütfen, biraz su ver, içeyim› dedim.</span> <span class="verse"><a name="45">45</a>‹‹Rebeka hemen testisini omuzundan indirdi, ‹İç efendim› dedi, ‹Ben de develerine içireyim.› Ben içtim. Develere de su verdi.</span> <span class="verse"><a name="46">46</a>‹‹Ona, ‹Kimin kızısın sen?› diye sordum. ‹‹ ‹Milkayla Nahorun oğlu Betuelin kızıyım› dedi. ‹‹Bunun üzerine burnuna halka, kollarına bilezik taktım.</span> <span class="verse"><a name="47">47</a>Eğilip RABbe tapındım. Efendimin oğluna kardeşinin torununu almak için bana doğru yolu gösteren efendim İbrahimin Tanrısı RABbe övgüler sundum.</span> <span class="verse"><a name="48">48</a>Şimdi efendime sevgi ve sadakat mı göstereceksiniz, yoksa olmaz mı diyeceksiniz, bana bildirin. Öyle ki, ben de ne yapacağıma karar vereyim.››</span> <span class="verse"><a name="49">49</a>Lavanla Betuel, ‹‹Bu RABbin işi›› diye karşılık verdiler, ‹‹Biz sana ne iyi, ne kötü diyebiliriz.</span> <span class="verse"><a name="50">50</a>İşte Rebeka burada. Al götür. RABbin buyurduğu gibi efendinin oğluna karı olsun.››</span> <span class="verse"><a name="51">51</a>İbrahimin uşağı bu sözleri duyunca, yere kapanarak RABbe tapındı.</span> <span class="verse"><a name="52">52</a>Rebekaya altın, gümüş takımlar, giysiler, kardeşiyle annesine de değerli eşyalar çıkarıp verdi.</span> <span class="verse"><a name="53">53</a>Sonra yanındakilerle birlikte yedi, içti. Geceyi orada geçirdiler. Sabah kalkınca İbrahimin uşağı, ‹‹Beni yolcu edin, efendime döneyim›› dedi.</span> <span class="verse"><a name="54">54</a>Rebekanın kardeşiyle annesi, ‹‹Bırak kız on gün kadar bizimle kalsın, sonra gidersin›› diye karşılık verdiler.</span> <span class="verse"><a name="55">55</a>Adam, ‹‹Madem RAB yolumu açtı, beni geciktirmeyin›› dedi, ‹‹İzin verin, efendime döneyim.››</span> <span class="verse"><a name="56">56</a>‹‹Kızı çağırıp ona soralım›› dediler.</span> <span class="verse"><a name="57">57</a>Rebekayı çağırıp, ‹‹Bu adamla gitmek istiyor musun?›› diye sordular. Rebeka, ‹‹İstiyorum›› dedi.</span> <span class="verse"><a name="58">58</a>Böylece Rebekayla dadısını, İbrahimin uşağıyla adamlarını uğurlamaya çıktılar.</span> <span class="verse"><a name="59">59</a>Rebekayı şöyle kutsadılar:  ‹‹Ey kızkardeşimiz, 2 Binlerce, on binlerce kişiye analık et, 2 Soyun düşmanlarının kentlerini mülk edinsin.››</span> <span class="verse"><a name="60">60</a>Rebekayla genç hizmetçileri hazırlanıp develere binerek İbrahimin uşağını izlediler. Uşak Rebekayı alıp oradan ayrıldı.</span> <span class="verse"><a name="61">61</a>İshak Beer-Lahay-Roiden gelmişti. Çünkü Negev bölgesinde yaşıyordu.</span> <span class="verse"><a name="62">62</a>Akşamüzeri düşünmek için tarlaya gitti. Başını kaldırdığında develerin yaklaştığını gördü.</span> <span class="verse"><a name="63">63</a>Rebeka İshakı görünce deveden indi,</span> <span class="verse"><a name="64">64</a>İbrahimin uşağına, ‹‹Tarladan bizi karşılamaya gelen şu adam kim?›› diye sordu. Uşak, ‹‹Efendim›› diye karşılık verdi. Rebeka peçesini alıp yüzünü örttü.</span> <span class="verse"><a name="65">65</a>Uşak bütün yaptıklarını İshaka anlattı.</span> <span class="verse"><a name="66">66</a>İshak Rebeka'yı annesi Sara'nın yaşamış olduğu çadıra götürüp onunla evlendi. Böylece Rebeka İshak'ın karısı oldu. İshak onu sevdi. Annesinin ölümünden sonra onunla avunç buldu.</span> </p></div</div></div></body></html>