<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gen/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gen">Genesis</a> &gt <strong>Chapter 40</strong></div><p><span class="verse"><a name="1">1</a>Bir süre sonra Mısır Kralının sakisiyle fırıncısı efendilerini gücendirdiler.</span> <span class="verse"><a name="2">2</a>Firavun bu iki görevlisine, baş sakiyle fırıncıbaşına öfkelendi.</span> <span class="verse"><a name="3">3</a>Onları muhafız birliği komutanının evinde, Yusufun tutsak olduğu zindanda göz altına aldı.</span> <span class="verse"><a name="4">4</a>Muhafız birliği komutanı Yusufu onların hizmetine atadı. Bir süre zindanda kaldılar.</span> <span class="verse"><a name="5">5</a>Firavunun sakisiyle fırıncısı tutsak oldukları zindanda aynı gece birer düş gördüler. Düşleri farklı anlamlar taşıyordu.</span> <span class="verse"><a name="6">6</a>Sabah Yusuf yanlarına gittiğinde, onları tedirgin gördü.</span> <span class="verse"><a name="7">7</a>Efendisinin evinde, kendisiyle birlikte zindanda kalan firavunun görevlilerine, ‹‹Niçin suratınız asık bugün?›› diye sordu.</span> <span class="verse"><a name="8">8</a>‹‹Düş gördük ama yorumlayacak kimse yok›› dediler. Yusuf, ‹‹Yorum Tanrıya özgü değil mi?›› dedi, ‹‹Lütfen düşünüzü bana anlatın.››</span> <span class="verse"><a name="9">9</a>Baş saki düşünü Yusufa anlattı: ‹‹Düşümde önümde bir asma gördüm.</span> <span class="verse"><a name="10">10</a>Üç çubuğu vardı. Tomurcuklar açar açmaz çiçeklendi, salkım salkım üzüm verdi.</span> <span class="verse"><a name="11">11</a>Firavunun kâsesi elimdeydi. Üzümleri alıp firavunun kâsesine sıktım. Sonra kâseyi ona verdim.››</span> <span class="verse"><a name="12">12</a>Yusuf, ‹‹Bu şu anlama gelir›› dedi, ‹‹Üç çubuk üç gün demektir.</span> <span class="verse"><a name="13">13</a>Üç gün içinde firavun seni zindandan çıkaracak, yine eski görevine döneceksin. Geçmişte olduğu gibi yine ona sakilik yapacaksın.</span> <span class="verse"><a name="14">14</a>Ama her şey yolunda giderse, lütfen beni anımsa. Bir iyilik yap, firavuna benden söz et. Çıkar beni bu zindandan.</span> <span class="verse"><a name="15">15</a>Çünkü ben İbrani ülkesinden zorla kaçırıldım. Burada da zindana atılacak bir şey yapmadım.››</span> <span class="verse"><a name="16">16</a>Fırıncıbaşı bu iyi yorumu duyunca, Yusufa, ‹‹Ben de bir düş gördüm›› dedi, ‹‹Başımın üstünde üç sepet beyaz ekmek vardı.</span> <span class="verse"><a name="17">17</a>En üstteki sepette firavun için pişirilmiş çeşitli pastalar vardı. Kuşlar başımın üstündeki sepetten pastaları yiyorlardı.››</span> <span class="verse"><a name="18">18</a>Yusuf, ‹‹Bu şu anlama gelir›› dedi, ‹‹Üç sepet üç gün demektir.</span> <span class="verse"><a name="19">19</a>Üç gün içinde firavun seni zindandan çıkarıp ağaca asacak. Kuşlar etini yiyecekler.››</span> <span class="verse"><a name="20">20</a>Üç gün sonra, firavun doğum gününde bütün görevlilerine bir şölen verdi. Görevlilerinin önünde baş sakisiyle fırıncıbaşını zindandan çıkardı.</span> <span class="verse"><a name="21">21</a>Yusufun yaptığı yoruma uygun olarak baş sakisini eski görevine atadı. Baş saki firavuna şarap sunmaya başladı. Ama firavun fırıncıbaşını astırdı.</span> <span class="verse"><a name="22">22</a>Gelgelelim, baş saki Yusuf'u anımsamadı, unuttu gitti.</span> </p></div</div></div></body></html>