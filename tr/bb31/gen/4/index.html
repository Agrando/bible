<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gen/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gen">Genesis</a> &gt <strong>Chapter 4</strong></div><p><span class="verse"><a name="1">1</a>Adem karısı Havva ile yattı. Havva hamile kaldı ve Kayini doğurdu. ‹‹RABbin yardımıyla bir oğul dünyaya getirdim›› dedi.</span> <span class="verse"><a name="2">2</a>Daha sonra Kayinin kardeşi Habili doğurdu. Habil çoban oldu, Kayin ise çiftçi.</span> <span class="verse"><a name="3">3</a>Günler geçti. Bir gün Kayin toprağın ürünlerinden RABbe sunu getirdi.</span> <span class="verse"><a name="4">4</a>Habil de sürüsünde ilk doğan hayvanlardan bazılarını, özellikle de yağlarını getirdi. RAB Habili ve sunusunu kabul etti.</span> <span class="verse"><a name="5">5</a>Kayinle sunusunu ise reddetti. Kayin çok öfkelendi, suratını astı.</span> <span class="verse"><a name="6">6</a>RAB Kayine, ‹‹Niçin öfkelendin?›› diye sordu, ‹‹Niçin surat astın?</span> <span class="verse"><a name="7">7</a>Doğru olanı yapsan, seni kabul etmez miyim? Ancak doğru olanı yapmazsan, günah kapıda pusuya yatmış, seni bekliyor. Ona egemen olmalısın.››</span> <span class="verse"><a name="8">8</a>Kayin kardeşi Habile, ‹‹Haydi, tarlaya gidelim›› dedi. Tarlada birlikteyken kardeşine saldırıp onu öldürdü. Tevratı, Süryanice ve Vulgatadan alındı.</span> <span class="verse"><a name="9">9</a>RAB Kayine, ‹‹Kardeşin Habil nerede?›› diye sordu. Kayin, ‹‹Bilmiyorum, kardeşimin bekçisi miyim ben?›› diye karşılık verdi.</span> <span class="verse"><a name="10">10</a>RAB, ‹‹Ne yaptın?›› dedi, ‹‹Kardeşinin kanı topraktan bana sesleniyor.</span> <span class="verse"><a name="11">11</a>Artık döktüğün kardeş kanını içmek için ağzını açan toprağın laneti altındasın.</span> <span class="verse"><a name="12">12</a>İşlediğin toprak bundan böyle sana ürün vermeyecek. Yeryüzünde aylak aylak dolaşacaksın.››</span> <span class="verse"><a name="13">13</a>Kayin, ‹‹Cezam kaldıramayacağım kadar ağır›› diye karşılık verdi,</span> <span class="verse"><a name="14">14</a>‹‹Bugün beni bu topraklardan kovdun. Artık huzurundan uzak kalacak, yeryüzünde aylak aylak dolaşacağım. Kim bulsa öldürecek beni.››</span> <span class="verse"><a name="15">15</a>Bunun üzerine RAB, ‹‹Seni kim öldürürse, ondan yedi kez öç alınacak›› dedi. Kimse bulup öldürmesin diye Kayinin üzerine bir nişan koydu.</span> <span class="verse"><a name="16">16</a>Kayin RABbin huzurundan ayrıldı. Aden bahçesinin doğusunda, Nod topraklarına yerleşti.</span> <span class="verse"><a name="17">17</a>Kayin karısıyla yattı. Karısı hamile kaldı ve Hanoku doğurdu. Kayin o sırada bir kent kurmaktaydı. Kente oğlu Hanokun adını verdi.</span> <span class="verse"><a name="18">18</a>Hanoktan İrat oldu. İrattan Mehuyael, Mehuyaelden Metuşael, Metuşaelden Lemek oldu.</span> <span class="verse"><a name="19">19</a>Lemek iki kadınla evlendi. Birinin adı Âda, öbürünün ise Sillaydı.</span> <span class="verse"><a name="20">20</a>Âda Yavalı doğurdu. Yaval sürü sahibi göçebelerin atasıydı.</span> <span class="verse"><a name="21">21</a>Kardeşinin adı Yuvaldı. Yuval lir ve ney çalanların atasıydı.</span> <span class="verse"><a name="22">22</a>Silla Tuval-Kayini doğurdu. Tuval-Kayin tunç ve demirden çeşitli kesici aletler yapardı. Tuval-Kayinin kızkardeşi Naamaydı.</span> <span class="verse"><a name="23">23</a>Lemek karılarına şöyle dedi:  ‹‹Ey Âda ve Silla, beni dinleyin, 2 Ey Lemekin karıları, sözlerime kulak verin. 2 Beni yaraladığı için 2 Bir adam öldürdüm, 2 Beni hırpaladığı için 2 Bir genci öldürdüm.</span> <span class="verse"><a name="24">24</a>Kayinin yedi kez öcü alınacaksa, 2 Lemekin yetmiş yedi kez öcü alınmalı.››</span> <span class="verse"><a name="25">25</a>Adem karısıyla yine yattı. Havva bir erkek çocuk doğurdu. ‹‹Tanrı Kayinin öldürdüğü Habilin yerine bana başka bir oğul bağışladı›› diyerek çocuğa Şit adını verdi.</span> <span class="verse"><a name="26">26</a>Şit'in de bir oğlu oldu, adını Enoş koydu. O zaman insanlar RAB'bi adıyla çağırmaya başladı.</span> </p></div</div></div></body></html>