<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gen/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gen">Genesis</a> &gt <strong>Chapter 41</strong></div><p><span class="verse"><a name="1">1</a>Tam iki yıl sonra firavun bir düş gördü: Nil Irmağının kıyısında duruyordu.</span> <span class="verse"><a name="2">2</a>Irmaktan güzel ve semiz yedi inek çıktı. Sazlar arasında otlamaya başladılar.</span> <span class="verse"><a name="3">3</a>Sonra yedi çirkin ve cılız inek çıktı. Irmağın kıyısında öbür ineklerin yanında durdular.</span> <span class="verse"><a name="4">4</a>Çirkin ve cılız inekler güzel ve semiz yedi ineği yiyince, firavun uyandı.</span> <span class="verse"><a name="5">5</a>Yine uykuya daldı, bu kez başka bir düş gördü: Bir sapta yedi güzel ve dolgun başak bitti.</span> <span class="verse"><a name="6">6</a>Sonra, cılız ve doğu rüzgarıyla kavrulmuş yedi başak daha bitti.</span> <span class="verse"><a name="7">7</a>Cılız başaklar, yedi güzel ve dolgun başağı yuttular. Firavun uyandı, düş gördüğünü anladı.</span> <span class="verse"><a name="8">8</a>Sabah uyandığında kaygılıydı. Bütün Mısırlı büyücüleri, bilgeleri çağırttı. Onlara gördüğü düşleri anlattı. Ama hiçbiri firavunun düşlerini yorumlayamadı.</span> <span class="verse"><a name="9">9</a>Bu arada baş saki firavuna, ‹‹Bugün suçumu itiraf etmeliyim›› dedi,</span> <span class="verse"><a name="10">10</a>‹‹Kullarına -bana ve fırıncıbaşına- öfkelenince bizi zindana, muhafız birliği komutanının evine kapattın.</span> <span class="verse"><a name="11">11</a>Bir gece ikimiz de düş gördük. Düşlerimiz farklı anlamlar taşıyordu.</span> <span class="verse"><a name="12">12</a>Orada bizimle birlikte muhafız birliği komutanının kölesi İbrani bir genç vardı. Gördüğümüz düşleri ona anlattık. Bize bir bir yorumladı.</span> <span class="verse"><a name="13">13</a>Her şey onun yorumladığı gibi çıktı: Ben görevime döndüm, fırıncıbaşıysa asıldı.››</span> <span class="verse"><a name="14">14</a>Firavun Yusufu çağırttı. Hemen onu zindandan çıkardılar. Yusuf tıraş olup giysilerini değiştirdikten sonra firavunun huzuruna çıktı.</span> <span class="verse"><a name="15">15</a>Firavun Yusufa, ‹‹Bir düş gördüm›› dedi, ‹‹Ama kimse yorumlayamadı. Duyduğun her düşü yorumlayabildiğini işittim.››</span> <span class="verse"><a name="16">16</a>Yusuf, ‹‹Ben yorumlayamam›› dedi, ‹‹Firavuna en uygun yorumu Tanrı yapacaktır.››</span> <span class="verse"><a name="17">17</a>Firavun Yusufa anlatmaya başladı: ‹‹Düşümde bir ırmak kıyısında duruyordum.</span> <span class="verse"><a name="18">18</a>Irmaktan semiz ve güzel yedi inek çıktı. Sazlar arasında otlamaya başladılar.</span> <span class="verse"><a name="19">19</a>Sonra arık, çirkin, cılız yedi inek daha çıktı. Mısırda onlar kadar çirkin inek görmedim.</span> <span class="verse"><a name="20">20</a>Cılız ve çirkin inekler ilk çıkan yedi semiz ineği yedi.</span> <span class="verse"><a name="21">21</a>Ancak kötü görünüşleri değişmedi. Sanki bir şey yememiş gibi görünüyorlardı. Sonra uyandım.</span> <span class="verse"><a name="22">22</a>‹‹Bir de düşümde bir sapta dolgun ve güzel yedi başak bittiğini gördüm.</span> <span class="verse"><a name="23">23</a>Sonra solgun, cılız, doğu rüzgarının kavurduğu yedi başak daha bitti.</span> <span class="verse"><a name="24">24</a>Cılız başaklar yedi güzel başağı yuttular. Büyücülere bunu anlattım. Ama hiçbiri yorumlayamadı.››</span> <span class="verse"><a name="25">25</a>Yusuf, ‹‹Efendim, iki düş de aynı anlamı taşıyor›› dedi, ‹‹Tanrı ne yapacağını sana bildirmiş.</span> <span class="verse"><a name="26">26</a>Yedi güzel inek yedi yıl demektir. Yedi güzel başak da yedi yıldır. Aynı anlama geliyor.</span> <span class="verse"><a name="27">27</a>Daha sonra çıkan yedi cılız, çirkin inek ve doğu rüzgarının kavurduğu yedi solgun başaksa yedi yıl kıtlık olacağı anlamına gelir.</span> <span class="verse"><a name="28">28</a>‹‹Söylediğim gibi, Tanrı ne yapacağını sana göstermiş.</span> <span class="verse"><a name="29">29</a>Mısırda yedi yıl bolluk olacak.</span> <span class="verse"><a name="30">30</a>Sonra yedi yıl öyle bir kıtlık olacak ki, bolluk yılları hiç anımsanmayacak. Çünkü kıtlık ülkeyi kasıp kavuracak.</span> <span class="verse"><a name="31">31</a>Ardından gelen kıtlık bolluğu unutturacak, çünkü çok şiddetli olacak.</span> <span class="verse"><a name="32">32</a>Bu konuda iki kez düş görmenin anlamı, Tanrının kesin kararını verdiğini ve en kısa zamanda uygulayacağını gösteriyor.</span> <span class="verse"><a name="33">33</a>‹‹Şimdi firavunun akıllı, bilgili bir adam bulup onu Mısırın başına getirmesi gerekir.</span> <span class="verse"><a name="34">34</a>Ülke çapında adamlar görevlendirmeli, bunlar yedi bolluk yılı boyunca ürünlerin beşte birini toplamalı.</span> <span class="verse"><a name="35">35</a>Gelecek verimli yılların bütün yiyeceğini toplasınlar, firavunun yönetimi altında kentlerde depolayıp korusunlar.</span> <span class="verse"><a name="36">36</a>Bu yiyecek, gelecek yedi kıtlık yılı boyunca Mısırda ihtiyat olarak kullanılacak, ülke kıtlıktan kırılmayacak.››</span> <span class="verse"><a name="37">37</a>Bu öneri firavunla görevlilerine iyi göründü.</span> <span class="verse"><a name="38">38</a>Firavun görevlilerine, ‹‹Bu adam gibi Tanrı Ruhuna sahip birini bulabilir miyiz?›› diye sordu.</span> <span class="verse"><a name="39">39</a>Sonra Yusufa, ‹‹Madem Tanrı bütün bunları sana açıkladı, senden daha akıllısı, bilgilisi yoktur›› dedi,</span> <span class="verse"><a name="40">40</a>‹‹Sarayımın yönetimini sana vereceğim. Bütün halkım buyruklarına uyacak. Tahttan başka senden üstünlüğüm olmayacak.</span> <span class="verse"><a name="41">41</a>Seni bütün Mısıra yönetici atıyorum.››</span> <span class="verse"><a name="42">42</a>Sonra mührünü parmağından çıkarıp Yusufun parmağına taktı. Ona ince ketenden giysi giydirdi. Boynuna altın zincir taktı.</span> <span class="verse"><a name="43">43</a>Onu kendi yardımcısının arabasına bindirdi. Yusufun önünde, ‹‹Yol açın!›› diye bağırdılar. Böylece firavun ona bütün Mısırın yönetimini verdi.</span> <span class="verse"><a name="44">44</a>Firavun Yusufa, ‹‹Firavun benim›› dedi, ‹‹Ama Mısırda senden izinsiz kimse elini ayağını oynatmayacak.››</span> <span class="verse"><a name="45">45</a>Yusufun adını Safenat-Paneah koydu. On Kentinin kâhini Potiferanın kızı Asenatı da ona karı olarak verdi. Yusuf ülkeyi boydan boya dolaştı.</span> <span class="verse"><a name="46">46</a>Yusuf firavunun hizmetine girdiğinde otuz yaşındaydı. Firavunun huzurundan ayrıldıktan sonra bütün Mısırı dolaştı.</span> <span class="verse"><a name="47">47</a>Yedi bolluk yılı boyunca toprak çok ürün verdi.</span> <span class="verse"><a name="48">48</a>Yusuf Mısırda yedi yıl içinde yetişen bütün ürünleri toplayıp kentlerde depoladı. Her kente o kentin çevresindeki tarlalarda yetişen ürünleri koydu.</span> <span class="verse"><a name="49">49</a>Denizin kumu kadar çok buğday depoladı; öyle ki, ölçmekten vazgeçti. Çünkü buğday ölçülemeyecek kadar çoktu.</span> <span class="verse"><a name="50">50</a>Kıtlık yılları başlamadan, On Kentinin kâhini Potiferanın kızı Asenat Yusufa iki erkek çocuk doğurdu.</span> <span class="verse"><a name="51">51</a>Yusuf ilk oğlunun adını Manaşşe koydu. ‹‹Tanrı bana bütün acılarımı ve babamın ailesini unutturdu›› dedi.</span> <span class="verse"><a name="52">52</a>‹‹Tanrı sıkıntı çektiğim ülkede beni verimli kıldı›› diyerek ikinci oğlunun adını Efrayim koydu.</span> <span class="verse"><a name="53">53</a>Mısırda yedi bolluk yılı sona erdi.</span> <span class="verse"><a name="54">54</a>Yusufun söylemiş olduğu gibi yedi kıtlık yılı başgösterdi. Bütün ülkelerde kıtlık vardı, ama Mısırın her yanında yiyecek bulunuyordu.</span> <span class="verse"><a name="55">55</a>Mısırlılar aç kalınca, yiyecek için firavuna yakardılar. Firavun, ‹‹Yusufa gidin›› dedi, ‹‹O size ne derse öyle yapın.››</span> <span class="verse"><a name="56">56</a>Kıtlık bütün ülkeyi sarınca, Yusuf depoları açıp Mısırlılara buğday satmaya başladı. Çünkü kıtlık Mısırı boydan boya kavuruyordu.</span> <span class="verse"><a name="57">57</a>Bütün ülkelerden insanlar da buğday satın almak için Mısır'a, Yusuf'a geliyordu. Çünkü kıtlık bütün dünyayı sarmıştı ve şiddetliydi.</span> </p></div</div></div></body></html>