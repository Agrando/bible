<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gen/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gen">Genesis</a> &gt <strong>Chapter 44</strong></div><p><span class="verse"><a name="1">1</a>Yusuf kâhyasına, ‹‹Bu adamların torbalarına taşıyabilecekleri kadar yiyecek doldur›› diye buyurdu, ‹‹Her birinin parasını torbasının ağzına koy.</span> <span class="verse"><a name="2">2</a>En küçüğünün torbasına benim gümüş kâsemi ve buğdayının parasını koy.›› Kâhya Yusufun buyruğunu yerine getirdi.</span> <span class="verse"><a name="3">3</a>Sabah erkenden adamlar eşekleriyle yolcu edildi.</span> <span class="verse"><a name="4">4</a>Onlar kentten pek uzaklaşmamıştı ki Yusuf kâhyasına, ‹‹Hemen o adamların peşine düş›› dedi, ‹‹Onlara yetişince, ‹Niçin iyiliğe karşı kötülük yaptınız?› de,</span> <span class="verse"><a name="5">5</a>‹Efendimin şarap içmek, fala bakmak için kullandığı kâse değil mi bu? Bunu yapmakla kötülük ettiniz.› ››</span> <span class="verse"><a name="6">6</a>Kâhya onlara yetişip bu sözleri yineledi.</span> <span class="verse"><a name="7">7</a>Adamlar, ‹‹Efendim, neden böyle konuşuyorsun?›› dediler, ‹‹Bizden uzak olsun, biz kulların böyle şey yapmayız.</span> <span class="verse"><a name="8">8</a>Torbalarımızın ağzında bulduğumuz paraları Kenan ülkesinden sana geri getirdik. Nasıl efendinin evinden altın ya da gümüş çalarız?</span> <span class="verse"><a name="9">9</a>Kullarından birinde çıkarsa öldürülsün, geri kalanlar efendimin kölesi olsun.››</span> <span class="verse"><a name="10">10</a>Kâhya, ‹‹Peki, dediğiniz gibi olsun›› dedi, ‹‹Kimde çıkarsa kölem olacak, geri kalanlar suçsuz sayılacak.››</span> <span class="verse"><a name="11">11</a>Hemen torbalarını indirip açtılar.</span> <span class="verse"><a name="12">12</a>Kâhya büyükten küçüğe doğru hepsinin torbasını aradı. Kâse Benyaminin torbasında çıktı.</span> <span class="verse"><a name="13">13</a>Kardeşleri üzüntüden giysilerini yırttılar. Sonra torbalarını eşeklerine yükleyip kente geri döndüler.</span> <span class="verse"><a name="14">14</a>Yahudayla kardeşleri Yusufun evine geldiğinde, Yusuf daha evdeydi. Önünde yere kapandılar.</span> <span class="verse"><a name="15">15</a>Yusuf, ‹‹Nedir bu yaptığınız?›› dedi, ‹‹Benim gibi birinin fala bakabileceği aklınıza gelmedi mi?››</span> <span class="verse"><a name="16">16</a>Yahuda, ‹‹Ne diyelim, efendim?›› diye karşılık verdi, ‹‹Nasıl anlatalım? Kendimizi nasıl temize çıkaralım? Tanrı suçumuzu ortaya çıkardı. Hepimiz köleniz artık, efendim; hem biz hem de kendisinde kâse bulunan kardeşimiz.››</span> <span class="verse"><a name="17">17</a>Yusuf, ‹‹Benden uzak olsun!›› dedi, ‹‹Yalnız kendisinde kâse bulunan kölem olacak. Siz esenlikle babanızın yanına dönün.››</span> <span class="verse"><a name="18">18</a>Yahuda yaklaşıp, ‹‹Efendim, lütfen izin ver konuşayım›› dedi, ‹‹Kuluna öfkelenme. Sen firavunla aynı yetkiye sahipsin.</span> <span class="verse"><a name="19">19</a>Efendim, biz kullarına sormuştun: ‹Babanız ya da başka kardeşiniz var mı?› diye.</span> <span class="verse"><a name="20">20</a>Biz de, ‹Yaşlı bir babamız ve onun yaşlılığında doğan küçük bir kardeşimiz var› demiştik, ‹O çocuğun kardeşi öldü, kendisi annesinin tek oğlu. Babamız onu çok sever.›</span> <span class="verse"><a name="21">21</a>‹‹Sen de biz kullarına, ‹O çocuğu bana getirin, gözümle göreyim› demiştin.</span> <span class="verse"><a name="22">22</a>Biz de, ‹Çocuk babasından ayrılamaz, ayrılırsa babası ölür› diye karşılık vermiştik.</span> <span class="verse"><a name="23">23</a>Sen de biz kullarına, ‹Eğer küçük kardeşiniz sizinle gelmezse, yüzümü bir daha göremezsiniz› demiştin.</span> <span class="verse"><a name="24">24</a>‹‹Kulun babamızın yanına döndüğümüzde, söylediklerini ona anlattık.</span> <span class="verse"><a name="25">25</a>Babamız, ‹Yine gidin, bize biraz yiyecek alın› dedi.</span> <span class="verse"><a name="26">26</a>Ama biz, ‹Gidemeyiz› dedik, ‹Ancak küçük kardeşimiz bizimle gelirse gideriz. Küçük kardeşimiz bizimle olmazsa o adamın yüzünü göremeyiz.›</span> <span class="verse"><a name="27">27</a>‹‹Babam, biz kullarına, ‹Biliyorsunuz, karım bana iki erkek çocuk doğurdu› dedi,</span> <span class="verse"><a name="28">28</a>‹Biri yanımdan ayrıldı. Besbelli bir hayvan parçaladı, bir daha göremedim onu.</span> <span class="verse"><a name="29">29</a>Bunu da götürürseniz ve ona bir zarar gelirse, bu acıyla ak saçlı başımı ölüler diyarına götürürsünüz.›</span> <span class="verse"><a name="30">30</a>‹‹Efendim, şimdi babam kulunun yanına döndüğümde çocuk yanımızda olmazsa, babam onu görmeyince ölür. Çünkü onu yaşama bağlayan bu çocuktur. Biz kulların da acı içinde babamızın ak saçlı başını ölüler diyarına indiririz.</span> <span class="verse"><a name="31">31</a>Ben kulun bu çocuğa kefil oldum. Babama, ‹Onu sana geri getirmezsem, ömrümce kendimi sana karşı suçlu sayarım› dedim.</span> <span class="verse"><a name="32">32</a>‹‹Lütfen şimdi çocuğun yerine beni kölen kabul et. Çocuk kardeşleriyle birlikte geri dönsün.</span> <span class="verse"><a name="33">33</a>O yanımda olmadan babamın yanına nasıl dönerim? Babamın başına gelecek kötülüğe dayanamam.››</span> </p></div</div></div></body></html>