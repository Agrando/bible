<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gen/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gen">Genesis</a> &gt <strong>Chapter 13</strong></div><p><span class="verse"><a name="1">1</a>Avram, karısı ve sahip olduğu her şeyle birlikte Mısırdan ayrılıp Negeve doğru gitti. Lut da onunla birlikteydi.</span> <span class="verse"><a name="2">2</a>Avram çok zengindi. Sürüleri, altınları, gümüşleri vardı.</span> <span class="verse"><a name="3">3</a>Negevden başlayıp bir yerden öbürüne göçerek Beytele kadar gitti. Beytelle Ay Kenti arasında daha önce çadırını kurmuş olduğu yere vardı.</span> <span class="verse"><a name="4">4</a>Önceden yapmış olduğu sunağın bulunduğu yere gidip orada RABbi adıyla çağırdı.</span> <span class="verse"><a name="5">5</a>Avramla birlikte göçen Lutun da davarları, sığırları, çadırları vardı.</span> <span class="verse"><a name="6">6</a>Malları öyle çoktu ki, toprak birlikte yaşamalarına elvermedi; yan yana yaşayamadılar.</span> <span class="verse"><a name="7">7</a>Avramın çobanlarıyla Lutun çobanları arasında kavga çıktı. -O günlerde Kenanlılarla Perizliler de orada yaşıyorlardı.-</span> <span class="verse"><a name="8">8</a>Avram Luta, ‹‹Biz akrabayız›› dedi, ‹‹Bu yüzden aramızda da çobanlarımız arasında da kavga çıkmasın.</span> <span class="verse"><a name="9">9</a>Bütün topraklar senin önünde. Gel, ayrılalım. Sen sola gidersen, ben sağa gideceğim. Sen sağa gidersen, ben sola gideceğim.››</span> <span class="verse"><a name="10">10</a>Lut çevresine baktı. Şeria Ovasının tümü RABbin bahçesi gibi, Soara doğru giderken Mısır toprakları gibiydi. Her yerde bol su vardı. RAB Sodom ve Gomora kentlerini yok etmeden önce ova böyleydi.</span> <span class="verse"><a name="11">11</a>Lut kendine Şeria Ovasının tümünü seçerek doğuya doğru göçtü. Birbirlerinden ayrıldılar.</span> <span class="verse"><a name="12">12</a>Avram Kenan topraklarında kaldı. Lut ovadaki kentlerin arasına yerleşti, Sodoma yakın bir yere çadır kurdu.</span> <span class="verse"><a name="13">13</a>Sodom halkı çok kötüydü. RABbe karşı büyük günah işliyordu.</span> <span class="verse"><a name="14">14</a>Lut Avramdan ayrıldıktan sonra, RAB Avrama, ‹‹Bulunduğun yerden kuzeye, güneye, doğuya, batıya dikkatle bak›› dedi,</span> <span class="verse"><a name="15">15</a>‹‹Gördüğün bütün toprakları sonsuza dek sana ve soyuna vereceğim.</span> <span class="verse"><a name="16">16</a>Soyunu toprağın tozu kadar çoğaltacağım. Öyle ki, biri çıkıp da toprağın tozunu sayabilirse, senin soyunu da sayabilecek.</span> <span class="verse"><a name="17">17</a>Kalk, sana vereceğim toprakları boydan boya dolaş.››</span> <span class="verse"><a name="18">18</a>Avram çadırını söktü, gidip Hevron'daki Mamre meşeliğine yerleşti. Orada RAB'be bir sunak yaptı.</span> </p></div</div></div></body></html>