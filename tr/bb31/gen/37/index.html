<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gen/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gen">Genesis</a> &gt <strong>Chapter 37</strong></div><p><span class="verse"><a name="1">1</a>Yakup babasının yabancı olarak kalmış olduğu Kenan ülkesinde yaşadı.</span> <span class="verse"><a name="2">2</a>Yakup soyunun öyküsü: Yusuf on yedi yaşında bir gençti. Babasının karıları Bilha ve Zilpadan olan üvey kardeşleriyle birlikte sürü güdüyordu. Kardeşlerinin yaptığı kötülükleri babasına ulaştırırdı.</span> <span class="verse"><a name="3">3</a>İsrail Yusufu öbür oğullarının hepsinden çok severdi. Çünkü Yusuf onun yaşlılığında doğmuştu. Yusufa uzun, renkli bir giysi yaptırmıştı.</span> <span class="verse"><a name="4">4</a>Yusufun kardeşleri babalarının onu kendilerinden çok sevdiğini görünce, ondan nefret ettiler. Yusufa tatlı söz söylemez oldular.</span> <span class="verse"><a name="5">5</a>Yusuf bir düş gördü. Bunu kardeşlerine anlatınca, ondan daha çok nefret ettiler.</span> <span class="verse"><a name="6">6</a>Yusuf, ‹‹Lütfen gördüğüm düşü dinleyin!›› dedi,</span> <span class="verse"><a name="7">7</a>‹‹Tarlada demet bağlıyorduk. Ansızın benim demetim kalkıp dikildi. Sizinkilerse, çevresine toplanıp önünde eğildiler.››</span> <span class="verse"><a name="8">8</a>Kardeşleri, ‹‹Başımıza kral mı olacaksın? Bizi sen mi yöneteceksin?›› dediler. Düşlerinden, söylediklerinden ötürü ondan büsbütün nefret ettiler.</span> <span class="verse"><a name="9">9</a>Yusuf bir düş daha görüp kardeşlerine anlattı. ‹‹Dinleyin, bir düş daha gördüm›› dedi, ‹‹Güneş, ay ve on bir yıldız önümde eğildiler.››</span> <span class="verse"><a name="10">10</a>Yusuf babasıyla kardeşlerine bu düşü anlatınca, babası onu azarladı: ‹‹Ne biçim düş bu?›› dedi, ‹‹Ben, annen, kardeşlerin gelip önünde yere mi eğileceğiz yani?››</span> <span class="verse"><a name="11">11</a>Kardeşleri Yusufu kıskanıyordu, ama bu olay babasının aklına takıldı.</span> <span class="verse"><a name="12">12</a>Bir gün Yusufun kardeşleri babalarının sürüsünü gütmek için Şekeme gittiler.</span> <span class="verse"><a name="13">13</a>İsrail Yusufa, ‹‹Kardeşlerin Şekemde sürü güdüyorlar›› dedi, ‹‹Gel seni de onların yanına göndereyim.›› Yusuf, ‹‹Hazırım›› diye yanıtladı.</span> <span class="verse"><a name="14">14</a>Babası, ‹‹Git kardeşlerine ve sürüye bak›› dedi, ‹‹Her şey yolunda mı, değil mi, bana haber getir.›› Böylece onu Hevron Vadisinden gönderdi. Yusuf Şekeme vardı.</span> <span class="verse"><a name="15">15</a>Kırda dolaşırken bir adam onu görüp, ‹‹Ne arıyorsun?›› diye sordu.</span> <span class="verse"><a name="16">16</a>Yusuf, ‹‹Kardeşlerimi arıyorum›› diye yanıtladı, ‹‹Buralarda sürü güdüyorlar. Nerede olduklarını biliyor musun?››</span> <span class="verse"><a name="17">17</a>Adam, ‹‹Buradan ayrıldılar›› dedi, ‹‹ ‹Dotana gidelim› dediklerini duydum.›› Böylece Yusuf kardeşlerinin peşinden gitti ve Dotanda onları buldu.</span> <span class="verse"><a name="18">18</a>Kardeşleri onu uzaktan gördüler. Yusuf yanlarına varmadan, onu öldürmek için düzen kurdular.</span> <span class="verse"><a name="19">19</a>Birbirlerine, ‹‹İşte düş hastası geliyor›› dediler,</span> <span class="verse"><a name="20">20</a>‹‹Hadi onu öldürüp kuyulardan birine atalım. Yabanıl bir hayvan yedi deriz. Bakalım o zaman düşleri ne olacak!››</span> <span class="verse"><a name="21">21</a>Ruben bunu duyunca Yusufu kurtarmaya çalıştı: ‹‹Canına kıymayın›› dedi,</span> <span class="verse"><a name="22">22</a>‹‹Kan dökmeyin. Onu şu ıssız yerdeki kuyuya atın, ama kendisine dokunmayın.›› Amacı Yusufu kurtarıp babasına geri götürmekti.</span> <span class="verse"><a name="23">23</a>Yusuf yanlarına varınca, kardeşleri sırtındaki renkli uzun giysiyi çekip çıkardılar</span> <span class="verse"><a name="24">24</a>ve onu susuz, boş bir kuyuya attılar.</span> <span class="verse"><a name="25">25</a>Yemek yemek için oturduklarında, Gilat yönünden bir İsmaili kervanının geldiğini gördüler. Develeri kitre, pelesenk, laden yüklüydü. Mısıra gidiyorlardı.</span> <span class="verse"><a name="26">26</a>Yahuda, kardeşlerine, ‹‹Kardeşimizi öldürür, suçumuzu gizlersek ne kazanırız?›› dedi,</span> <span class="verse"><a name="27">27</a>‹‹Gelin onu İsmaililere satalım. Böylece canına dokunmamış oluruz. Çünkü o kardeşimizdir, aynı kanı taşıyoruz.›› Kardeşleri kabul etti.</span> <span class="verse"><a name="28">28</a>Midyanlı tüccarlar oradan geçerken, kardeşleri Yusufu kuyudan çekip çıkardılar, yirmi gümüşe İsmaililere sattılar. İsmaililer Yusufu Mısıra götürdüler.</span> <span class="verse"><a name="29">29</a>Kuyuya geri dönen Ruben Yusufu orada göremeyince üzüntüden giysilerini yırttı.</span> <span class="verse"><a name="30">30</a>Kardeşlerinin yanına gidip, ‹‹Çocuk orada yok›› dedi, ‹‹Ne yapacağım şimdi ben?››</span> <span class="verse"><a name="31">31</a>Bunun üzerine bir teke keserek Yusufun renkli uzun giysisini kanına buladılar.</span> <span class="verse"><a name="32">32</a>Giysiyi babalarına götürerek, ‹‹Bunu bulduk›› dediler, ‹‹Bak, bakalım, oğlunun mu, değil mi?››</span> <span class="verse"><a name="33">33</a>Yakup giysiyi tanıdı, ‹‹Evet, bu oğlumun giysisi›› dedi, ‹‹Onu yabanıl bir hayvan yemiş olmalı. Yusufu parçalamış olsa gerek.››</span> <span class="verse"><a name="34">34</a>Yakup üzüntüden giysilerini yırttı, beline çul sardı, oğlu için uzun süre yas tuttu.</span> <span class="verse"><a name="35">35</a>Bütün oğulları, kızları onu avutmaya çalıştılarsa da o avunmak istemedi. ‹‹Oğlumun yanına, ölüler diyarına yas tutarak gideceğim›› diyerek oğlu için ağlamaya devam etti.</span> <span class="verse"><a name="36">36</a>Bu arada Midyanlılar da Yusuf'u Mısır'da firavunun bir görevlisine, muhafız birliği komutanı Potifar'a sattılar.</span> </p></div</div></div></body></html>