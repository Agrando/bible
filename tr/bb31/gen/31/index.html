<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gen/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gen">Genesis</a> &gt <strong>Chapter 31</strong></div><p><span class="verse"><a name="1">1</a>Lavanın oğulları, ‹‹Yakup babamızın sahip olduğu her şeyi aldı›› dediler, ‹‹Bütün varlığını babamıza ait şeylerden kazandı.›› Yakup bu sözleri duyunca,</span> <span class="verse"><a name="2">2</a>Lavanın kendisine karşı tutumunun eskisi gibi olmadığını anladı.</span> <span class="verse"><a name="3">3</a>RAB Yakupa, ‹‹Atalarının topraklarına, akrabalarının yanına dön›› dedi, ‹‹Seninle olacağım.››</span> <span class="verse"><a name="4">4</a>Bunun üzerine Yakup Rahelle Leayı sürüsünün bulunduğu kırlara çağırttı.</span> <span class="verse"><a name="5">5</a>Onlara, ‹‹Bakıyorum, babanız bana eskisi gibi davranmıyor›› dedi, ‹‹Ama babamın Tanrısı benimle birlikte.</span> <span class="verse"><a name="6">6</a>Var gücümle babanıza hizmet ettiğimi bilirsiniz.</span> <span class="verse"><a name="7">7</a>Ne yazık ki, babanız beni aldattı, ondan alacağımı on kez değiştirdi. Ama Tanrı bana kötülük etmesine izin vermedi.</span> <span class="verse"><a name="8">8</a>Lavan, ‹Ücret olarak noktalı hayvanları al› deyince, bütün sürü noktalı doğurdu. ‹Ücret olarak çizgili olanları al› deyince de bütün sürü çizgili doğurdu.</span> <span class="verse"><a name="9">9</a>Tanrı babanızın hayvanlarını aldı, bana verdi.</span> <span class="verse"><a name="10">10</a>‹‹Sürülerin çiftleştiği mevsimde bir düş gördüm. Çiftleşen tekeler çizgili, noktalı, kırçıldı.</span> <span class="verse"><a name="11">11</a>Düşümde Tanrının meleği bana, ‹Yakup!› diye seslendi. ‹Buyur› dedim.</span> <span class="verse"><a name="12">12</a>Bana, ‹Bak, bütün çiftleşen tekeler çizgili, noktalı ve kırçıl› dedi, ‹Çünkü Lavanın sana yaptıklarının hepsini gördüm.</span> <span class="verse"><a name="13">13</a>Ben Beytelin Tanrısıyım. Hani orada bana anıt dikip meshetmiş, adak adamıştın. Kalk, bu ülkeden git, doğduğun ülkeye dön.› ››</span> <span class="verse"><a name="14">14</a>Rahelle Lea, ‹‹Babamızın evinde hâlâ payımız, mirasımız var mı?›› dediler,</span> <span class="verse"><a name="15">15</a>‹‹Onun gözünde artık yabancı değil miyiz? Çünkü bizi sattı. Bizim için ödenen bedelin hepsini yedi.</span> <span class="verse"><a name="16">16</a>Tanrının babamızdan aldığı varlığın tümü bize ve çocuklarımıza aittir. Tanrı sana ne dediyse öyle yap.››</span> <span class="verse"><a name="17">17</a>Böylece Yakup çocuklarını, karılarını develere bindirdi.</span> <span class="verse"><a name="18">18</a>Bütün hayvanları önüne kattı; topladığı mallarla, Paddan-Aramda kazandığı hayvanlarla birlikte Kenan ülkesine, babası İshakın yanına gitmek üzere yola çıktı.</span> <span class="verse"><a name="19">19</a>Lavan koyunlarını kırkmaya gidince, Rahel babasının putlarını çaldı.</span> <span class="verse"><a name="20">20</a>Yakup da kaçacağını söylemeyerek Aramlı Lavanı kandırdı.</span> <span class="verse"><a name="21">21</a>Böylece kendisine ait her şeyi alıp kaçtı. Fırat Irmağını geçip Gilat dağlık bölgesine doğru gitti.</span> <span class="verse"><a name="22">22</a>Üçüncü gün Yakupun kaçtığını Lavana bildirdiler.</span> <span class="verse"><a name="23">23</a>Lavan yakınlarını yanına alıp Yakupun peşine düştü. Yedi gün sonra Gilat dağlık bölgesinde ona yetişti.</span> <span class="verse"><a name="24">24</a>O gece Tanrı Aramlı Lavanın düşüne girerek ona, ‹‹Dikkatli ol!›› dedi, ‹‹Yakupa ne iyi, ne kötü bir şey söyle.››</span> <span class="verse"><a name="25">25</a>Lavan Yakupa yetişti. Yakup çadırını Gilat dağlık bölgesine kurmuştu. Lavan da yakınlarıyla birlikte çadırını aynı yere kurdu.</span> <span class="verse"><a name="26">26</a>Yakupa, ‹‹Nedir bu yaptığın?›› dedi, ‹‹Beni aldattın. Kızlarımı alıp savaş tutsağı gibi götürdün.</span> <span class="verse"><a name="27">27</a>Neden gizlice kaçtın? Neden beni aldattın? Niçin bana söylemedin? Seni sevinçle, ezgilerle, tefle, lirle yolcu ederdim.</span> <span class="verse"><a name="28">28</a>Torunlarımla, kızlarımla öpüşüp vedalaşmama izin vermedin. Aptallık ettin.</span> <span class="verse"><a name="29">29</a>Size kötülük yapacak güçteyim, ama babanın Tanrısı dün gece bana, ‹Dikkatli ol!› dedi, ‹Yakupa ne iyi, ne kötü hiçbir şey söyleme.›</span> <span class="verse"><a name="30">30</a>Babanın evini çok özlediğin için bizden ayrıldın. Ama ilahlarımı niçin çaldın?››</span> <span class="verse"><a name="31">31</a>Yakup, ‹‹Korktum›› diye karşılık verdi, ‹‹Kızlarını zorla elimden alırsın diye düşündüm.</span> <span class="verse"><a name="32">32</a>İlahlarını kimde bulursan, o öldürülecektir. Yakınlarımızın önünde kendin ara, eşyalarımın arasında sana ait ne bulursan al.›› Yakup ilahları Rahelin çaldığını bilmiyordu.</span> <span class="verse"><a name="33">33</a>Lavan Yakupun, Leanın ve iki cariyenin çadırına baktıysa da ilahları bulamadı. Leanın çadırından çıkıp Rahelin çadırına girdi.</span> <span class="verse"><a name="34">34</a>Rahel çaldığı putları devesinin semerine koymuş, üzerine oturmuştu. Lavan çadırını didik didik aradıysa da putları bulamadı.</span> <span class="verse"><a name="35">35</a>Rahel babasına, ‹‹Efendim, huzurunda kalkamadığım için kızma, âdet görüyorum da›› dedi. Lavan her yeri aradıysa da, putları bulamadı.</span> <span class="verse"><a name="36">36</a>Yakup kendini tutamadı. Lavana çıkışarak, ‹‹Suçum ne?›› diye sordu, ‹‹Ne günah işledim ki böyle öfkeyle peşime takıldın?</span> <span class="verse"><a name="37">37</a>Bütün eşyalarımı aradın, kendine ait bir şey buldun mu? Varsa onu buraya, yakınlarımızın önüne koy. Onlar ikimiz hakkında karar versinler.</span> <span class="verse"><a name="38">38</a>Yirmi yıl yanında kaldım. Koyunların, keçilerin hiç düşük yapmadı. Sürülerinin içinden bir tek koç yemedim.</span> <span class="verse"><a name="39">39</a>Yabanıl hayvanların parçaladığını sana göstermedim, zararını ben çektim. Gece ya da gündüz çalınan her hayvanın karşılığını benden istedin.</span> <span class="verse"><a name="40">40</a>Öyle bir durumdaydım ki, gündüz sıcak, gece kırağı yedi bitirdi beni. Gözüme uyku girmedi.</span> <span class="verse"><a name="41">41</a>Yirmi yıl evinde böyle yaşadım. İki kızın için on dört yıl, sürün için altı yıl sana hizmet ettim. On kez alacağımı değiştirdin.</span> <span class="verse"><a name="42">42</a>Babamın ve İbrahimin Tanrısı, İshakın taptığı Tanrı benden yana olmasaydı, beni eli boş gönderecektin. Tanrı çektiğim zorluğu, verdiğim emeği gördü ve dün gece seni uyardı.›› de geçer.</span> <span class="verse"><a name="43">43</a>Lavan, ‹‹Kadınlar benim kızlarım, çocuklar benim çocuklarım, sürüler benim sürülerim›› diye karşılık verdi, ‹‹Burada gördüğün her şey bana ait. Kızlarıma ya da doğurdukları çocuklara bugün ne yapabilirim ki?</span> <span class="verse"><a name="44">44</a>Gel anlaşalım. Aramıza tanık koyalım.››</span> <span class="verse"><a name="45">45</a>Yakup bir taş alıp onu anıt olarak dikti.</span> <span class="verse"><a name="46">46</a>Yakınlarına, ‹‹Taş toplayın›› dedi. Adamlar topladıkları taşları bir yere yığdılar. Orada, yığının yanında yemek yediler.</span> <span class="verse"><a name="47">47</a>Lavan taş yığınına Yegar-Sahaduta, Yakup ise Galet adını verdi. ‹‹Tanıklık yığını›› anlamına gelir.</span> <span class="verse"><a name="48">48</a>Lavan, ‹‹Bu yığın bugün aramızda tanık olsun›› dedi. Bu yüzden yığına Galet adı verildi.</span> <span class="verse"><a name="49">49</a>Mispa diye de anılır. Çünkü Lavan, ‹‹Birbirimizden uzak olduğumuz zaman RAB aramızda gözcülük etsin›› dedi,</span> <span class="verse"><a name="50">50</a>‹‹Eğer kızlarıma kötü davranır, başka kadınlarla evlenirsen, yanımızda kimse olmasa bile Tanrı tanık olacaktır.››</span> <span class="verse"><a name="51">51</a>Sonra, ‹‹İşte taş yığını, işte aramıza diktiğim anıt›› dedi,</span> <span class="verse"><a name="52">52</a>‹‹Bu yığın ve anıt birer tanık olsun. Bu yığının ötesine geçip sana kötülük etmeyeceğim. Sen de bu yığını ve anıtı geçip bana kötülük etmeyeceksin.</span> <span class="verse"><a name="53">53</a>İbrahimin, Nahorun ve babalarının Tanrısı aramızda yargıç olsun.›› Yakup babası İshakın taptığı Tanrının adıyla ant içti.</span> <span class="verse"><a name="54">54</a>Sonra dağda kurban kesip yakınlarını yemeğe çağırdı. Yemeği yiyip geceyi dağda geçirdiler.</span> <span class="verse"><a name="55">55</a>Lavan sabah erkenden kalktı; torunlarını, kızlarını öpüp kutsadıktan sonra evine gitti.</span> </p></div</div></div></body></html>