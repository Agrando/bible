<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gen">Genesis</a> &gt <strong>Chapter 29</strong></div><p><span class="verse"><a name="1">1</a>Yakup yoluna devam ederek doğu halklarının ülkesine vardı.</span> <span class="verse"><a name="2">2</a>Kırda bir kuyu gördü. Kuyunun yanıbaşında üç davar sürüsü yatıyordu. Sürülere o kuyudan su verilirdi. Kuyunun ağzında büyük bir taş vardı.</span> <span class="verse"><a name="3">3</a>Bütün sürüler oraya toplanınca, çobanlar kuyunun ağzındaki taşı yuvarlar, davarlarını suvardıktan sonra taşı yine yerine, kuyunun ağzına koyarlardı.</span> <span class="verse"><a name="4">4</a>Yakup çobanlara, ‹‹Kardeşler, nerelisiniz?›› diye sordu. Çobanlar, ‹‹Harranlıyız›› diye yanıtladılar.</span> <span class="verse"><a name="5">5</a>Yakup, ‹‹Nahorun torunu Lavanı tanıyor musunuz?›› diye sordu. ‹‹Tanıyoruz›› dediler.</span> <span class="verse"><a name="6">6</a>Yakup, ‹‹İyi midir?›› diye sordu. ‹‹İyidir. İşte kızı Rahel davarlarla birlikte geliyor.››</span> <span class="verse"><a name="7">7</a>Yakup, ‹‹Akşama daha çok var›› dedi, ‹‹Sürülerin toplanma vakti değil. Davarlarınızı suvarın, götürüp otlatın.››</span> <span class="verse"><a name="8">8</a>Çobanlar, ‹‹Bütün sürüler toplanmadan, kuyunun ağzındaki taşı yuvarlamadan olmaz›› dediler, ‹‹Ancak o zaman davarları suvarabiliriz.››</span> <span class="verse"><a name="9">9</a>Yakup onlarla konuşurken Rahel babasının davarlarını getirdi. Rahel çobanlık yapıyordu.</span> <span class="verse"><a name="10">10</a>Yakup dayısı Lavanın kızı Raheli ve davarları görünce, gidip kuyunun ağzındaki taşı yuvarladı, dayısının davarlarını suvardı.</span> <span class="verse"><a name="11">11</a>Raheli öperek hıçkıra hıçkıra ağladı.</span> <span class="verse"><a name="12">12</a>Rahele baba tarafından akraba olduklarını, Rebekanın oğlu olduğunu anlattı. Rahel koşup babasına haber verdi.</span> <span class="verse"><a name="13">13</a>Lavan, yeğeni Yakupun geldiğini duyunca, onu karşılamaya koştu. Ona sarılıp öptü, evine getirdi. Yakup bütün olanları Lavana anlattı.</span> <span class="verse"><a name="14">14</a>Lavan, ‹‹Sen benim etim, kemiğimsin›› dedi. Yakup Lavanın yanında bir ay kaldıktan sonra,</span> <span class="verse"><a name="15">15</a>Lavan, ‹‹Akrabamsın diye benim için bedava mı çalışacaksın?›› dedi, ‹‹Söyle, ne kadar ücret istiyorsun?››</span> <span class="verse"><a name="16">16</a>Lavanın iki kızı vardı. Büyüğünün adı Lea, küçüğünün adı Raheldi.</span> <span class="verse"><a name="17">17</a>Leanın gözleri alımlıydı, Rahel ise boyu bosu yerinde, güzel bir kızdı.</span> <span class="verse"><a name="18">18</a>Yakup Rahele aşıktı. Lavana, ‹‹Küçük kızın Rahel için sana yedi yıl hizmet ederim›› dedi.</span> <span class="verse"><a name="19">19</a>Lavan, ‹‹Onu sana vermek başkasına vermekten daha iyidir›› dedi, ‹‹Yanımda kal.››</span> <span class="verse"><a name="20">20</a>Yakup Rahel için yedi yıl çalıştı. Raheli sevdiği için, yedi yıl ona birkaç gün gibi geldi.</span> <span class="verse"><a name="21">21</a>Lavana, ‹‹Zaman doldu, kızını ver, evleneyim›› dedi.</span> <span class="verse"><a name="22">22</a>Lavan bütün yöre halkını toplayıp bir şölen verdi.</span> <span class="verse"><a name="23">23</a>Gece kızı Leayı Yakupa götürdü. Yakup onunla yattı.</span> <span class="verse"><a name="24">24</a>Lavan cariyesi Zilpayı kızı Leanın hizmetine verdi.</span> <span class="verse"><a name="25">25</a>Sabah olunca Yakup bir de baktı ki, yanındaki Lea! Lavana, ‹‹Nedir bana bu yaptığın?›› dedi, ‹‹Ben Rahel için yanında çalışmadım mı? Niçin beni aldattın?››</span> <span class="verse"><a name="26">26</a>Lavan, ‹‹Bizim buralarda adettir. Büyük kız dururken küçük kız evlendirilmez›› dedi,</span> <span class="verse"><a name="27">27</a>‹‹Bu bir haftayı tamamla, Raheli de sana veririz. Yalnız ona karşılık yedi yıl daha yanımda çalışacaksın.››</span> <span class="verse"><a name="28">28</a>Yakup kabul etti. Leayla bir hafta geçirdi. Sonra Lavan kızı Raheli de ona verdi.</span> <span class="verse"><a name="29">29</a>Cariyesi Bilhayı Rahelin hizmetine verdi.</span> <span class="verse"><a name="30">30</a>Yakup Rahelle de yattı. Onu Leadan çok sevdi. Lavana yedi yıl daha hizmet etti.</span> <span class="verse"><a name="31">31</a>RAB Leanın sevilmediğini görünce, çocuk sahibi olmasını sağladı. Oysa Rahel kısırdı.</span> <span class="verse"><a name="32">32</a>Lea hamile kalıp bir erkek çocuk doğurdu. Adını Ruben koydu. ‹‹Çünkü RAB mutsuzluğumu gördü›› dedi, ‹‹Kuşkusuz artık kocam beni sever.››</span> <span class="verse"><a name="33">33</a>Yine hamile kaldı ve bir erkek çocuk daha doğurdu. ‹‹RAB sevilmediğimi duyduğu için bana bu çocuğu verdi›› diyerek adını Şimon koydu.</span> <span class="verse"><a name="34">34</a>Üçüncü kez hamile kalıp bir daha erkek çocuk doğurdu. ‹‹Artık kocam bana bağlanacak›› dedi, ‹‹Çünkü ona üç erkek çocuk doğurdum.›› Onun için çocuğa Levi adı verildi.</span> <span class="verse"><a name="35">35</a>Dördüncü kez hamile kaldı ve bir erkek çocuk daha doğurdu. ‹‹Bu kez RAB'be övgüler sunacağım›› dedi. Onun için çocuğa Yahuda adını verdi. Bir süre doğum yapmadı.</span> </p></div</div></div></body></html>