<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/1cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/1cor">1 Corinthians</a> &gt <strong>Chapter 11</strong></div><p><span class="verse"><a name="1">1</a>Mesihi örnek aldığım gibi, siz de beni örnek alın.</span> <span class="verse"><a name="2">2</a>Her durumda beni anımsadığınız ve size ilettiğim öğretileri olduğu gibi koruduğunuz için sizi övüyorum.</span> <span class="verse"><a name="3">3</a>Ama şunu da bilmenizi isterim: Her erkeğin başı Mesih, kadının başı erkek, Mesihin başı da Tanrıdır.</span> <span class="verse"><a name="4">4</a>Başına bir şey takıp dua ya da peygamberlik eden her erkek, başını küçük düşürür.</span> <span class="verse"><a name="5">5</a>Ama başı açık dua ya da peygamberlik eden her kadın, başını küçük düşürür. Böylesinin, başı tıraş edilmiş bir kadından farkı yoktur.</span> <span class="verse"><a name="6">6</a>Kadın başını açarsa, saçını kestirsin. Ama kadının saçını kestirmesi ya da tıraş etmesi ayıpsa, başını örtsün.</span> <span class="verse"><a name="7">7</a>Erkek başını örtmemeli; o, Tanrının benzeri ve yüceliğidir. Kadın da erkeğin yüceliğidir.</span> <span class="verse"><a name="8">8</a>Çünkü erkek kadından değil, kadın erkekten yaratıldı.</span> <span class="verse"><a name="9">9</a>Erkek kadın için değil, kadın erkek için yaratıldı.</span> <span class="verse"><a name="10">10</a>Bu nedenle ve melekler uğruna kadının başı üzerinde yetkisi olmalıdır.</span> <span class="verse"><a name="11">11</a>Ne var ki, Rabde ne kadın erkekten ne de erkek kadından bağımsızdır.</span> <span class="verse"><a name="12">12</a>Çünkü kadın erkekten yaratıldığı gibi, erkek de kadından doğar. Ama her şey Tanrıdandır.</span> <span class="verse"><a name="13">13</a>Siz kendiniz karar verin: Kadının açık başla Tanrıya dua etmesi uygun mu?</span> <span class="verse"><a name="14">14</a>Doğanın kendisi bile size erkeğin uzun saçlı olmasının kendisini küçük düşürdüğünü, kadının uzun saçlı olmasının ise kendisini yücelttiğini öğretmiyor mu? Çünkü saç kadına örtü olarak verilmiştir.</span> <span class="verse"><a name="15">15</a>Bu konuda çekişmek isteyen varsa, şunu bilsin ki, bizim ya da Tanrının kiliselerinin böyle bir alışkanlığı yoktur.</span> <span class="verse"><a name="16">16</a>Toplantılarınız yarardan çok zarar getirdiği için aşağıdaki uyarıları yaparken sizi övemem.</span> <span class="verse"><a name="17">17</a>Birincisi, toplulukça bir araya geldiğinizde aranızda ayrılıklar olduğunu duyuyorum. Buna biraz da inanıyorum.</span> <span class="verse"><a name="18">18</a>Çünkü Tanrının beğenisini kazananların belli olması için aranızda bölünmeler olması gerekiyor!</span> <span class="verse"><a name="19">19</a>Toplandığınızda Rabbin Sofrasına katılmak için toplanmıyorsunuz.</span> <span class="verse"><a name="20">20</a>Her biriniz ötekini beklemeden kendi yemeğini yiyor. Kimi aç kalıyor, kimi sarhoş oluyor.</span> <span class="verse"><a name="21">21</a>Yiyip içmek için evleriniz yok mu? Tanrının topluluğunu hor mu görüyorsunuz, yiyeceği olmayanları utandırmak mı istiyorsunuz? Size ne diyeyim? Sizi öveyim mi? Bu konuda övemem!</span> <span class="verse"><a name="22">22</a>Size ilettiğimi ben Rabden öğrendim. Ele verildiği gece Rab İsa eline ekmek aldı, şükredip ekmeği böldü ve şöyle dedi: ‹‹Bu sizin uğrunuza feda edilen bedenimdir. Beni anmak için böyle yapın.››</span> <span class="verse"><a name="23">23</a>Aynı biçimde yemekten sonra kâseyi alıp şöyle dedi: ‹‹Bu kâse kanımla gerçekleşen yeni antlaşmadır. Her içtiğinizde beni anmak için böyle yapın.››</span> <span class="verse"><a name="24">24</a>Bu ekmeği her yediğinizde ve bu kâseden her içtiğinizde, Rabbin gelişine dek Rabbin ölümünü ilan etmiş olursunuz.</span> <span class="verse"><a name="25">25</a>Bu nedenle kim uygun olmayan biçimde ekmeği yer ya da Rabbin kâsesinden içerse, Rabbin bedenine ve kanına karşı suç işlemiş olur.</span> <span class="verse"><a name="26">26</a>Kişi önce kendini sınasın, sonra ekmekten yiyip kâseden içsin.</span> <span class="verse"><a name="27">27</a>Çünkü bedeni farketmeden yiyip içen, böyle yiyip içmekle kendi kendini mahkûm eder.</span> <span class="verse"><a name="28">28</a>İşte bu yüzden birçoğunuz zayıf ve hastadır, bazılarınız da ölmüştür.</span> <span class="verse"><a name="29">29</a>Kendimizi doğrulukla yargılasaydık, yargılanmazdık.</span> <span class="verse"><a name="30">30</a>Dünyayla birlikte mahkûm olmayalım diye Rab bizi yargılayıp terbiye ediyor.</span> <span class="verse"><a name="31">31</a>Öyleyse kardeşlerim, yemek için bir araya geldiğinizde birbirinizi bekleyin.</span> <span class="verse"><a name="32">32</a>Aç olan karnını evde doyursun. Öyle ki, toplanmanız yargılanmanıza yol açmasın. Öbür sorunları ise geldiğimde çözerim.</span> </p></div</div></div></body></html>