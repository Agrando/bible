<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/1cor/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/1cor">1 Corinthians</a> &gt <strong>Chapter 7</strong></div><p><span class="verse"><a name="1">1</a>Şimdi bana yazdığınız konulara gelelim: ‹‹Erkeğin kadına dokunmaması iyidir›› diyorsunuz.</span> <span class="verse"><a name="2">2</a>Ama fuhuştan ötürü her erkek karısıyla, her kadın da kocasıyla yaşasın.</span> <span class="verse"><a name="3">3</a>Erkek karısına, kadın da kocasına hakkını versin.</span> <span class="verse"><a name="4">4</a>Kadının bedeni kendisine değil, kocasına aittir. Bunun gibi, erkeğin bedeni de kendisine değil, karısına aittir.</span> <span class="verse"><a name="5">5</a>Geçici bir süre için anlaşıp kendinizi duaya vermekten başka bir nedenle birbirinizi mahrum etmeyin. Sonra yine birleşin ki, kendinizi denetleyemediğiniz için Şeytan sizi ayartmasın.</span> <span class="verse"><a name="6">6</a>Bunu bir buyruk olarak değil, bir uzlaşma yolu olarak söylüyorum.</span> <span class="verse"><a name="7">7</a>Herkesin benim gibi olmasını dilerdim. Ama herkesin Tanrıdan aldığı ruhsal bir armağanı vardır; kiminin şöyle, kiminin böyle.</span> <span class="verse"><a name="8">8</a>Yine de evli olmayanlarla dul kadınlara şunu söyleyeyim: Benim gibi kalsalar kendileri için iyi olur.</span> <span class="verse"><a name="9">9</a>Ama kendilerini denetleyemiyorlarsa, evlensinler. Çünkü için için yanmaktansa evlenmek daha iyidir.</span> <span class="verse"><a name="10">10</a>Evlilereyse şunu buyuruyorum, daha doğrusu Rab buyuruyor: Kadın kocasından ayrılmasın.</span> <span class="verse"><a name="11">11</a>Ayrılırsa evlenmesin, ya da kocasıyla barışsın. Erkek de karısını boşamasın.</span> <span class="verse"><a name="12">12</a>Geri kalanlara Rab değil, ben söylüyorum: Eğer bir kardeşin karısı iman etmemişse ama kendisiyle yaşamaya razıysa, onu boşamasın.</span> <span class="verse"><a name="13">13</a>Bir kadının kocası iman etmemişse ama kendisiyle yaşamaya razıysa, kadın onu boşamasın.</span> <span class="verse"><a name="14">14</a>Çünkü iman etmemiş koca karısı aracılığıyla, iman etmemiş kadın da imanlı kocası aracılığıyla kutsanır. Yoksa çocuklarınız murdar olurdu. Ama şimdi kutsaldırlar.</span> <span class="verse"><a name="15">15</a>İman etmeyen ayrılırsa ayrılsın. Kardeş ya da kızkardeş böyle durumlarda özgürdür. Tanrı sizi barış içinde yaşamaya çağırdı.</span> <span class="verse"><a name="16">16</a>Ey kadın, kocanı kurtarıp kurtaramayacağını nereden biliyorsun? Ey erkek, karını kurtarıp kurtaramayacağını nereden biliyorsun?</span> <span class="verse"><a name="17">17</a>Ancak herkes Rabbin kendisi için belirlediği duruma uygun biçimde, Tanrıdan aldığı çağrıya göre yaşasın. Bunu bütün kiliselere buyuruyorum.</span> <span class="verse"><a name="18">18</a>Biri sünnetliyken mi çağrıldı, sünnetsiz olmasın. Bir başkası sünnetsizken mi çağrıldı, sünnet olmasın.</span> <span class="verse"><a name="19">19</a>Sünnetli olup olmamak önemli değildir. Önemli olan, Tanrının buyruklarını yerine getirmektir.</span> <span class="verse"><a name="20">20</a>Herkes ne durumda çağrıldıysa, o durumda kalsın.</span> <span class="verse"><a name="21">21</a>Köleyken mi çağrıldın, üzülme. Ama özgür olabilirsen, fırsatı kaçırma!</span> <span class="verse"><a name="22">22</a>Çünkü Rabbin çağrısını aldığı zaman köle olan kimse, şimdi Rabbin özgürüdür. Özgürken çağrılan kişi de Mesihin kölesidir.</span> <span class="verse"><a name="23">23</a>Bir bedel karşılığı satın alındınız, insanlara köle olmayın.</span> <span class="verse"><a name="24">24</a>Kardeşler, herkes ne durumda çağrıldıysa, Tanrı önünde o durumda kalsın.</span> <span class="verse"><a name="25">25</a>Kızlara gelince, Rabden onlarla ilgili bir buyruk almış değilim. Ama Rabbin merhameti sayesinde güvenilir biri olarak düşündüklerimi söylüyorum.</span> <span class="verse"><a name="26">26</a>Öyle sanıyorum ki, şimdiki sıkıntılar nedeniyle insanın olduğu gibi kalması iyidir.</span> <span class="verse"><a name="27">27</a>Karın varsa, boşanmayı isteme. Karın yoksa, kendine eş arama.</span> <span class="verse"><a name="28">28</a>Ama evlenirsen günah işlemiş olmazsın. Bir kız da evlenirse günah işlemiş olmaz. Ne var ki, evlenenler bu yaşamda sıkıntılarla karşılaşacak. Ben sizi bu sıkıntılardan esirgemek istiyorum.</span> <span class="verse"><a name="29">29</a>Kardeşler, şunu demek istiyorum: Zaman daralmıştır. Bundan böyle, karısı olanlar karıları yokmuş gibi, yas tutanlar yas tutmuyormuş gibi, sevinenler sevinmiyormuş gibi, mal alanlar malları yokmuş gibi, dünyadan yararlananlar alabildiğine yararlanmıyormuş gibi olsun. Çünkü dünyanın şimdiki hali geçicidir.</span> <span class="verse"><a name="30">30</a>Kaygısız olmanızı istiyorum. Evli olmayan erkek, Rabbi nasıl hoşnut edeceğini düşünerek Rabbin işleri için kaygılanır.</span> <span class="verse"><a name="31">31</a>Evli erkekse karısını nasıl hoşnut edeceğini düşünerek dünya işleri için kaygılanır.</span> <span class="verse"><a name="32">32</a>Böylece ilgisi bölünür. Evli olmayan kadın ya da kız hem bedence hem ruhça kutsal olmak amacıyla Rabbin işleri için kaygılanır. Evli kadınsa kocasını nasıl hoşnut edeceğini düşünerek dünya işleri için kaygılanır.</span> <span class="verse"><a name="33">33</a>Bunu sizin iyiliğiniz için söylüyorum, özgürlüğünüzü kısıtlamak için değil. İlginizi dağıtmadan, Rabbe adanmış olarak, Ona yaraşır biçimde yaşamanızı istiyorum.</span> <span class="verse"><a name="34">34</a>Bir kimse nişanlı olduğu kıza yakışıksız davrandığını düşünüyorsa, aşırı tutkuları varsa ve evlenmesi gerekiyorsa, istediğini yapsın, günah işlemiş olmaz; evlensinler.</span> <span class="verse"><a name="35">35</a>Ama zorunluluk altında bulunmayan, yüreği kararlı, istediğini yapabilecek durumdaki kişi, nişanlısıyla evlenmemeye yüreğinde karar vermişse, iyi eder.</span> <span class="verse"><a name="36">36</a>Kısacası nişanlısıyla evlenen iyi eder, evlenmeyense daha iyi eder.</span> <span class="verse"><a name="37">37</a>Kadın, kocası yaşadıkça kocasına bağlıdır. Kocası ölürse dilediği kimseyle evlenmekte özgürdür; yeter ki, o kişi Rabbe ait biri olsun.</span> <span class="verse"><a name="38">38</a>Ama dul kadın, olduğu gibi kalırsa daha mutlu olur. Ben böyle düşünüyorum ve sanırım bende de Tanrı'nın Ruhu vardır.</span> </p></div</div></div></body></html>