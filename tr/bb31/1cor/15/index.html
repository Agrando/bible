<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/1cor/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/1cor">1 Corinthians</a> &gt <strong>Chapter 15</strong></div><p><span class="verse"><a name="1">1</a>Şimdi, kardeşler, size bildirdiğim, sizin de kabul edip bağlı kaldığınız Müjdeyi anımsatmak istiyorum.</span> <span class="verse"><a name="2">2</a>Size müjdelediğim söze sımsıkı sarılırsanız, onun aracılığıyla kurtulursunuz. Yoksa boşuna iman etmiş olursunuz.</span> <span class="verse"><a name="3">3</a>Aldığım bilgiyi size öncelikle ilettim: Kutsal Yazılar uyarınca Mesih günahlarımıza karşılık öldü, gömüldü ve Kutsal Yazılar uyarınca üçüncü gün ölümden dirildi.</span> <span class="verse"><a name="4">4</a>Kefasa, sonra Onikilere göründü.</span> <span class="verse"><a name="5">5</a>Daha sonra da beş yüzden çok kardeşe aynı anda göründü. Bunların çoğu hâlâ yaşıyor, bazılarıysa öldüler.</span> <span class="verse"><a name="6">6</a>Bundan sonra Yakupa, sonra bütün elçilere, son olarak zamansız doğmuş bir çocuğa benzeyen bana da göründü.</span> <span class="verse"><a name="7">7</a>Ben elçilerin en önemsiziyim. Tanrının kilisesine zulmettiğim için elçi olarak anılmaya bile layık değilim.</span> <span class="verse"><a name="8">8</a>Ama şimdi neysem, Tanrının lütfuyla öyleyim. Onun bana olan lütfu boşa gitmedi. Elçilerin hepsinden çok emek verdim. Aslında ben değil, Tanrının bende olan lütfu emek verdi.</span> <span class="verse"><a name="9">9</a>İşte, gerek benim yaydığım, gerek öbür elçilerin yaydığı ve sizin de iman ettiğiniz bildiri budur.</span> <span class="verse"><a name="10">10</a>Eğer Mesihin ölümden dirildiği duyuruluyorsa, nasıl oluyor da aranızda bazıları ölüler dirilmez diyor?</span> <span class="verse"><a name="11">11</a>Ölüler dirilmezse, Mesih de dirilmemiştir.</span> <span class="verse"><a name="12">12</a>Mesih dirilmemişse, bildirimiz de imanınız da boştur.</span> <span class="verse"><a name="13">13</a>Bu durumda Tanrıyla ilgili tanıklığımız da yalan demektir. Çünkü Tanrının, Mesihi dirilttiğine tanıklık ettik. Ama ölüler gerçekten dirilmezse, Tanrı Mesihi de diriltmemiştir.</span> <span class="verse"><a name="14">14</a>Ölüler dirilmezse, Mesih de dirilmemiştir.</span> <span class="verse"><a name="15">15</a>Mesih dirilmemişse imanınız yararsızdır, siz de hâlâ günahlarınızın içindesiniz.</span> <span class="verse"><a name="16">16</a>Buna göre Mesihe ait olarak ölmüş olanlar da mahvolmuşlardır.</span> <span class="verse"><a name="17">17</a>Eğer yalnız bu yaşam için Mesihe umut bağlamışsak, herkesten çok acınacak durumdayız.</span> <span class="verse"><a name="18">18</a>Oysa Mesih, ölmüş olanların ilk örneği olarak ölümden dirilmiştir.</span> <span class="verse"><a name="19">19</a>Ölüm bir insan aracılığıyla geldiğine göre, ölümden diriliş de bir insan aracılığıyla gelir.</span> <span class="verse"><a name="20">20</a>Herkes nasıl Ademde ölüyorsa, herkes Mesihte yaşama kavuşacak.</span> <span class="verse"><a name="21">21</a>Her biri sırası gelince dirilecek: İlk örnek olarak Mesih, sonra Mesihin gelişinde Mesihe ait olanlar.</span> <span class="verse"><a name="22">22</a>Bundan sonra Mesih her yönetimi, her hükümranlığı, her gücü ortadan kaldırıp egemenliği Baba Tanrıya teslim ettiği zaman son gelmiş olacak.</span> <span class="verse"><a name="23">23</a>Çünkü Tanrı bütün düşmanlarını ayakları altına serinceye dek Onun egemenlik sürmesi gerekir.</span> <span class="verse"><a name="24">24</a>Ortadan kaldırılacak son düşman ölümdür.</span> <span class="verse"><a name="25">25</a>Çünkü, ‹‹Tanrı her şeyi Mesihin ayakları altına sererek Ona bağımlı kıldı.›› ‹‹Her şey Ona bağımlı kılındı›› sözünün, her şeyi Mesihe bağımlı kılan Tanrıyı içermediği açıktır.</span> <span class="verse"><a name="26">26</a>Her şey Oğula bağımlı kılınınca, Oğul da her şeyi kendisine bağımlı kılan Tanrıya bağımlı olacaktır. Öyle ki, Tanrı her şeyde her şey olsun.</span> <span class="verse"><a name="27">27</a>Diriliş yoksa, ölüler için vaftiz edilenler ne olacak? Ölüler gerçekten dirilmeyecekse, insanlar neden ölüler için vaftiz ediliyorlar?</span> <span class="verse"><a name="28">28</a>Biz de neden her saat kendimizi tehlikeye atıyoruz?</span> <span class="verse"><a name="29">29</a>Kardeşler, sizinle ilgili olarak Rabbimiz Mesih İsada sahip olduğum övüncün hakkı için her gün ölüyorum.</span> <span class="verse"><a name="30">30</a>Eğer insansal nedenlerle Efeste canavarlarla dövüştümse, bunun bana yararı ne? Eğer ölüler dirilmeyecekse, ‹‹Yiyelim içelim, nasıl olsa yarın öleceğiz.››</span> <span class="verse"><a name="31">31</a>Aldanmayın, ‹‹Kötü arkadaşlıklar iyi huyu bozar.››</span> <span class="verse"><a name="32">32</a>Uslanıp kendinize gelin, artık günah işlemeyin. Bazılarınız Tanrıyı hiç tanımıyor. Utanasınız diye söylüyorum bunları.</span> <span class="verse"><a name="33">33</a>Ama biri çıkıp, ‹‹Ölüler nasıl dirilecek? Nasıl bir bedenle gelecekler?›› diye sorabilir.</span> <span class="verse"><a name="34">34</a>Ne akılsızca bir soru! Ektiğin tohum ölmedikçe yaşama kavuşmaz ki!</span> <span class="verse"><a name="35">35</a>Ekerken, oluşacak bitkinin kendisini değil, yalnızca tohumunu -buğday ya da başka bir bitkinin tohumunu- ekersin.</span> <span class="verse"><a name="36">36</a>Tanrı tohuma dilediği bedeni -her birine kendine özgü bedeni- verir.</span> <span class="verse"><a name="37">37</a>Her canlının eti aynı değildir. İnsan eti başka, hayvan eti başka, kuş eti, balık eti başka başkadır.</span> <span class="verse"><a name="38">38</a>Göksel bedenler vardır, dünyasal bedenler vardır. Göksel olanların görkemi başka, dünyasal olanlarınki başkadır.</span> <span class="verse"><a name="39">39</a>Güneşin görkemi başka, ayın görkemi başka, yıldızların görkemi başkadır. Görkem bakımından yıldız yıldızdan farklıdır.</span> <span class="verse"><a name="40">40</a>Ölülerin dirilişi de böyledir. Beden çürümeye mahkûm olarak gömülür, çürümez olarak diriltilir.</span> <span class="verse"><a name="41">41</a>Düşkün olarak gömülür, görkemli olarak diriltilir. Zayıf olarak gömülür, güçlü olarak diriltilir.</span> <span class="verse"><a name="42">42</a>Doğal beden olarak gömülür, ruhsal beden olarak diriltilir. Doğal beden olduğu gibi, ruhsal beden de vardır.</span> <span class="verse"><a name="43">43</a>Nitekim şöyle yazılmıştır: ‹‹İlk insan Adem yaşayan can oldu.›› Son Ademse yaşam veren ruh oldu.</span> <span class="verse"><a name="44">44</a>Önce ruhsal olan değil, doğal olan geldi. Ruhsal olan sonra geldi.</span> <span class="verse"><a name="45">45</a>İlk insan yerden, yani topraktandır. İkinci insan göktendir.</span> <span class="verse"><a name="46">46</a>Topraktan olan insan nasılsa, topraktan olanlar da öyledir. Göksel insan nasılsa, göksel olanlar da öyledir.</span> <span class="verse"><a name="47">47</a>Bizler topraktan olana nasıl benzediysek, göksel olana da benzeyeceğiz.</span> <span class="verse"><a name="48">48</a>Kardeşler, şunu demek istiyorum, et ve kan Tanrının Egemenliğini miras alamaz. Çürüyen de çürümezliği miras alamaz.</span> <span class="verse"><a name="49">49</a>İşte size bir sır açıklıyorum. Hepimiz ölmeyeceğiz; son borazan çalınınca hepimiz bir anda, göz açıp kapayana dek değiştirileceğiz. Evet, borazan çalınacak, ölüler çürümez olarak dirilecek, ve biz de değiştirileceğiz.</span> <span class="verse"><a name="50">50</a>Çünkü bu çürüyen beden çürümezliği, bu ölümlü beden ölümsüzlüğü giyinmelidir.</span> <span class="verse"><a name="51">51</a>Çürüyen ve ölümlü beden çürümezliği ve ölümsüzlüğü giyinince, ‹‹Ölüm yok edildi, zafer kazanıldı!›› diye yazılmış olan söz yerine gelecektir.</span> <span class="verse"><a name="52">52</a>‹‹Ey ölüm, zaferin nerede?  Ey ölüm, dikenin nerede?››</span> <span class="verse"><a name="53">53</a>Ölümün dikeni günahtır. Günah ise gücünü Kutsal Yasadan alır.</span> <span class="verse"><a name="54">54</a>Rabbimiz İsa Mesih aracılığıyla bizi zafere ulaştıran Tanrıya şükürler olsun!</span> <span class="verse"><a name="55">55</a>Bu nedenle, sevgili kardeşlerim, Rab yolunda verdiğiniz emeğin boşa gitmeyeceğini bilerek dayanın, sarsılmayın, Rab'bin işinde her zaman gayretli olun.</span> </p></div</div></div></body></html>