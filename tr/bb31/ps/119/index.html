<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 119</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/ps/119"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/ps">Psalms</a> &gt <strong>Chapter 119</strong></div><p><span class="verse"><a name="1">1</a>Ne mutlu yolları temiz olanlara, 2 RABbin yasasına göre yaşayanlara! 119. Mezmur akrostiş biçimde yazılmış bir şiirdir.</span> <span class="verse"><a name="2">2</a>Ne mutlu Onun öğütlerine uyanlara, 2 Bütün yüreğiyle Ona yönelenlere!</span> <span class="verse"><a name="3">3</a>Hiç haksızlık etmezler, 2 Onun yolunda yürürler.</span> <span class="verse"><a name="4">4</a>Koyduğun koşullara 2 Dikkatle uyulmasını buyurdun.</span> <span class="verse"><a name="5">5</a>Keşke kararlı olsam 2 Senin kurallarına uymakta!</span> <span class="verse"><a name="6">6</a>Hiç utanmayacağım, 2 Bütün buyruklarını izledikçe.</span> <span class="verse"><a name="7">7</a>Şükredeceğim sana temiz yürekle, 2 Adil hükümlerini öğrendikçe.</span> <span class="verse"><a name="8">8</a>Kurallarını yerine getireceğim, 2 Bırakma beni hiçbir zaman!</span> <span class="verse"><a name="9">9</a>Genç insan yolunu nasıl temiz tutar? 2 Senin sözünü tutmakla.</span> <span class="verse"><a name="10">10</a>Bütün yüreğimle sana yöneliyorum, 2 İzin verme buyruklarından sapmama!</span> <span class="verse"><a name="11">11</a>Aklımdan çıkarmam sözünü, 2 Sana karşı günah işlememek için.</span> <span class="verse"><a name="12">12</a>Övgüler olsun sana, ya RAB, 2 Bana kurallarını öğret.</span> <span class="verse"><a name="13">13</a>Ağzından çıkan bütün hükümleri 2 Dudaklarımla yineliyorum.</span> <span class="verse"><a name="14">14</a>Sevinç duyuyorum öğütlerini izlerken, 2 Sanki benim oluyor bütün hazineler.</span> <span class="verse"><a name="15">15</a>Koşullarını derin derin düşünüyorum, 2 Yollarını izlerken.</span> <span class="verse"><a name="16">16</a>Zevk alıyorum kurallarından, 2 Sözünü unutmayacağım.</span> <span class="verse"><a name="17">17</a>Ben kuluna iyilik et ki yaşayayım, 2 Sözüne uyayım.</span> <span class="verse"><a name="18">18</a>Gözlerimi aç, 2 Yasandaki harikaları göreyim.</span> <span class="verse"><a name="19">19</a>Garibim bu dünyada, 2 Buyruklarını benden gizleme!</span> <span class="verse"><a name="20">20</a>İçim tükeniyor, 2 Her an hükümlerini özlemekten.</span> <span class="verse"><a name="21">21</a>Buyruklarından sapan 2 Lanetli küstahları azarlarsın.</span> <span class="verse"><a name="22">22</a>Uzaklaştır benden küçümsemeleri, hakaretleri, 2 Çünkü öğütlerini tutuyorum.</span> <span class="verse"><a name="23">23</a>Önderler toplanıp beni kötüleseler bile, 2 Ben kulun senin kurallarını derin derin düşüneceğim.</span> <span class="verse"><a name="24">24</a>Öğütlerin benim zevkimdir, 2 Bana akıl verirler.</span> <span class="verse"><a name="25">25</a>Toza toprağa serildim, 2 Sözün uyarınca yaşam ver bana.</span> <span class="verse"><a name="26">26</a>Yaptıklarımı açıkladım, beni yanıtladın; 2 Kurallarını öğret bana!</span> <span class="verse"><a name="27">27</a>Koşullarını anlamamı sağla ki, 2 Harikalarının üzerinde düşüneyim.</span> <span class="verse"><a name="28">28</a>İçim eriyor kederden, 2 Sözün uyarınca güçlendir beni!</span> <span class="verse"><a name="29">29</a>Yalan yoldan uzaklaştır, 2 Yasan uyarınca lütfet bana.</span> <span class="verse"><a name="30">30</a>Ben sadakat yolunu seçtim, 2 Hükümlerini uygun gördüm.</span> <span class="verse"><a name="31">31</a>Öğütlerine dört elle sarıldım, ya RAB, 2 Utandırma beni!</span> <span class="verse"><a name="32">32</a>İçime huzur verdiğin için 2 Buyrukların doğrultusunda koşacağım.</span> <span class="verse"><a name="33">33</a>Kurallarını nasıl izleyeceğimi öğret bana, ya RAB, 2 Öyle ki, onları sonuna kadar izleyeyim.</span> <span class="verse"><a name="34">34</a>Anlamamı sağla, yasana uyayım, 2 Bütün yüreğimle onu yerine getireyim.</span> <span class="verse"><a name="35">35</a>Buyrukların doğrultusunda yol göster bana, 2 Çünkü yolundan zevk alırım.</span> <span class="verse"><a name="36">36</a>Yüreğimi haksız kazanca değil, 2 Kendi öğütlerine yönelt.</span> <span class="verse"><a name="37">37</a>Gözlerimi boş şeylerden çevir, 2 Beni kendi yolunda yaşat.</span> <span class="verse"><a name="38">38</a>Senden korkulması için 2 Ben kuluna verdiğin sözü yerine getir.</span> <span class="verse"><a name="39">39</a>Korktuğum hakaretten uzak tut beni, 2 Çünkü senin ilkelerin iyidir.</span> <span class="verse"><a name="40">40</a>Çok özlüyorum senin koşullarını! 2 Beni doğruluğunun içinde yaşat!</span> <span class="verse"><a name="41">41</a>Bana sevgini göster, ya RAB, 2 Sözün uyarınca kurtar beni!</span> <span class="verse"><a name="42">42</a>O zaman beni aşağılayanlara 2 Gereken yanıtı verebilirim, 2 Çünkü senin sözüne güvenirim.</span> <span class="verse"><a name="43">43</a>Gerçeğini ağzımdan düşürme, 2 Çünkü senin hükümlerine umut bağladım.</span> <span class="verse"><a name="44">44</a>Yasana sürekli, 2 Sonsuza dek uyacağım.</span> <span class="verse"><a name="45">45</a>Özgürce yürüyeceğim, 2 Çünkü senin koşullarına yöneldim ben.</span> <span class="verse"><a name="46">46</a>Kralların önünde senin öğütlerinden söz edecek, 2 Utanç duymayacağım.</span> <span class="verse"><a name="47">47</a>Senin buyruklarından zevk alıyor, 2 Onları seviyorum.</span> <span class="verse"><a name="48">48</a>Saygı ve sevgi duyuyorum buyruklarına, 2 Derin derin düşünüyorum kurallarını.</span> <span class="verse"><a name="49">49</a>Kuluna verdiğin sözü anımsa, 2 Bununla umut verdin bana.</span> <span class="verse"><a name="50">50</a>Acı çektiğimde beni avutan budur, 2 Sözün bana yaşam verir.</span> <span class="verse"><a name="51">51</a>Çok eğlendiler küstahlar benimle, 2 Yine de yasandan şaşmadım.</span> <span class="verse"><a name="52">52</a>Geçmişte verdiğin hükümleri anımsayınca, 2 Avundum, ya RAB.</span> <span class="verse"><a name="53">53</a>Çileden çıkıyorum, 2 Yasanı terk eden kötüler yüzünden.</span> <span class="verse"><a name="54">54</a>Senin kurallarındır ezgilerimin konusu, 2 Konuk olduğum bu dünyada.</span> <span class="verse"><a name="55">55</a>Gece adını anarım, ya RAB, 2 Yasana uyarım.</span> <span class="verse"><a name="56">56</a>Tek yaptığım, 2 Senin koşullarına uymak.</span> <span class="verse"><a name="57">57</a>Benim payıma düşen sensin, ya RAB, 2 Sözlerini yerine getireceğim, dedim.</span> <span class="verse"><a name="58">58</a>Bütün yüreğimle sana yakardım. 2 Lütfet bana, sözün uyarınca.</span> <span class="verse"><a name="59">59</a>Tuttuğum yolları düşündüm, 2 Senin öğütlerine göre adım attım.</span> <span class="verse"><a name="60">60</a>Buyruklarına uymak için 2 Elimi çabuk tuttum, oyalanmadım.</span> <span class="verse"><a name="61">61</a>Kötülerin ipleri beni sardı, 2 Yasanı unutmadım.</span> <span class="verse"><a name="62">62</a>Doğru hükümlerin için 2 Gece yarısı kalkıp sana şükrederim.</span> <span class="verse"><a name="63">63</a>Dostuyum bütün senden korkanların, 2 Koşullarına uyanların.</span> <span class="verse"><a name="64">64</a>Yeryüzü sevginle dolu, ya RAB, 2 Kurallarını öğret bana!</span> <span class="verse"><a name="65">65</a>Ya RAB, iyilik ettin kuluna, 2 Sözünü tuttun.</span> <span class="verse"><a name="66">66</a>Bana sağduyu ve bilgi ver, 2 Çünkü inanıyorum buyruklarına.</span> <span class="verse"><a name="67">67</a>Acı çekmeden önce yoldan sapardım, 2 Ama şimdi sözüne uyuyorum.</span> <span class="verse"><a name="68">68</a>Sen iyisin, iyilik edersin; 2 Bana kurallarını öğret.</span> <span class="verse"><a name="69">69</a>Küstahlar yalanlarla beni lekeledi, 2 Ama ben bütün yüreğimle senin koşullarına uyarım.</span> <span class="verse"><a name="70">70</a>Onların yüreği yağ bağladı, 2 Bense zevk alırım yasandan.</span> <span class="verse"><a name="71">71</a>İyi oldu acı çekmem; 2 Çünkü kurallarını öğreniyorum.</span> <span class="verse"><a name="72">72</a>Ağzından çıkan yasa benim için 2 Binlerce altın ve gümüşten daha değerlidir.</span> <span class="verse"><a name="73">73</a>Senin ellerin beni yarattı, biçimlendirdi. 2 Anlamamı sağla ki buyruklarını öğreneyim.</span> <span class="verse"><a name="74">74</a>Senden korkanlar beni görünce sevinsin, 2 Çünkü senin sözüne umut bağladım.</span> <span class="verse"><a name="75">75</a>Biliyorum, ya RAB, hükümlerin adildir; 2 Bana acı çektirirken bile sadıksın.</span> <span class="verse"><a name="76">76</a>Ben kuluna verdiğin söz uyarınca, 2 Sevgin beni avutsun.</span> <span class="verse"><a name="77">77</a>Sevecenlik göster bana, yaşayayım, 2 Çünkü yasandan zevk alıyorum.</span> <span class="verse"><a name="78">78</a>Utansın küstahlar beni yalan yere suçladıkları için. 2 Bense senin koşullarını düşünüyorum.</span> <span class="verse"><a name="79">79</a>Bana dönsün senden korkanlar, 2 Öğütlerini bilenler.</span> <span class="verse"><a name="80">80</a>Yüreğim kusursuz uysun kurallarına, 2 Öyle ki, utanç duymayayım.</span> <span class="verse"><a name="81">81</a>İçim tükeniyor senin kurtarışını özlerken, 2 Senin sözüne umut bağladım ben.</span> <span class="verse"><a name="82">82</a>Gözümün feri sönüyor söz verdiklerini beklemekten, 2 ‹‹Ne zaman avutacaksın beni?›› diye soruyorum.</span> <span class="verse"><a name="83">83</a>Dumandan kararmış tuluma döndüm, 2 Yine de unutmuyorum kurallarını.</span> <span class="verse"><a name="84">84</a>Daha ne kadar bekleyecek kulun? 2 Ne zaman yargılayacaksın bana zulmedenleri?</span> <span class="verse"><a name="85">85</a>Çukur kazdılar benim için 2 Yasana uymayan küstahlar.</span> <span class="verse"><a name="86">86</a>Bütün buyrukların güvenilirdir; 2 Haksız yere zulmediyorlar, yardım et bana!</span> <span class="verse"><a name="87">87</a>Nerdeyse sileceklerdi beni yeryüzünden, 2 Ama ben senin koşullarından ayrılmadım.</span> <span class="verse"><a name="88">88</a>Koru canımı sevgin uyarınca, 2 Tutayım ağzından çıkan öğütleri.</span> <span class="verse"><a name="89">89</a>Ya RAB, sözün 2 Göklerde sonsuza dek duruyor.</span> <span class="verse"><a name="90">90</a>Sadakatin kuşaklar boyu sürüyor, 2 Kurduğun yeryüzü sapasağlam duruyor.</span> <span class="verse"><a name="91">91</a>Bugün hükümlerin uyarınca ayakta duran her şey 2 Sana kulluk ediyor.</span> <span class="verse"><a name="92">92</a>Eğer yasan zevk kaynağım olmasaydı, 2 Çektiğim acılardan yok olurdum.</span> <span class="verse"><a name="93">93</a>Koşullarını asla unutmayacağım, 2 Çünkü onlarla bana yaşam verdin.</span> <span class="verse"><a name="94">94</a>Kurtar beni, çünkü seninim, 2 Senin koşullarına yöneldim.</span> <span class="verse"><a name="95">95</a>Kötüler beni yok etmeyi beklerken, 2 Ben senin öğütlerini inceliyorum.</span> <span class="verse"><a name="96">96</a>Kusursuz olan her şeyin bir sonu olduğunu gördüm, 2 Ama senin buyruğun sınır tanımaz.</span> <span class="verse"><a name="97">97</a>Ne kadar severim yasanı! 2 Bütün gün düşünürüm onun üzerinde.</span> <span class="verse"><a name="98">98</a>Buyrukların beni düşmanlarımdan bilge kılar, 2 Çünkü her zaman aklımdadır onlar.</span> <span class="verse"><a name="99">99</a>Bütün öğretmenlerimden daha akıllıyım, 2 Çünkü öğütlerin üzerinde düşünüyorum.</span> <span class="verse"><a name="100">100</a>Yaşlılardan daha bilgeyim, 2 Çünkü senin koşullarına uyuyorum.</span> <span class="verse"><a name="101">101</a>Sakınırım her kötü yoldan, 2 Senin sözünü tutmak için.</span> <span class="verse"><a name="102">102</a>Ayrılmam hükümlerinden, 2 Çünkü bana sen öğrettin.</span> <span class="verse"><a name="103">103</a>Ne tatlı geliyor verdiğin sözler damağıma, 2 Baldan tatlı geliyor ağzıma!</span> <span class="verse"><a name="104">104</a>Senin koşullarına uymakla bilgelik kazanıyorum, 2 Bu yüzden nefret ediyorum her yanlış yoldan.</span> <span class="verse"><a name="105">105</a>Sözün adımlarım için çıra, 2 Yolum için ışıktır.</span> <span class="verse"><a name="106">106</a>Adil hükümlerini izleyeceğime ant içtim, 2 Andımı tutacağım.</span> <span class="verse"><a name="107">107</a>Çok sıkıntı çektim, ya RAB; 2 Koru hayatımı sözün uyarınca.</span> <span class="verse"><a name="108">108</a>Ağzımdan çıkan içten övgüleri 2 Kabul et, ya RAB, 2 Bana hükümlerini öğret.</span> <span class="verse"><a name="109">109</a>Hayatım her an tehlikede, 2 Yine de unutmam yasanı.</span> <span class="verse"><a name="110">110</a>Kötüler tuzak kurdu bana, 2 Yine de sapmadım senin koşullarından.</span> <span class="verse"><a name="111">111</a>Öğütlerin sonsuza dek mirasımdır, 2 Yüreğimin sevincidir onlar.</span> <span class="verse"><a name="112">112</a>Kararlıyım 2 Sonuna kadar senin kurallarına uymaya.</span> <span class="verse"><a name="113">113</a>Döneklerden tiksinir, 2 Senin yasanı severim.</span> <span class="verse"><a name="114">114</a>Sığınağım ve kalkanım sensin, 2 Senin sözüne umut bağlarım.</span> <span class="verse"><a name="115">115</a>Ey kötüler, benden uzak durun, 2 Tanrımın buyruklarını yerine getireyim.</span> <span class="verse"><a name="116">116</a>Sözün uyarınca destek ol bana, yaşam bulayım; 2 Umudumu boşa çıkarma!</span> <span class="verse"><a name="117">117</a>Sıkı tut beni, kurtulayım, 2 Her zaman kurallarını dikkate alayım.</span> <span class="verse"><a name="118">118</a>Kurallarından sapan herkesi reddedersin, 2 Çünkü onların hileleri boştur.</span> <span class="verse"><a name="119">119</a>Dünyadaki kötüleri cüruf gibi atarsın, 2 Bu yüzden severim senin öğütlerini.</span> <span class="verse"><a name="120">120</a>Bedenim ürperiyor dehşetinden, 2 Korkuyorum hükümlerinden.</span> <span class="verse"><a name="121">121</a>Adil ve doğru olanı yaptım, 2 Gaddarların eline bırakma beni!</span> <span class="verse"><a name="122">122</a>Güven altına al kulunun mutluluğunu, 2 Baskı yapmasın bana küstahlar.</span> <span class="verse"><a name="123">123</a>Gözümün feri sönüyor, 2 Beni kurtarmanı, 2 Adil sözünü yerine getirmeni beklemekten.</span> <span class="verse"><a name="124">124</a>Kuluna sevgin uyarınca davran, 2 Bana kurallarını öğret.</span> <span class="verse"><a name="125">125</a>Ben senin kulunum, bana akıl ver ki, 2 Öğütlerini anlayabileyim.</span> <span class="verse"><a name="126">126</a>Ya RAB, harekete geçmenin zamanıdır, 2 Yasanı çiğniyorlar.</span> <span class="verse"><a name="127">127</a>Bu yüzden senin buyruklarını, 2 Altından, saf altından daha çok seviyorum;</span> <span class="verse"><a name="128">128</a>Koyduğun koşulların hepsini doğru buluyorum, 2 Her yanlış yoldan tiksiniyorum.</span> <span class="verse"><a name="129">129</a>Harika öğütlerin var, 2 Bu yüzden onlara candan uyuyorum.</span> <span class="verse"><a name="130">130</a>Sözlerinin açıklanışı aydınlık saçar, 2 Saf insanlara akıl verir.</span> <span class="verse"><a name="131">131</a>Ağzım açık, soluk soluğayım, 2 Çünkü buyruklarını özlüyorum.</span> <span class="verse"><a name="132">132</a>Bana lütufla bak, 2 Adını sevenlere her zaman yaptığın gibi.</span> <span class="verse"><a name="133">133</a>Adımlarımı pekiştir verdiğin söz uyarınca, 2 Hiçbir suç bana egemen olmasın.</span> <span class="verse"><a name="134">134</a>Kurtar beni insan baskısından, 2 Koşullarına uyabileyim.</span> <span class="verse"><a name="135">135</a>Yüzün aydınlık saçsın kulunun üzerine, 2 Kurallarını öğret bana.</span> <span class="verse"><a name="136">136</a>Oluk oluk yaş akıyor gözlerimden, 2 Çünkü uymuyorlar yasana.</span> <span class="verse"><a name="137">137</a>Sen adilsin, ya RAB, 2 Hükümlerin doğrudur.</span> <span class="verse"><a name="138">138</a>Buyurduğun öğütler doğru 2 Ve tam güvenilirdir.</span> <span class="verse"><a name="139">139</a>Gayretim beni tüketti, 2 Çünkü düşmanlarım unuttu senin sözlerini.</span> <span class="verse"><a name="140">140</a>Sözün çok güvenilirdir, 2 Kulun onu sever.</span> <span class="verse"><a name="141">141</a>Önemsiz ve horlanan biriyim ben, 2 Ama koşullarını unutmuyorum.</span> <span class="verse"><a name="142">142</a>Adaletin sonsuza dek doğrudur, 2 Yasan gerçektir.</span> <span class="verse"><a name="143">143</a>Sıkıntıya, darlığa düştüm, 2 Ama buyrukların benim zevkimdir.</span> <span class="verse"><a name="144">144</a>Öğütlerin sonsuza dek doğrudur; 2 Bana akıl ver ki, yaşayayım.</span> <span class="verse"><a name="145">145</a>Bütün yüreğimle haykırıyorum, 2 Yanıtla beni, ya RAB! 2 Senin kurallarına uyacağım.</span> <span class="verse"><a name="146">146</a>Sana sesleniyorum, 2 Kurtar beni, 2 Öğütlerine uyayım.</span> <span class="verse"><a name="147">147</a>Gün doğmadan kalkıp yardım dilerim, 2 Senin sözüne umut bağladım.</span> <span class="verse"><a name="148">148</a>Verdiğin söz üzerinde düşüneyim diye, 2 Gece boyunca uyku girmiyor gözüme.</span> <span class="verse"><a name="149">149</a>Sevgin uyarınca sesime kulak ver, 2 Hükümlerin uyarınca, ya RAB, yaşam ver bana!</span> <span class="verse"><a name="150">150</a>Yaklaşıyor kötülük ardınca koşanlar, 2 Yasandan uzaklaşıyorlar.</span> <span class="verse"><a name="151">151</a>Oysa sen yakınsın, ya RAB, 2 Bütün buyrukların gerçektir.</span> <span class="verse"><a name="152">152</a>Çoktan beri anladım 2 Öğütlerini sonsuza dek verdiğini.</span> <span class="verse"><a name="153">153</a>Çektiğim sıkıntıyı gör, kurtar beni, 2 Çünkü yasanı unutmadım.</span> <span class="verse"><a name="154">154</a>Davamı savun, özgür kıl beni, 2 Sözün uyarınca koru canımı.</span> <span class="verse"><a name="155">155</a>Kurtuluş kötülerden uzaktır, 2 Çünkü senin kurallarına yönelmiyorlar.</span> <span class="verse"><a name="156">156</a>Çok sevecensin, ya RAB, 2 Hükümlerin uyarınca koru canımı.</span> <span class="verse"><a name="157">157</a>Bana zulmedenler, düşmanlarım çok, 2 Yine de sapmadım senin öğütlerinden.</span> <span class="verse"><a name="158">158</a>Tiksinerek bakıyorum hainlere, 2 Çünkü uymuyorlar senin sözüne.</span> <span class="verse"><a name="159">159</a>Bak, ne kadar seviyorum koşullarını, 2 Sevgin uyarınca, ya RAB, koru canımı.</span> <span class="verse"><a name="160">160</a>Sözlerinin temeli gerçektir, 2 Doğru hükümlerinin tümü sonsuza dek sürecektir.</span> <span class="verse"><a name="161">161</a>Yok yere zulmediyor bana önderler, 2 Oysa yüreğim senin sözünle titrer.</span> <span class="verse"><a name="162">162</a>Ganimet bulan biri gibi 2 Verdiğin sözlerde sevinç bulurum.</span> <span class="verse"><a name="163">163</a>Tiksinir, iğrenirim yalandan, 2 Ama senin yasanı severim.</span> <span class="verse"><a name="164">164</a>Doğru hükümlerin için 2 Seni günde yedi kez överim.</span> <span class="verse"><a name="165">165</a>Yasanı sevenler büyük esenlik bulur, 2 Hiçbir şey sendeletmez onları.</span> <span class="verse"><a name="166">166</a>Ya RAB, kurtarışına umut bağlar, 2 Buyruklarını yerine getiririm.</span> <span class="verse"><a name="167">167</a>Öğütlerine candan uyar, 2 Onları çok severim.</span> <span class="verse"><a name="168">168</a>Öğütlerini, koşullarını uygularım, 2 Çünkü bütün davranışlarımı görürsün sen.</span> <span class="verse"><a name="169">169</a>Feryadım sana erişsin, ya RAB, 2 Sözün uyarınca akıl ver bana!</span> <span class="verse"><a name="170">170</a>Yalvarışım sana ulaşsın; 2 Verdiğin söz uyarınca kurtar beni!</span> <span class="verse"><a name="171">171</a>Dudaklarımdan övgüler aksın, 2 Çünkü bana kurallarını öğretiyorsun.</span> <span class="verse"><a name="172">172</a>Dilimde sözün ezgilere dönüşsün, 2 Çünkü bütün buyrukların doğrudur.</span> <span class="verse"><a name="173">173</a>Elin bana yardıma hazır olsun, 2 Çünkü senin koşullarını seçtim ben.</span> <span class="verse"><a name="174">174</a>Kurtarışını özlüyorum, ya RAB, 2 Yasan zevk kaynağımdır.</span> <span class="verse"><a name="175">175</a>Beni yaşat ki, sana övgüler sunayım, 2 Hükümlerin bana yardımcı olsun.</span> <span class="verse"><a name="176">176</a>Kaybolmuş koyun gibi avare dolaşıyordum; 2 Kulunu ara, 2 Çünkü buyruklarını unutmadım ben.</span> </p></div</div></div></body></html>