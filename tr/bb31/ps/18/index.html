<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/ps">Psalms</a> &gt <strong>Chapter 18</strong></div><p><span class="verse"><a name="1">1</a>Seni seviyorum, gücüm sensin, ya RAB!</span> <span class="verse"><a name="2">2</a>RAB benim kayam, sığınağım, kurtarıcımdır, 2 Tanrım, kayam, sığınacak yerimdir, 2 Kalkanım, güçlü kurtarıcım, korunağımdır!</span> <span class="verse"><a name="3">3</a>Övgüye değer RABbe seslenir, 2 Kurtulurum düşmanlarımdan.</span> <span class="verse"><a name="4">4</a>Ölüm iplerine dolanmıştım, 2 Yıkım selleri basmıştı beni,</span> <span class="verse"><a name="5">5</a>Ölüler diyarının bağları sarmıştı, 2 Ölüm tuzakları çıkmıştı karşıma.</span> <span class="verse"><a name="6">6</a>Sıkıntı içinde RABbe yakardım, 2 Yardıma çağırdım Tanrımı. 2 Tapınağından sesimi duydu, 2 Haykırışım kulaklarına ulaştı.</span> <span class="verse"><a name="7">7</a>O zaman yeryüzü sarsılıp sallandı, 2 Titreyip sarsıldı dağların temelleri, 2 Çünkü RAB öfkelenmişti.</span> <span class="verse"><a name="8">8</a>Burnundan duman yükseldi, 2 Ağzından kavurucu ateş 2 Ve korlar fışkırdı.</span> <span class="verse"><a name="9">9</a>Kara buluta basarak 2 Gökleri yarıp indi.</span> <span class="verse"><a name="10">10</a>Bir Keruva binip uçtu, 2 Rüzgar kanatlar takarak hızla geldi.</span> <span class="verse"><a name="11">11</a>Karanlığı örtündü, 2 Kara bulutları kendine çardak yaptı.</span> <span class="verse"><a name="12">12</a>Varlığının parıltısından, 2 Bulutlardan dolu ve korlar savruluyordu.</span> <span class="verse"><a name="13">13</a>RAB göklerden gürledi, 2 Duyurdu sesini Yüceler Yücesi, 2 Dolu ve alevli korlarla.</span> <span class="verse"><a name="14">14</a>Savurup oklarını düşmanlarını dağıttı, 2 Şimşek çaktırarak onları şaşkına çevirdi.</span> <span class="verse"><a name="15">15</a>Denizin dibi göründü, 2 Yeryüzünün temelleri açığa çıktı, ya RAB, 2 Senin azarlamandan, 2 Burnundan çıkan güçlü soluktan.</span> <span class="verse"><a name="16">16</a>RAB yukarıdan elini uzatıp tuttu, 2 Çıkardı beni derin sulardan.</span> <span class="verse"><a name="17">17</a>Beni zorlu düşmanımdan, 2 Benden nefret edenlerden kurtardı, 2 Çünkü onlar benden güçlüydü.</span> <span class="verse"><a name="18">18</a>Felaket günümde karşıma dikildiler, 2 Ama RAB bana destek oldu.</span> <span class="verse"><a name="19">19</a>Beni huzura kavuşturdu, 2 Kurtardı, çünkü benden hoşnut kaldı.</span> <span class="verse"><a name="20">20</a>RAB doğruluğumun karşılığını verdi, 2 Beni temiz ellerime göre ödüllendirdi.</span> <span class="verse"><a name="21">21</a>Çünkü RABbin yolunda yürüdüm, 2 Tanrımdan uzaklaşarak kötülük yapmadım.</span> <span class="verse"><a name="22">22</a>Onun bütün ilkelerini göz önünde tuttum, 2 Kurallarından ayrılmadım.</span> <span class="verse"><a name="23">23</a>Onun gözünde kusursuzdum, 2 Suç işlemekten sakındım.</span> <span class="verse"><a name="24">24</a>Bu yüzden RAB beni doğruluğuma 2 Ve gözünde pak olan ellerime göre ödüllendirdi.</span> <span class="verse"><a name="25">25</a>Sadık kuluna sadakat gösterir, 2 Kusursuz olana kusursuz davranırsın.</span> <span class="verse"><a name="26">26</a>Pak olanla pak olur, 2 Eğriye eğri davranırsın.</span> <span class="verse"><a name="27">27</a>Alçakgönüllüleri kurtarır, 2 Gururluların başını eğersin.</span> <span class="verse"><a name="28">28</a>Işığımın kaynağı sensin, ya RAB, Tanrım! 2 Karanlığımı aydınlatırsın.</span> <span class="verse"><a name="29">29</a>Desteğinle akıncılara saldırır, 2 Seninle surları aşarım, Tanrım.</span> <span class="verse"><a name="30">30</a>Tanrının yolu kusursuzdur, 2 RABbin sözü arıdır. 2 O kendisine sığınan herkesin kalkanıdır.</span> <span class="verse"><a name="31">31</a>Var mı RABden başka tanrı? 2 Tanrımızdan başka kaya var mı?</span> <span class="verse"><a name="32">32</a>Tanrı beni güçle donatır, 2 Yolumu kusursuz kılar.</span> <span class="verse"><a name="33">33</a>Ayaklar verdi bana, geyiklerinki gibi, 2 Doruklarda tutar beni.</span> <span class="verse"><a name="34">34</a>Bana savaşmayı öğretti, 2 Kollarımla tunç bir yayı gereyim diye.</span> <span class="verse"><a name="35">35</a>Bana zafer kalkanını bağışlarsın, 2 Sağ elin destekler, 2 Alçakgönüllülüğün yüceltir beni.</span> <span class="verse"><a name="36">36</a>Bastığım yerleri genişletirsin, 2 Burkulmaz bileklerim.</span> <span class="verse"><a name="37">37</a>Kovalayıp yetiştim düşmanlarıma, 2 Hepsi yok olmadan geri dönmedim.</span> <span class="verse"><a name="38">38</a>Ezdim onları, kalkamaz oldular, 2 Ayaklarımın altına serildiler.</span> <span class="verse"><a name="39">39</a>Savaş için beni güçle donattın, 2 Bana başkaldıranları önümde yere serdin.</span> <span class="verse"><a name="40">40</a>Düşmanlarımı kaçmak zorunda bıraktın, 2 Benden nefret edenleri yok ettim.</span> <span class="verse"><a name="41">41</a>Feryat ettiler, ama kurtaran çıkmadı; 2 RABbi çağırdılar, ama O yanıt vermedi.</span> <span class="verse"><a name="42">42</a>Ezdim onları, rüzgarın savurduğu toza döndüler, 2 Sokak çamuru gibi savurup attım.</span> <span class="verse"><a name="43">43</a>Halkımın çekişmelerinden beni kurtardın, 2 Ulusların önderi yaptın, 2 Tanımadığım halklar bana kulluk ediyor.</span> <span class="verse"><a name="44">44</a>Duyar duymaz sözümü dinlediler, 2 Yabancılar bana yaltaklandılar.</span> <span class="verse"><a name="45">45</a>Yabancıların betleri benizleri attı, 2 Titreyerek çıktılar kalelerinden.</span> <span class="verse"><a name="46">46</a>RAB yaşıyor! Kayama övgüler olsun! 2 Yücelsin kurtarıcım Tanrı!</span> <span class="verse"><a name="47">47</a>Odur öcümü alan, 2 Halkları bana bağımlı kılan.</span> <span class="verse"><a name="48">48</a>Düşmanlarımdan kurtarır, 2 Başkaldıranlardan üstün kılar beni, 2 Zorbaların elinden alır.</span> <span class="verse"><a name="49">49</a>Bunun için uluslar arasında sana şükredeceğim, ya RAB, 2 Adını ilahilerle öveceğim.</span> <span class="verse"><a name="50">50</a>RAB kralını büyük zaferlere ulaştırır, 2 Meshettiği krala, Davut'a ve soyuna 2 Sonsuza dek sevgi gösterir.</span> </p></div</div></div></body></html>