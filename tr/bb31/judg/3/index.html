<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/judg/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/judg">Judges</a> &gt <strong>Chapter 3</strong></div><p><span class="verse"><a name="1">1</a>Kenandaki savaşların hiçbirine katılmamış olan İsraillileri sınamak ve hiç savaş deneyimi olmayan yeni kuşaklara savaş eğitimi vermek için RABbin dokunmadığı uluslar şunlardır:</span> <span class="verse"><a name="2">2</a>Beş Filist Beyliği, bütün Kenanlılar, Saydalılar, Baal-Hermon Dağından Levo-Hamata kadar uzanan Lübnan dağlarında yaşayan Hivliler.</span> <span class="verse"><a name="3">3</a>RAB İsraillileri sınamak, Musa aracılığıyla atalarına verdiği buyrukları yerine getirip getirmeyeceklerini görmek için bu ulusları ülkelerinde bıraktı.</span> <span class="verse"><a name="4">4</a>Böylece İsrailliler Kenan, Hitit, Amor, Periz, Hiv ve Yevus halkları arasında yaşadılar.</span> <span class="verse"><a name="5">5</a>Onlardan kız aldılar, kızlarını onların oğullarına verdiler ve onların ilahlarına taptılar.</span> <span class="verse"><a name="6">6</a>RABbin gözünde kötü olanı yapan İsrailliler Tanrıları RABbi unutup Baallara ve Aşera putlarına taptılar.</span> <span class="verse"><a name="7">7</a>Bunun üzerine RAB İsraile öfkelendi ve onları Aram- Naharayim Kralı Kuşan-Rişatayimin eline teslim etti. İsrailliler sekiz yıl Kuşan-Rişatayimin boyunduruğunda kaldılar.</span> <span class="verse"><a name="8">8</a>Ama RABbe yakarmaları üzerine RAB onlara Otniel adında bir kurtarıcı çıkardı. Kalevin küçük kardeşi Kenazın oğlu Otniel onları kurtardı.</span> <span class="verse"><a name="9">9</a>RABbin Ruhu Otnielin üzerine indi. Otniel İsraillileri yönetti, onlar için savaştı. RAB Aram-Naharayim Kralı Kuşan-Rişatayimi onun eline teslim etti. Artık Otniel ondan daha güçlüydü.</span> <span class="verse"><a name="10">10</a>Ülke Kenaz oğlu Otnielin ölümüne dek kırk yıl barış içinde yaşadı.</span> <span class="verse"><a name="11">11</a>Sonra İsrailliler yine RABbin gözünde kötü olanı yaptılar. RAB gözünde kötü olanı yaptıkları için Moav Kralı Eglonu onlara karşı güçlendirdi.</span> <span class="verse"><a name="12">12</a>Kral Eglon Ammonlularla Amaleklileri kendi tarafına çekerek İsraile saldırdı. Onları bozguna uğratarak Hurma Kentini ele geçirdi.</span> <span class="verse"><a name="13">13</a>İsrailliler on sekiz yıl Moav Kralı Eglonun boyunduruğu altında kaldılar.</span> <span class="verse"><a name="14">14</a>Ama RABbe yakarmaları üzerine RAB onlar için Ehut adında bir kurtarıcı çıkardı. Benyaminli Geranın oğlu Ehut solaktı. İsrailliler Ehutun eliyle Moav Kralı Eglona haraç gönderdiler.</span> <span class="verse"><a name="15">15</a>Ehut kendine bir arşın uzunluğunda iki ağızlı bir kama yaptı ve bunu sağ kalçası üzerine, giysisinin altına sakladı.</span> <span class="verse"><a name="16">16</a>Varıp haracı Moav Kralı Eglona sundu. Eglon çok şişman bir adamdı.</span> <span class="verse"><a name="17">17</a>Ehut haracı sunduktan sonra, haracı taşımış olan adamlarını salıverdi.</span> <span class="verse"><a name="18">18</a>Ama kendisi Gilgal yakınındaki taş putlardan geri döndü. ‹‹Ey kral, sana gizli bir haberim var›› dedi. Kral ona, ‹‹Sus›› diyerek yanındaki adamların hepsini dışarı çıkardı.</span> <span class="verse"><a name="19">19</a>Ehut, üst kattaki serin odasında yalnız kalan krala yaklaşarak, ‹‹Tanrıdan sana bir haber getirdim›› deyince kral tahtından kalktı.</span> <span class="verse"><a name="20">20</a>Ehut sol eliyle sağ kalçası üzerindeki kamayı çekti ve kralın karnına sapladı.</span> <span class="verse"><a name="21">21</a>Kamanın ucu kralın sırtından çıktı. Bıçağın ardından kabza da ete saplanmıştı. Ehut kamayı çekmeyince kama kralın yağlı karnına gömüldü.</span> <span class="verse"><a name="22">22</a>Ehut sofaya çıktı, üst kattaki odanın kapısını ardından çekip kilitledi.</span> <span class="verse"><a name="23">23</a>O çıktıktan sonra, geri gelen kralın hizmetkârları üst kattaki odanın kapılarını kilitli buldular. Birbirlerine, ‹‹Su döküyor olmalı›› dediler.</span> <span class="verse"><a name="24">24</a>Uzun süre bekledilerse de kral odanın kapılarını açmadı. Bunun üzerine bir anahtar bulup kapıyı açtılar. Efendilerinin ölüsü yerde yatıyordu.</span> <span class="verse"><a name="25">25</a>Onlar beklerken Ehut kaçmış, taş putları geçerek Seiraya yönelmişti.</span> <span class="verse"><a name="26">26</a>Oraya varınca Efrayimin dağlık bölgesine çıkıp boru çaldı. İsrailliler onunla birlikte dağlardan indiler. Ehut önden gidiyordu.</span> <span class="verse"><a name="27">27</a>Onlara, ‹‹Beni izleyin›› dedi, ‹‹RAB düşmanlarınızı, Moavlıları elinize teslim etti.›› Ehutu izleyen İsrailliler, Moava giden Şeria geçitlerini tuttular, kimseyi geçirmediler.</span> <span class="verse"><a name="28">28</a>Moavın güçlü yiğitlerinden on bin kadarını vurup öldürdüler; hiç kurtulan olmadı.</span> <span class="verse"><a name="29">29</a>Moav o gün İsraillilerin boyunduruğuna girdi. Ülke seksen yıl barış içinde yaşadı.</span> <span class="verse"><a name="30">30</a>Ehut'tan sonra Anat oğlu Şamgar başa geçti. Şamgar Filistliler'den altı yüz kişiyi üvendireyle öldürerek İsrailliler'i kurtardı.</span> </p></div</div></div></body></html>