<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/judg/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/judg">Judges</a> &gt <strong>Chapter 9</strong></div><p><span class="verse"><a name="1">1</a>Yerubbaalın oğlu Avimelek, dayılarının bulunduğu Şekem Kentine giderek onlara ve annesinin boyundan gelen herkese şöyle dedi:</span> <span class="verse"><a name="2">2</a>‹‹Şekem halkına şunu duyurun: ‹Sizin için hangisi daha iyi? Gidyonun yetmiş oğlu tarafından yönetilmek mi, yoksa bir kişi tarafından yönetilmek mi?› Unutmayın ki ben sizinle aynı etten, aynı kandanım.››</span> <span class="verse"><a name="3">3</a>Dayıları Avimelekin söylediklerini Şekem halkına ilettiler. Halkın yüreği Avimelekten yanaydı. ‹‹O bizim kardeşimizdir›› dediler.</span> <span class="verse"><a name="4">4</a>Ona Baal-Berit Tapınağından yetmiş parça gümüş verdiler. Avimelek bu parayla kiraladığı belalı serserileri peşine taktı.</span> <span class="verse"><a name="5">5</a>Sonra Ofraya, babasının evine dönüp kardeşlerini, Yerubbaalın yetmiş oğlunu bir taşın üzerinde kesip öldürdü. Yalnız Yerubbaalın küçük oğlu Yotam kaçıp gizlendiği için sağ kaldı.</span> <span class="verse"><a name="6">6</a>Şekem ve Beytmillo halkları toplanarak hep birlikte Şekemde dikili taş meşesinin olduğu yere gittiler; Avimeleki orada kral ilan ettiler.</span> <span class="verse"><a name="7">7</a>Olup biteni Yotama bildirdiklerinde Yotam Gerizim Dağının tepesine çıkıp yüksek sesle halka şöyle dedi: ‹‹Ey Şekem halkı, beni dinleyin, Tanrı da sizi dinleyecek.</span> <span class="verse"><a name="8">8</a>Bir gün ağaçlar kendilerine bir kral meshetmek istediler; zeytin ağacına gidip, ‹Gel kralımız ol› dediler.</span> <span class="verse"><a name="9">9</a>‹‹Zeytin ağacı, ‹İlahları ve insanları onurlandırmak için kullanılan yağımı bırakıp ağaçlar üzerinde sallanmaya mı gideyim?› diye yanıtladı.</span> <span class="verse"><a name="10">10</a>‹‹Bunun üzerine ağaçlar incir ağacına, ‹Gel sen kralımız ol› dediler.</span> <span class="verse"><a name="11">11</a>‹‹İncir ağacı, ‹Tatlılığımı ve güzel meyvemi bırakıp ağaçlar üzerinde sallanmaya mı gideyim?› diye yanıtladı.</span> <span class="verse"><a name="12">12</a>‹‹Sonra ağaçlar asmaya, ‹Gel sen bizim kralımız ol› dediler.</span> <span class="verse"><a name="13">13</a>Asma, ‹İlahlarla insanlara zevk veren yeni şarabımı bırakıp ağaçlar üzerinde sallanmaya mı gideyim?› dedi.</span> <span class="verse"><a name="14">14</a>‹‹Sonunda ağaçlar karaçalıya, ‹Gel sen kralımız ol› dediler.</span> <span class="verse"><a name="15">15</a>‹‹Karaçalı, ‹Eğer gerçekten beni kendinize kral meshetmek istiyorsanız, gelin gölgeme sığının› diye karşılık verdi, ‹Eğer sığınmazsanız, karaçalıdan çıkan ateş Lübnanın bütün sedir ağaçlarını yakıp kül edecektir.›</span> <span class="verse"><a name="16">16</a>‹‹Şimdi siz Avimeleki kral yapmakla içten ve dürüst davrandığınızı mı sanıyorsunuz? Yerubbaalla ailesine iyilik mi ettiniz? Ona hak ettiği gibi mi davrandınız?</span> <span class="verse"><a name="17">17</a>Oysa babam sizi Midyanlıların elinden kurtarmak için canını tehlikeye atarak sizin için savaştı.</span> <span class="verse"><a name="18">18</a>Ama bugün siz babamın ailesine karşı ayaklandınız, yetmiş oğlunu bir taşın üzerinde kesip öldürdünüz. Cariyesinden doğan Avimelek kardeşiniz olduğu için onu Şekeme kral yaptınız.</span> <span class="verse"><a name="19">19</a>Eğer bugün Yerubbaalla ailesine içten ve dürüst davrandığınıza inanıyorsanız, Avimelekle sevinin, o da sizinle sevinsin!</span> <span class="verse"><a name="20">20</a>Ama öyle değilse, dilerim, Avimelek ateş olsun, Şekem ve Beytmillo halkını yakıp kül etsin. Ya da Şekem ve Beytmillo halkı ateş olsun, Avimeleki yakıp kül etsin.››</span> <span class="verse"><a name="21">21</a>Ardından Yotam kardeşi Avimelekten korktuğu için kaçtı, gidip Beere yerleşti.</span> <span class="verse"><a name="22">22</a>Avimelek İsraili üç yıl yönetti.</span> <span class="verse"><a name="23">23</a>Sonra Tanrı Avimelekle Şekem halkını birbirine düşürdü; halk Avimeleke başkaldırdı.</span> <span class="verse"><a name="24">24</a>Tanrı bunu Avimeleki Yerubbaalın yetmiş oğluna yapılan zorbalığın aynısına uğratmak, kardeşlerini öldüren Avimelekten ve onu bu kırıma isteklendiren Şekem halkından akıttıkları kanın öcünü almak için yaptı.</span> <span class="verse"><a name="25">25</a>Şekem halkı dağ başlarında Avimeleke pusu kurdu. Oradan geçen herkesi soyuyorlardı. Bu durum Avimeleke bildirildi.</span> <span class="verse"><a name="26">26</a>Ebet oğlu Gaal kardeşleriyle birlikte gelip Şekeme yerleşti. Şekem halkı ona güvendi.</span> <span class="verse"><a name="27">27</a>Bağlara çıkıp üzümleri topladıktan, ezip şarap yaptıktan sonra bir şenlik düzenlediler. İlahlarının tapınağına gittiler; orada yiyip içerken Avimeleke lanetler yağdırdılar.</span> <span class="verse"><a name="28">28</a>Ebet oğlu Gaal kalkıp şöyle dedi: ‹‹Avimelek kim ki, biz Şekem halkı ona hizmet edelim? Yerubbaalın oğlu değil mi o? Zevul da onun yardımcısı değil mi? Şekemlilerin babası Hamorun soyundan gelenlere hizmet edin. Neden Avimeleke hizmet edelim?</span> <span class="verse"><a name="29">29</a>Keşke bu halkı ben yönetseydim! Avimeleki uzaklaştırır ve, ‹Ordunu güçlendir de öyle ortaya çık!› derdim.››</span> <span class="verse"><a name="30">30</a>Kentin yöneticisi olan Zevul, Ebet oğlu Gaalın sözlerini duyunca öfkelendi.</span> <span class="verse"><a name="31">31</a>Avimeleke gizlice gönderdiği ulaklar aracılığıyla şöyle dedi: ‹‹Ebet oğlu Gaal ve kardeşleri Şekeme geldiler. Kenti sana karşı ayaklandırıyorlar.</span> <span class="verse"><a name="32">32</a>Gel, adamlarınla birlikte gece kırda pusuya yat.</span> <span class="verse"><a name="33">33</a>Sabah güneş doğar doğmaz kalk, kenti bas. Gaal ile adamları sana saldırdığında onlara yapacağını yap.››</span> <span class="verse"><a name="34">34</a>Böylece Avimelekle adamları gece kalkıp dört bölük halinde Şekem yakınında pusuya yattılar.</span> <span class="verse"><a name="35">35</a>Ebet oğlu Gaal çıkıp kentin giriş kapısında durunca, Avimelekle yanındakiler pusu yerinden fırladılar.</span> <span class="verse"><a name="36">36</a>Gelenleri gören Gaal, Zevula, ‹‹Dağların tepesinden inip gelenlere bak!›› dedi. Zevul, ‹‹Adam sandığın aslında dağların gölgesidir›› diye karşılık verdi.</span> <span class="verse"><a name="37">37</a>Ama Gaal ısrar etti: ‹‹Bak, topraklarımızın ortasında ilerleyenler var. Bir kısmı da Falcılar Meşesi yolundan geliyor.››</span> <span class="verse"><a name="38">38</a>Bunun üzerine Zevul, ‹‹ ‹Avimelek kim ki, ona hizmet edelim› diye övünen sen değil miydin?›› dedi, ‹‹Küçümsediğin halk bu değil mi? Haydi şimdi git, onlarla savaş!››</span> <span class="verse"><a name="39">39</a>Şekem halkına öncülük eden Gaal, Avimelekle savaşa tutuştu.</span> <span class="verse"><a name="40">40</a>Ama tutunamayıp kaçmaya başladı. Avimelek ardına düştü. Kentin giriş kapısına dek çok sayıda ölü yerde yatıyordu.</span> <span class="verse"><a name="41">41</a>Avimelek Arumada kaldı. Zevul ise Gaalı ve kardeşlerini Şekemden kovdu, kentte yaşamalarına izin vermedi.</span> <span class="verse"><a name="42">42</a>Savaşın ertesi günü Avimelek Şekemlilerin tarlalarına gittiklerini haber aldı.</span> <span class="verse"><a name="43">43</a>Adamlarını üç bölüğe ayırıp kırda pusuya yattı. Halkın kentten çıktığını görünce saldırıp onları öldürdü.</span> <span class="verse"><a name="44">44</a>Sonra yanındaki bölükle hızla ilerleyerek kentin giriş kapısına dayandı. Öbür iki bölükse tarlalardakilere saldırıp onları öldürdü.</span> <span class="verse"><a name="45">45</a>Avimelek gün boyu kente karşı savaştı; kenti ele geçirdikten sonra halkını kılıçtan geçirdi. Kenti yıkıp üstüne tuz serpti.</span> <span class="verse"><a name="46">46</a>Şekem Kulesindeki halk olup biteni duyunca, El-Berit Tapınağının kalesine sığındı.</span> <span class="verse"><a name="47">47</a>Onların Şekem Kulesinde toplandığını haber alan Avimelek,</span> <span class="verse"><a name="48">48</a>yanındaki halkla birlikte Salmon Dağına çıktı. Eline bir balta alıp ağaçtan bir dal kesti, dalı omuzuna atarak yanındakilere, ‹‹Ne yaptığımı gördünüz›› dedi, ‹‹Çabuk olun, siz de benim gibi yapın.››</span> <span class="verse"><a name="49">49</a>Böylece hepsi birer dal kesip Avimeleki izledi. Dalları kalenin dibinde yığıp ateşe verdiler. Şekem Kulesindeki bin kadar kadın, erkek yanarak öldü.</span> <span class="verse"><a name="50">50</a>Bundan sonra Avimelek Teves üzerine yürüdü, kenti kuşatıp ele geçirdi.</span> <span class="verse"><a name="51">51</a>Kentin ortasında sağlam bir kule vardı. Kadın erkek bütün kent halkı oraya sığındı. Kapıları kapayıp kulenin damına çıktılar.</span> <span class="verse"><a name="52">52</a>Avimelek gelip kuleyi kuşattı. Ateşe vermek için kapısına yaklaştığında,</span> <span class="verse"><a name="53">53</a>bir kadın değirmenin üst taşını Avimelekin üzerine atıp başını yardı.</span> <span class="verse"><a name="54">54</a>Avimelek hemen silahlarını taşıyan uşağını çağırdı ve, ‹‹Kılıcını çek, beni öldür›› dedi, ‹‹Hiç kimse, ‹Avimeleki bir kadın öldürdü› demesin.›› Uşak kılıcını Avimeleke saplayıp onu öldürdü.</span> <span class="verse"><a name="55">55</a>Avimelekin öldüğünü görünce İsrailliler evlerine döndüler.</span> <span class="verse"><a name="56">56</a>Böylece Tanrı yetmiş kardeşini öldürerek babasına büyük kötülük eden Avimeleki cezalandırdı.</span> <span class="verse"><a name="57">57</a>Tanrı Şekem halkını da yaptıkları kötülüklerden ötürü cezalandırdı. Yerubbaal'ın oğlu Yotam'ın lanetine uğradılar.</span> </p></div</div></div></body></html>