<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/1chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/1chr">1 Chronicles</a> &gt <strong>Chapter 14</strong></div><p><span class="verse"><a name="1">1</a>Sur Kralı Hiram Davuta ulaklar ve bir saray yapmak için sedir tomrukları, taşçılar, marangozlar gönderdi.</span> <span class="verse"><a name="2">2</a>Böylece Davut RABbin kendisini İsrail Kralı atadığını ve halkı İsrailin hatırı için krallığını çok yücelttiğini anladı.</span> <span class="verse"><a name="3">3</a>Davut Yeruşalimde kendine daha birçok karı aldı; bunlardan erkek ve kız çocukları oldu.</span> <span class="verse"><a name="4">4</a>Davutun Yeruşalimde doğan çocuklarının adları şunlardı: Şammua, Şovav, Natan, Süleyman,</span> <span class="verse"><a name="5">5</a>Yivhar, Elişua, Elpelet,</span> <span class="verse"><a name="6">6</a>Nogah, Nefek, Yafia,</span> <span class="verse"><a name="7">7</a>Elişama, Beelyada, Elifelet.</span> <span class="verse"><a name="8">8</a>Filistliler Davutun İsrail Kralı olarak meshedildiğini duyunca, bütün Filist ordusu onu aramak için yola çıktı. Bunu duyan Davut onları karşılamaya gitti.</span> <span class="verse"><a name="9">9</a>Filistliler gelip Refaim Vadisinde baskın yapmışlardı.</span> <span class="verse"><a name="10">10</a>Davut Tanrıya danıştı: ‹‹Filistlilere saldırayım mı? Onları elime teslim edecek misin?›› RAB, ‹‹Saldır›› dedi, ‹‹Onları eline teslim edeceğim.››</span> <span class="verse"><a name="11">11</a>Bunun üzerine Davutla adamları Baal-Perasime gittiler. Davut orada Filistlileri bozguna uğrattı. Sonra, ‹‹Her şeyi yarıp geçen sular gibi, Tanrı düşmanlarımı benim elimle yarıp geçti›› dedi. Bundan ötürü oraya Baal-Perasim adı verildi.</span> <span class="verse"><a name="12">12</a>Filistliler putlarını orada bıraktılar. Davutun buyruğu uyarınca putlar yakıldı.</span> <span class="verse"><a name="13">13</a>Filistliler bir kez daha gelip vadiye baskın yaptılar.</span> <span class="verse"><a name="14">14</a>Davut yine Tanrıya danıştı. Tanrı şöyle karşılık verdi: ‹‹Buradan saldırma! Onları arkadan çevirip pelesenk ağaçlarının önünden saldır.</span> <span class="verse"><a name="15">15</a>Pelesenk ağaçlarının tepesinden yürüyüş sesi duyar duymaz, saldırıya geç. Çünkü ben Filist ordusunu bozguna uğratmak için önünsıra gitmişim demektir.››</span> <span class="verse"><a name="16">16</a>Davut Tanrının kendisine buyurduğu gibi yaptı ve Filist ordusunu Givondan Gezere kadar bozguna uğrattı.</span> <span class="verse"><a name="17">17</a>Böylece Davut'un ünü her yana yayıldı. RAB bütün ulusların ondan korkmasını sağladı.</span> </p></div</div></div></body></html>