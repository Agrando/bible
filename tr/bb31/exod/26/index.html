<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/exod">Exodus</a> &gt <strong>Chapter 26</strong></div><p><span class="verse"><a name="1">1</a>‹‹Tanrının Konutunu on perdeden yap. Perdeler lacivert, mor, kırmızı iplikle özenle dokunmuş ince ketenden olsun, üzeri Keruvlarla ustaca süslensin.</span> <span class="verse"><a name="2">2</a>Her perdenin boyu yirmi sekiz, eni dört arşın olmalı. Bütün perdeler aynı ölçüde olacak.</span> <span class="verse"><a name="3">3</a>Perdeler beşer beşer birbirine eklenerek iki takım perde yapılacak.</span> <span class="verse"><a name="4">4</a>Birinci takımın kenarına lacivert ilmekler aç. Öbür takımın kenarına da aynı şeyi yap.</span> <span class="verse"><a name="5">5</a>Birinci takımın ilk perdesiyle ikinci takımın son perdesine ellişer ilmek aç. İlmekler birbirine karşı olmalı.</span> <span class="verse"><a name="6">6</a>Elli altın kopça yap, perdeleri kopçalayarak çadırı birleştir. Böylece konut tek parça haline gelecek.</span> <span class="verse"><a name="7">7</a>‹‹Konutun üstünü kaplayacak çadır için keçi kılından on bir perde yap.</span> <span class="verse"><a name="8">8</a>Her perdenin boyu otuzfı, eni dört arşın olacak. On bir perde de aynı ölçüde olmalı.</span> <span class="verse"><a name="9">9</a>Beş perde birbirine, altı perde birbirine birleştirilecek. Altıncı perdeyi çadırın önünde katla.</span> <span class="verse"><a name="10">10</a>Her iki perde takımının kenarlarına ellişer ilmek aç.</span> <span class="verse"><a name="11">11</a>Elli tunç kopça yap, kopçaları ilmeklere geçir ki, çadır tek parça haline gelsin.</span> <span class="verse"><a name="12">12</a>Çadırın perdelerinden artan yarım perde konutun arkasından sarkacak.</span> <span class="verse"><a name="13">13</a>Perdelerin uzun kenarlarından artan kumaş çadırın yanlarından birer arşın sarkarak konutu örtecek.</span> <span class="verse"><a name="14">14</a>Çadır için kırmızı boyalı koç derilerinden bir örtü, onun üstüne de deriden başka bir örtü yap.</span> <span class="verse"><a name="15">15</a>‹‹Konut için akasya ağacından dikine çerçeveler yap.</span> <span class="verse"><a name="16">16</a>Her çerçevenin boyu on, eni bir buçuk arşın olacak.</span> <span class="verse"><a name="17">17</a>Çerçevelerin birbirine uyan iki paralel çıkıntısı olacak. Konutun bütün çerçevelerini aynı biçimde yapacaksın.</span> <span class="verse"><a name="18">18</a>Konutun güneyi için yirmi çerçeve yap.</span> <span class="verse"><a name="19">19</a>Her çerçevenin altında iki çıkıntı için birer taban olmak üzere, yirmi çerçevenin altında kırk gümüş taban yap.</span> <span class="verse"><a name="20">20</a>Konutun öbür yanı, yani kuzeyi için de yirmi çerçeve ve her çerçevenin altında iki taban olmak üzere kırk gümüş taban yap.</span> <span class="verse"><a name="21">21</a>Konutun batıya bakacak arka tarafı için altı çerçeve yap.</span> <span class="verse"><a name="22">22</a>Arkada konutun köşeleri için iki çerçeve yap.</span> <span class="verse"><a name="23">23</a>Bu köşe çerçevelerinin alt tarafı ayrı kalacak, üst tarafı ise birinci halkayla birleştirilecek. İki köşeyi oluşturan iki çerçeve aynı biçimde olacak.</span> <span class="verse"><a name="24">24</a>Böylece sekiz çerçeve ve her çerçevenin altında iki taban olmak üzere on altı gümüş taban olacak.</span> <span class="verse"><a name="25">25</a>‹‹Konutun bir yanındaki çerçeveler için beş, öbür yanındaki çerçeveler için beş, batıya bakan arka tarafındaki çerçeveler için de beş olmak üzere akasya ağacından kirişler yap.</span> <span class="verse"><a name="26">26</a>Çerçevelerin ortasındaki kiriş çadırın bir ucundan öbür ucuna geçecek.</span> <span class="verse"><a name="27">27</a>Çerçeveleri ve kirişleri altınla kapla, kirişlerin geçeceği halkaları da altından yap.</span> <span class="verse"><a name="28">28</a>‹‹Konutu dağda sana gösterilen plana göre yap.</span> <span class="verse"><a name="29">29</a>‹‹Lacivert, mor, kırmızı iplikle özenle dokunmuş ince ketenden bir perde yap; üzerini Keruvlarla ustaca süsle.</span> <span class="verse"><a name="30">30</a>Dört gümüş taban üstünde duran akasya ağacından altın kaplı dört direk üzerine as. Çengelleri altın olacak.</span> <span class="verse"><a name="31">31</a>Perdeyi kopçaların altına asıp Levha Sandığını perdenin arkasına koy. Perde Kutsal Yerle En Kutsal Yeri birbirinden ayıracak.</span> <span class="verse"><a name="32">32</a>Bağışlanma Kapağını En Kutsal Yerde bulunan Levha Sandığının üzerine koy.</span> <span class="verse"><a name="33">33</a>Masayı perdenin öbür tarafına, konutun kuzeye bakan yanına yerleştir; kandilliği masanın karşısına, konutun güney tarafına koy.</span> <span class="verse"><a name="34">34</a>‹‹Çadırın giriş bölümüne lacivert, mor, kırmızı iplikle özenle dokunmuş ince ketenden nakışlı bir perde yap.</span> <span class="verse"><a name="35">35</a>Perdeyi asmak için akasya ağacından beş direk yap, altınla kapla. Çengelleri de altın olacak. Direkler için tunçtan beş taban dök.››</span> </p></div</div></div></body></html>