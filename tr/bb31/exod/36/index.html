<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/exod">Exodus</a> &gt <strong>Chapter 36</strong></div><p><span class="verse"><a name="1">1</a>‹‹Besalel, Oholiav ve kutsal yerin yapımında gereken işleri nasıl yapacaklarına ilişkin RABbin kendilerine bilgelik ve anlayış verdiği bütün becerikli kişiler her işi tam RABbin buyurduğu gibi yapacaklar.››</span> <span class="verse"><a name="2">2</a>Musa Besaleli, Oholiavı, RABbin kendilerine bilgelik verdiği becerikli adamları ve çalışmaya istekli herkesi iş başına çağırdı.</span> <span class="verse"><a name="3">3</a>Gelenler kutsal yerin yapımında gereken işleri yapmak üzere İsraillilerin getirmiş olduğu bütün armağanları Musadan aldılar. İsrailliler gönülden verdikleri sunuları her sabah Musaya getirmeye devam ettiler.</span> <span class="verse"><a name="4">4</a>Öyle ki, kutsal yerdeki işleri yapmakta olan ustalar işlerini bırakıp bir bir Musanın yanına gelerek,</span> <span class="verse"><a name="5">5</a>‹‹Halk RABbin yapılmasını buyurduğu iş için gereğinden fazla getiriyor›› dediler.</span> <span class="verse"><a name="6">6</a>Bunun üzerine Musa buyruk verdi: ‹‹Ne erkek, ne kadın hiç kimse kutsal yere armağan olarak artık bir şey vermesin.›› Buyruk ordugahta ilan edildi. Böylece halkın daha çok armağan getirmesine engel olundu.</span> <span class="verse"><a name="7">7</a>Çünkü o ana kadar getirilenler işi bitirmek için yeter de artardı bile.</span> <span class="verse"><a name="8">8</a>Çalışanlar arasındaki becerikli adamlar konutu on perdeden yaptılar. Besalel onları lacivert, mor, kırmızı iplikle, özenle dokunmuş ince ketenden yaptı, üzerini Keruvlarla ustaca süsledi.</span> <span class="verse"><a name="9">9</a>Her perdenin boyu yirmi sekiz, eni dört arşındı. Bütün perdeler aynı ölçüdeydi.</span> <span class="verse"><a name="10">10</a>Perdeleri beşer beşer birbirine ekleyerek iki takım perde yaptı.</span> <span class="verse"><a name="11">11</a>Birinci takımın kenarına lacivert ilmekler açtı. Öbür takımın kenarına da aynı şeyi yaptı.</span> <span class="verse"><a name="12">12</a>Birinci takımın ilk perdesiyle ikinci takımın son perdesine ellişer ilmek açtı; ilmekler birbirine karşıydı.</span> <span class="verse"><a name="13">13</a>Elli altın kopça yaptı, perdeleri kopçalayarak çadırı birleştirdi. Böylece konut tek parça haline geldi.</span> <span class="verse"><a name="14">14</a>Konutun üstünü kaplayacak çadır için keçi kılından on bir perde yaptı.</span> <span class="verse"><a name="15">15</a>Her perdenin boyu otuz, eni dört arşındı. On bir perde de aynı ölçüdeydi.</span> <span class="verse"><a name="16">16</a>Beş perdeyi birbirine, altı perdeyi birbirine birleştirdi.</span> <span class="verse"><a name="17">17</a>Her iki perde takımının kenarlarına ellişer ilmek açtı.</span> <span class="verse"><a name="18">18</a>Çadırı birleştirip tek parça haline getirmek için elli tunç kopça yaptı.</span> <span class="verse"><a name="19">19</a>Çadır için kırmızı boyalı koç derisinden bir örtü, onun üstüne de deriden başka bir örtü yaptı.</span> <span class="verse"><a name="20">20</a>Konut için akasya ağacından dikine çerçeveler yaptı.</span> <span class="verse"><a name="21">21</a>Her çerçevenin boyu onfı, eni bir buçuk arşındı.</span> <span class="verse"><a name="22">22</a>Çerçevelerin birbirine uyan iki paralel çıkıntısı vardı. Konutun bütün çerçevelerini aynı biçimde yaptı.</span> <span class="verse"><a name="23">23</a>Konutun güneyi için yirmi çerçeve yaptı.</span> <span class="verse"><a name="24">24</a>Her çerçevenin altında iki çıkıntı için birer taban olmak üzere, yirmi çerçevenin altında kırk gümüş taban yaptı.</span> <span class="verse"><a name="25">25</a>Konutun öbür yanı, yani kuzeyi için de yirmi çerçeve ve her çerçevenin altında iki taban olmak üzere kırk gümüş taban yaptı.</span> <span class="verse"><a name="26">26</a>Konutun batıya bakacak arka tarafı için altı çerçeve yaptı.</span> <span class="verse"><a name="27">27</a>Arkada konutun köşeleri için iki çerçeve yaptı.</span> <span class="verse"><a name="28">28</a>Bu köşe çerçevelerinin alt tarafı ayrı kaldı, üst tarafı ise birinci halkayla birleştirildi. İki köşeyi oluşturan iki çerçeveyi aynı biçimde yaptı.</span> <span class="verse"><a name="29">29</a>Böylece sekiz çerçeve ve her çerçevenin altında iki taban olmak üzere on altı gümüş taban yaptı.</span> <span class="verse"><a name="30">30</a>Konutun bir yanındaki çerçeveler için beş, öbür yanındaki çerçeveler için beş, batıya bakan arka tarafındaki çerçeveler için de beş olmak üzere akasya ağacından kirişler yaptı.</span> <span class="verse"><a name="31">31</a>Çerçevelerin ortasındaki kirişi konutun bir ucundan öbür ucuna geçirdi.</span> <span class="verse"><a name="32">32</a>Çerçevelerle kirişleri altınla kapladı, kirişlerin geçeceği halkaları da altından yaptı.</span> <span class="verse"><a name="33">33</a>Lacivert, mor, kırmızı iplikle, özenle dokunmuş ince ketenden bir perde yaptı, üzerini Keruvlarla ustaca süsledi.</span> <span class="verse"><a name="34">34</a>Perde için akasya ağacından dört direk yaparak altınla kapladı. Çengelleri de altındı. Direkler için dört gümüş taban döktü.</span> <span class="verse"><a name="35">35</a>Çadırın giriş bölümüne lacivert, mor, kırmızı iplikle, özenle dokunmuş ince ketenden nakışlı bir perde yaptı.</span> <span class="verse"><a name="36">36</a>Perdeyi asmak için çengelli beş direk yaparak başlıklarını, çemberlerini altınla kapladı. Direklere beş tunç taban yaptı.</span> </p></div</div></div></body></html>