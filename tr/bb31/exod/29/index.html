<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/exod/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/exod">Exodus</a> &gt <strong>Chapter 29</strong></div><p><span class="verse"><a name="1">1</a>‹‹Bana kâhinlik edebilmeleri için, Harunla oğullarını kutsal kılmak üzere şunları yap: Bir boğa ile iki kusursuz koç al.</span> <span class="verse"><a name="2">2</a>İnce buğday unundan mayasız ekmek, zeytinyağıyla yoğrulmuş mayasız pideler, üzerine yağ sürülmüş mayasız yufkalar yap.</span> <span class="verse"><a name="3">3</a>Bunları bir sepete koyup boğa ve iki koçla birlikte bana getir.</span> <span class="verse"><a name="4">4</a>Harunla oğullarını Buluşma Çadırının giriş bölümüne getirip yıka.</span> <span class="verse"><a name="5">5</a>Giysileri al; mintanı, efodun altına giyilen kaftanı, efodu ve göğüslüğü Haruna giydir. Efodun ustaca dokunmuş şeridini bağla.</span> <span class="verse"><a name="6">6</a>Başına sarığı sar, üzerine de kutsal tacı koy.</span> <span class="verse"><a name="7">7</a>Sonra mesh yağını al, başına dökerek onu meshet.</span> <span class="verse"><a name="8">8</a>Harunun oğullarını öne çıkarıp onlara mintan giydir.</span> <span class="verse"><a name="9">9</a>Bellerine kuşak bağla, başlarına başlık koy. Kalıcı bir kural olarak kâhinlik onların işi olacak. Böylece Harunla oğullarını atamış olacaksın.</span> <span class="verse"><a name="10">10</a>‹‹Boğayı Buluşma Çadırının önüne getir, Harunla oğulları ellerini boğanın başına koysunlar.</span> <span class="verse"><a name="11">11</a>Boğayı huzurumda, Buluşma Çadırının giriş bölümünde keseceksin.</span> <span class="verse"><a name="12">12</a>Kanını parmağınla sunağın boynuzlarına sür, artan kanı sunağın dibine dök.</span> <span class="verse"><a name="13">13</a>Hayvanın bağırsak ve işkembe yağlarını, karaciğer perdesini, böbreklerini ve böbrek yağlarını sunağın üzerinde yakacaksın.</span> <span class="verse"><a name="14">14</a>Etini, derisini, gübresini de ordugahın dışında yak. Bu günah sunusudur.</span> <span class="verse"><a name="15">15</a>‹‹Bir koç getir, Harunla oğulları ellerini koçun başına koysunlar.</span> <span class="verse"><a name="16">16</a>Koçu sen kes. Kanını sunağın her yanına dök.</span> <span class="verse"><a name="17">17</a>Koçu parçalara ayırıp bağırsaklarını, işkembesini, ayaklarını yıka, başla öteki parçaların yanına koy.</span> <span class="verse"><a name="18">18</a>Sonra koçun tümünü sunağın üzerinde yak. Bu RABbe sunulan yakmalık sunu, RABbi hoşnut eden koku, Onun için yakılan sunudur.</span> <span class="verse"><a name="19">19</a>‹‹Öteki koçu getir, Harunla oğulları ellerini koçun başına koysunlar.</span> <span class="verse"><a name="20">20</a>Koçu sen kes. Kanını Harunla oğullarının sağ kulak memelerine, sağ el ve ayaklarının baş parmaklarına sür. Artan kanı sunağın her yanına dök.</span> <span class="verse"><a name="21">21</a>Sunağın üzerindeki kanı ve mesh yağını Harunla oğullarının ve giysilerinin üzerine serp. Böylece Harunla oğulları ve giysileri kutsal kılınmış olacak.</span> <span class="verse"><a name="22">22</a>‹‹Koçun yağını, kuyruk yağını, bağırsak ve işkembe yağlarını, karaciğer perdesini, böbreklerini, böbrek yağlarını ve sağ budunu al. -Çünkü bu, biri göreve atanırken kesilen koçtur.-</span> <span class="verse"><a name="23">23</a>Huzurumdaki mayasız ekmek sepetinden bir somun, yağlı pide ve yufka al,</span> <span class="verse"><a name="24">24</a>hepsini Harunla oğullarının eline ver. Bunları benim huzurumda sallamalık sunu olarak salla,</span> <span class="verse"><a name="25">25</a>sonra ellerinden alıp sunakta yakmalık sunuyla birlikte beni hoşnut eden koku olarak yak. Bu, RAB için yakılan sunudur.</span> <span class="verse"><a name="26">26</a>‹‹Harunun atanması için sunulacak koçun döşünü huzurumda sallamalık sunu olarak salla. O döş senin payın olacak.</span> <span class="verse"><a name="27">27</a>Harunla oğullarının atanması için kesilen koçun sallanmış olan döşüyle bağış olarak sunulan budunu bana ayır.</span> <span class="verse"><a name="28">28</a>İsrailliler bunları sürekli Harunla oğullarının payına ayıracak. Bu, İsraillilerin RABbe sunduğu esenlik kurbanlarından biridir.</span> <span class="verse"><a name="29">29</a>‹‹Harunun kutsal giysileri, kendinden sonra oğullarına kalacak. Meshedilip atanırlarken bu giysileri giyecekler.</span> <span class="verse"><a name="30">30</a>Harunun yerine kâhin olan oğlu, Kutsal Yerde hizmet etmek üzere Buluşma Çadırına girdiğinde yedi gün bu giysileri giyecek.</span> <span class="verse"><a name="31">31</a>‹‹Harunla oğulları göreve atanırken kesilen koçun etini kutsal bir yerde haşlayacaksın. Haşlanan eti ve sepetteki ekmeği Buluşma Çadırının giriş bölümünde yiyecekler.</span> <span class="verse"><a name="32">32</a>Atanıp kutsal kılınmaları için günahları bağışlatan bu sunuları yalnız onlar yiyebilir. Yabancı biri yiyemez, çünkü bu sunular kutsaldır.</span> <span class="verse"><a name="33">33</a>Atanmaları için kesilen kurbanın etinden ya da ekmekten sabaha artan olursa, yakacaksın. Bunlar yenmeyecek, çünkü kutsaldır.</span> <span class="verse"><a name="34">34</a>‹‹Harunla oğulları için sana buyurduklarımın hepsini yap. Atanmaları yedi gün sürecek.</span> <span class="verse"><a name="35">35</a>Günah bağışlatmak için günah sunusu olarak her gün bir boğa sunacaksın. Sunağı arındırmak için günah sunusu sun, kutsal kılmak için de meshet.</span> <span class="verse"><a name="36">36</a>Yedi gün sunağı arındırarak kutsal kılacaksın. Böylece sunak çok kutsal olacak. Ona dokunan her şey de kutsal sayılacaktır.››</span> <span class="verse"><a name="37">37</a>‹‹Düzenli olarak her gün sunağın üzerinde bir yaşında iki erkek kuzu sunacaksınız.</span> <span class="verse"><a name="38">38</a>Kuzunun birini sabah, öbürünü akşamüstü sunun.</span> <span class="verse"><a name="39">39</a>Kuzuyla birlikte dörtte bir hin sıkma zeytinyağıyla yoğrulmuş onda bir efafü ince un ve dökmelik sunu olarak dörtte bir hin şarap sunacaksınız.</span> <span class="verse"><a name="40">40</a>Öbür kuzuyu akşamüstü, beni hoşnut eden koku, yakılan sunu olarak, sabahki gibi tahıl sunusu ve dökmelik sunuyla birlikte bana sunacaksınız.</span> <span class="verse"><a name="41">41</a>‹‹Bu yakmalık sunu Buluşma Çadırının giriş bölümünde, RABbin huzurunda, kuşaklar boyu sürekli sunulacaktır. Musayla konuşmak için İsrail halkıyla orada buluşacağım.</span> <span class="verse"><a name="42">42</a>İsraillilerle buluşurken çadır görkemimle kutsal kılınacak.</span> <span class="verse"><a name="43">43</a>‹‹Buluşma Çadırını ve sunağı kutsal kılacak, Harunla oğullarını bana kâhinlik etmeleri için görevlendireceğim.</span> <span class="verse"><a name="44">44</a>İsrailliler arasında yaşayacak, onların Tanrısı olacağım.</span> <span class="verse"><a name="45">45</a>Anlayacaklar ki, aralarında yaşamak için onları Mısır'dan çıkaran Tanrıları RAB benim. Tanrıları RAB benim.››</span> </p></div</div></div></body></html>