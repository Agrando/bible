<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/exod/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/exod">Exodus</a> &gt <strong>Chapter 40</strong></div><p><span class="verse"><a name="1">1</a>RAB Musaya şöyle dedi:</span> <span class="verse"><a name="2">2</a>‹‹Konutu, yani Buluşma Çadırını birinci ayın ilk günü kur.</span> <span class="verse"><a name="3">3</a>Levha Sandığını oraya getirip perdeyle gizle.</span> <span class="verse"><a name="4">4</a>Masayı içeri getir, gereken her şeyi üzerine diz. Kandilliği getirip kandillerini yak.</span> <span class="verse"><a name="5">5</a>Altın buhur sunağını Levha Sandığının önüne koy, konutun giriş bölümüne perdesini tak.</span> <span class="verse"><a name="6">6</a>Yakmalık sunu sunağını konutun -Buluşma Çadırının- giriş bölümüne koy.</span> <span class="verse"><a name="7">7</a>Kazanı çadırla sunak arasına koyup içine su doldur.</span> <span class="verse"><a name="8">8</a>Çadırın çevresini avluyla kapat, avlunun girişine perdesini as.</span> <span class="verse"><a name="9">9</a>‹‹Sonra mesh yağıyla konutu ve içindeki bütün eşyaları meshederek kutsal kıl. Böylece konutla takımları kutsal olacak.</span> <span class="verse"><a name="10">10</a>Yakmalık sunu sunağıyla takımlarını meshet, sunağı kutsal kıl. Sunak çok kutsal olacak.</span> <span class="verse"><a name="11">11</a>Kazan ve kazan ayaklığını meshederek kutsal kıl.</span> <span class="verse"><a name="12">12</a>‹‹Harunla oğullarını Buluşma Çadırının giriş bölümüne getirip yıka.</span> <span class="verse"><a name="13">13</a>Haruna kutsal giysileri giydir, bana kâhinlik etmesi için onu meshederek kutsal kıl.</span> <span class="verse"><a name="14">14</a>Oğullarını getirip mintanları giydir.</span> <span class="verse"><a name="15">15</a>Bana kâhinlik etmeleri için babaları gibi onları da meshet. Bu mesh onların kuşaklar boyu sürekli kâhin olmalarını sağlayacak.››</span> <span class="verse"><a name="16">16</a>Musa her şeyi RABbin kendisine buyurduğu gibi yaptı.</span> <span class="verse"><a name="17">17</a>Böylece ikinci yılın birinci ayının birinci günü konut kuruldu.</span> <span class="verse"><a name="18">18</a>Musa konutu kurdu, tabanlarını koydu, çerçevelerini yerleştirdi, kirişlerini taktı, direklerini dikti.</span> <span class="verse"><a name="19">19</a>Çadırı tıpkı RABbin kendisine buyurduğu gibi konutun üzerine gerdi, çadır örtüsünü üzerine örttü.</span> <span class="verse"><a name="20">20</a>Antlaşma Levhalarını sandığa koydu, sandık sırıklarını taktı, Bağışlanma Kapağını sandığın üzerine yerleştirdi.</span> <span class="verse"><a name="21">21</a>RABbin kendisine buyurduğu gibi Levha Sandığını konuta getirdi, bölme perdesini asarak sandığı gizledi.</span> <span class="verse"><a name="22">22</a>Masayı Buluşma Çadırına, konutun kuzeyine, perdenin dışına koydu.</span> <span class="verse"><a name="23">23</a>RABbin huzurunda, RABbin kendisine buyurduğu gibi üzerine ekmekleri dizdi.</span> <span class="verse"><a name="24">24</a>Kandilliği Buluşma Çadırına, masanın karşısına, konutun güneyine koydu.</span> <span class="verse"><a name="25">25</a>RABbin kendisine buyurduğu gibi, RABbin huzurunda kandilleri yaktı.</span> <span class="verse"><a name="26">26</a>Altın sunağı Buluşma Çadırına, perdenin önüne koydu.</span> <span class="verse"><a name="27">27</a>RABbin kendisine buyurduğu gibi üzerinde güzel kokulu buhur yaktı.</span> <span class="verse"><a name="28">28</a>Konutun giriş bölümünün perdesini taktı.</span> <span class="verse"><a name="29">29</a>RABbin kendisine buyurduğu gibi yakmalık sunu sunağını Buluşma Çadırının giriş bölümüne koydu, üzerinde yakmalık sunu ve tahıl sunusu sundu.</span> <span class="verse"><a name="30">30</a>Kazanı Buluşma Çadırı ile sunak arasına koydu, yıkanmak için içine su doldurdu.</span> <span class="verse"><a name="31">31</a>Musa, Harun ve Harunun oğulları ellerini, ayaklarını orada yıkadılar.</span> <span class="verse"><a name="32">32</a>Ne zaman Buluşma Çadırına girip sunağa yaklaşsalar RABbin Musaya buyurduğu gibi orada yıkandılar.</span> <span class="verse"><a name="33">33</a>Musa konutla sunağı avluyla çevirdi. Avlunun girişine perdeyi asarak işi tamamladı.</span> <span class="verse"><a name="34">34</a>O zaman bulut Buluşma Çadırını kapladı ve RABbin görkemi konutu doldurdu.</span> <span class="verse"><a name="35">35</a>Musa Buluşma Çadırına giremedi; çünkü bulut her yeri kaplamış, RABbin görkemi konutu doldurmuştu.</span> <span class="verse"><a name="36">36</a>İsrailliler ancak bulut konutun üzerinden kalkınca göçerlerdi.</span> <span class="verse"><a name="37">37</a>Bulut durdukça yerlerinden ayrılmaz, kalkacağı günü beklerlerdi.</span> <span class="verse"><a name="38">38</a>Böylece bütün yolculuklarında konutun üzerinde gündüzün RAB'bin bulutu, gece de ateş İsrailliler'e yol gösterdi.</span> </p></div</div></div></body></html>