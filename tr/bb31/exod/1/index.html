<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/exod">Exodus</a> &gt <strong>Chapter 1</strong></div><p><span class="verse"><a name="1">1</a>Yakupla birlikte aileleriyle Mısıra giden İsrailoğullarının adları şunlardır:</span> <span class="verse"><a name="2">2</a>Ruben, Şimon, Levi, Yahuda,</span> <span class="verse"><a name="3">3</a>İssakar, Zevulun, Benyamin,</span> <span class="verse"><a name="4">4</a>Dan, Naftali, Gad, Aşer.</span> <span class="verse"><a name="5">5</a>Yakupun soyundan gelenler toplam yetmiş kişiydi. Yusuf zaten Mısırdaydı.</span> <span class="verse"><a name="6">6</a>Zamanla Yusuf, kardeşleri ve o kuşağın hepsi öldü.</span> <span class="verse"><a name="7">7</a>Ama soyları arttı; üreyip çoğaldılar, gittikçe büyüdüler, ülke onlarla dolup taştı.</span> <span class="verse"><a name="8">8</a>Sonra Yusuf hakkında bilgisi olmayan yeni bir kral Mısırda tahta çıktı.</span> <span class="verse"><a name="9">9</a>Halkına, ‹‹Bakın, İsrailliler sayıca bizden daha çok›› dedi,</span> <span class="verse"><a name="10">10</a>‹‹Gelin, onlara karşı aklımızı kullanalım, yoksa daha da çoğalırlar; bir savaş çıkarsa, düşmanlarımıza katılıp bize karşı savaşır, ülkeyi terk ederler.››</span> <span class="verse"><a name="11">11</a>Böylece Mısırlılar İsraillilerin başına onları ağır işlere koşacak angaryacılar atadılar. İsrailliler firavun için Pitom ve Ramses adında ambarlı kentler yaptılar.</span> <span class="verse"><a name="12">12</a>Ama Mısırlılar baskı yaptıkça İsrailliler daha da çoğalarak bölgeye yayıldılar. Mısırlılar korkuya kapılarak</span> <span class="verse"><a name="13">13</a>İsraillileri amansızca çalıştırdılar.</span> <span class="verse"><a name="14">14</a>Her türlü tarla işi, harç ve kerpiç yapımı gibi ağır işlerle yaşamı onlara zehir ettiler. Bütün işlerinde onları amansızca kullandılar.</span> <span class="verse"><a name="15">15</a>Mısır Kralı, Şifra ve Pua adındaki İbrani ebelere şöyle dedi:</span> <span class="verse"><a name="16">16</a>‹‹İbrani kadınlarını doğum sandalyesinde doğurturken iyi bakın; çocuk erkekse öldürün, kızsa dokunmayın.››</span> <span class="verse"><a name="17">17</a>Ama ebeler Tanrıdan korkan kimselerdi, Mısır Kralının buyruğuna uymayarak erkek çocukları sağ bıraktılar.</span> <span class="verse"><a name="18">18</a>Bunun üzerine Mısır Kralı ebeleri çağırtıp, ‹‹Niçin yaptınız bunu?›› diye sordu, ‹‹Neden erkek çocukları sağ bıraktınız?››</span> <span class="verse"><a name="19">19</a>Ebeler, ‹‹İbrani kadınlar Mısırlı kadınlara benzemiyor›› diye yanıtladılar, ‹‹Çok güçlüler. Daha ebe gelmeden doğuruyorlar.››</span> <span class="verse"><a name="20">20</a>Tanrı ebelere iyilik etti. Halk çoğaldıkça çoğaldı.</span> <span class="verse"><a name="21">21</a>Ebeler kendisinden korktukları için Tanrı onları ev bark sahibi yaptı.</span> <span class="verse"><a name="22">22</a>Bunun üzerine firavun bütün halkına buyruk verdi: ‹‹Doğan her İbrani erkek çocuk Nil'e atılacak, kızlar sağ bırakılacak.››</span> </p></div</div></div></body></html>