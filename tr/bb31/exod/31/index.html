<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/exod/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/exod">Exodus</a> &gt <strong>Chapter 31</strong></div><p><span class="verse"><a name="1">1</a>RAB Musaya şöyle dedi:</span> <span class="verse"><a name="2">2</a>‹‹Bak, Yahuda oymağından özellikle Hur oğlu Uri oğlu Besaleli seçtim.</span> <span class="verse"><a name="3">3</a>Beceri, anlayış, bilgi ve her türlü ustalık vermek için onu ruhumla doldurdum.</span> <span class="verse"><a name="4">4</a>Öyle ki, altın, gümüş, tunç işleyerek ustaca yapıtlar üretsin;</span> <span class="verse"><a name="5">5</a>taş kesme ve kakmada, ağaç oymacılığında, her türlü sanat dalında çalışsın.</span> <span class="verse"><a name="6">6</a>Ayrıca Dan oymağından Ahisamak oğlu Oholiavı onunla çalışması için görevlendirdim. Sana buyurduğum işlerin hepsini yapabilsinler diye öteki becerikli adamlara üstün yetenek verdim.</span> <span class="verse"><a name="7">7</a>Buluşma Çadırını, Levha Sandığını, sandığın üzerindeki Bağışlanma Kapağını, çadırın bütün takımlarını,</span> <span class="verse"><a name="8">8</a>masayla takımlarını, saf altın kandillikle takımlarını, buhur sunağını,</span> <span class="verse"><a name="9">9</a>yakmalık sunu sunağıyla takımlarını, kazanla kazan ayaklığını,</span> <span class="verse"><a name="10">10</a>dokunmuş giysileri -Kâhin Harunun kutsal giysileriyle oğullarının kâhin giysilerini-</span> <span class="verse"><a name="11">11</a>mesh yağını, kutsal yer için güzel kokulu buhuru tam sana buyurduğum gibi yapsınlar.››</span> <span class="verse"><a name="12">12</a>RAB Musaya şöyle buyurdu:</span> <span class="verse"><a name="13">13</a>‹‹İsraillilere de ki, ‹Şabat günlerimi kesinlikle tutmalısınız. Çünkü o sizinle benim aramda kuşaklar boyu sürecek bir belirtidir. Böylece anlayacaksınız ki, sizi kutsal kılan RAB benim.</span> <span class="verse"><a name="14">14</a>‹‹ ‹Şabat Gününü tutmalısınız, çünkü sizin için kutsaldır. Kim onun kutsallığını bozarsa, kesinlikle öldürülmeli. O gün çalışan herkes halkının arasından atılmalı.</span> <span class="verse"><a name="15">15</a>Altı gün çalışılacak; ama yedinci gün RABbe adanmış Şabattır, dinlenme günüdür. Şabat Günü çalışan herkes kesinlikle öldürülmelidir.</span> <span class="verse"><a name="16">16</a>İsrailliler, sonsuza dek sürecek bir antlaşma gereği olarak, Şabat Gününü kuşaklar boyu kutlamaya özen gösterecekler.</span> <span class="verse"><a name="17">17</a>Bu, İsraillilerle benim aramda sürekli bir belirti olacaktır. Çünkü ben, RAB yeri göğü altı günde yarattım, yedinci gün işe son verip dinlendim.› ››</span> <span class="verse"><a name="18">18</a>Tanrı Sina Dağı'nda Musa'yla konuşmasını bitirince, üzerine eliyle antlaşma koşullarını yazdığı iki taş levhayı ona verdi.</span> </p></div</div></div></body></html>