<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/exod/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/exod">Exodus</a> &gt <strong>Chapter 27</strong></div><p><span class="verse"><a name="1">1</a>‹‹Sunağı akasya ağacından kare biçiminde yap. Eni ve boyu beşer arşın, yüksekliği üç arşın olacak.</span> <span class="verse"><a name="2">2</a>Dört üst köşesine kendinden boynuzlar yaparak hepsini tunçla kapla.</span> <span class="verse"><a name="3">3</a>Sunak için yağ ve kül kovaları, kürekler, çanaklar, büyük çatallar, ateş kapları yap. Tümü tunç olacak.</span> <span class="verse"><a name="4">4</a>Ağ biçiminde tunç bir ızgara da yap, dört köşesine birer tunç halka tak.</span> <span class="verse"><a name="5">5</a>Izgarayı sunağın kenarının altına koy. Öyle ki, aşağı doğru sunağın yarısına yetişsin.</span> <span class="verse"><a name="6">6</a>Sunak için akasya ağacından sırıklar yap, tunçla kapla.</span> <span class="verse"><a name="7">7</a>Sırıklar halkalara geçirilecek ve sunak taşınırken iki yanında olacak.</span> <span class="verse"><a name="8">8</a>Sunağı tahtadan, içi boş yapacaksın. Tıpkı dağda sana gösterildiği gibi olacak.››</span> <span class="verse"><a name="9">9</a>‹‹Konuta bir avlu yap. Avlunun güney tarafı için yüz arşın boyunda, özenle dokunmuş ince keten perdeler yapacaksın.</span> <span class="verse"><a name="10">10</a>Perdeler için yirmi direk yapılacak; direklerin tabanları tunç, çengelleri ve çengel çemberleri gümüş olacak.</span> <span class="verse"><a name="11">11</a>Kuzey tarafı için yüz arşın boyunda perdeler, yirmi direk, direkler için yirmi tunç taban yapılacak. Direklerin çengelleriyle çemberleri gümüşten olacak.</span> <span class="verse"><a name="12">12</a>‹‹Avlunun batı tarafı için elli arşınfö boyunda perde, on direk, on taban yapılacak.</span> <span class="verse"><a name="13">13</a>Doğuya bakan tarafta avlunun eni elli arşın olacak.</span> <span class="verse"><a name="14">14</a>Girişin bir tarafında on beş arşın boyunda perde, üç direk ve üç taban olacak.</span> <span class="verse"><a name="15">15</a>Girişin öbür tarafında da on beş arşın boyunda perde, üç direk ve üç taban olacak.</span> <span class="verse"><a name="16">16</a>‹‹Avlunun girişinde lacivert, mor, kırmızı iplikle, özenle dokunmuş ince ketenden yirmi arşın boyunda nakışlı bir perde olacak. Dört direği ve dört tabanı bulunacak.</span> <span class="verse"><a name="17">17</a>Avlunun çevresindeki bütün direkler gümüş çemberlerle donatılacak. Çengelleri gümüş, tabanları tunç olacak.</span> <span class="verse"><a name="18">18</a>Avlunun boyu yüz, eni elli, çevresindeki perdelerin yüksekliği beş arşın olacak. Perdeleri özenle dokunmuş ince ketenden, tabanları tunçtan olacak.</span> <span class="verse"><a name="19">19</a>Konutta her türlü hizmet için kullanılacak bütün aletler, konutun ve avlunun bütün kazıkları da tunçtan olacak.››</span> <span class="verse"><a name="20">20</a>‹‹İsrail halkına buyruk ver, kandilin sürekli yanıp ışık vermesi için saf sıkma zeytinyağı getirsinler.</span> <span class="verse"><a name="21">21</a>Harun'la oğulları kandilleri benim huzurumda, Buluşma Çadırı'ndafş, Levha Sandığı'nın önündeki perdenin dışında, akşamdan sabaha kadar yanar tutacaklar. İsrailliler için kuşaklar boyunca sürekli bir kural olacak bu.›› (bkz. Çık.33:7-10).</span> </p></div</div></div></body></html>