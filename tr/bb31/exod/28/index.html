<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/exod/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/exod">Exodus</a> &gt <strong>Chapter 28</strong></div><p><span class="verse"><a name="1">1</a>‹‹Bana kâhinlik etmeleri için İsrailliler arasından ağabeyin Harunu, oğulları Nadav, Avihu, Elazar ve İtamarı yanına al.</span> <span class="verse"><a name="2">2</a>Ağabeyin Haruna görkem ve saygınlık kazandırmak için kutsal giysiler yap.</span> <span class="verse"><a name="3">3</a>Bilgelik verdiğim becerikli adamlara söyle, Haruna giysi yapsınlar. Öyle ki, bana kâhinlik etmek için kutsal kılınmış olsun.</span> <span class="verse"><a name="4">4</a>Yapacakları giysiler şunlardır: Göğüslük, efod, kaftan, nakışlı mintan, sarık, kuşak. Bana kâhinlik etmeleri için ağabeyin Haruna ve oğullarına bu kutsal giysileri yapacaklar.</span> <span class="verse"><a name="5">5</a>Altın sırma, lacivert, mor, kırmızı iplik, ince keten kullanacaklar.››</span> <span class="verse"><a name="6">6</a>‹‹Efodu altın sırmayla, lacivert, mor, kırmızı iplikle, özenle dokunmuş ince ketenden ustaca yapacaklar.</span> <span class="verse"><a name="7">7</a>Bağlanabilmesi için iki köşesine takılmış ikişer omuzluğu olacak.</span> <span class="verse"><a name="8">8</a>Efodun üzerinde efod gibi ustaca dokunmuş bir şerit olacak. Efodun bir parçası gibi lacivert, mor, kırmızı iplikle, altın sırmayla, özenle dokunmuş ince ketenden olacak.</span> <span class="verse"><a name="9">9</a>İki oniks taşı alacak, İsrailoğullarının adlarını, doğuş sırasına göre altısını birinin, altısını ötekinin üzerine oyacaksın.</span> <span class="verse"><a name="10">10</a>İsrailoğullarının adlarını bu iki taşın üzerine usta oymacıların mühür oyduğu gibi oyacaksın. Taşları altın yuvalar içine koyduktan sonra İsraillilerin anılması için efodun omuzluklarına tak. Harun, anılmaları için onların adlarını RABbin önünde iki omuzunda taşıyacak.</span> <span class="verse"><a name="11">11</a>Altın yuvalar ve saf altından iki zincir yap. Zincirleri örme kordon gibi yapıp yuvalara yerleştir.››</span> <span class="verse"><a name="12">12</a>‹‹Usta işi bir karar göğüslüğü yap. Onu da efod gibi, altın sırmayla, lacivert, mor, kırmızı iplikle, özenle dokunmuş ince ketenden yap.</span> <span class="verse"><a name="13">13</a>Dört köşe, eni ve boyu birer karış olacak; ikiye katlanacak.</span> <span class="verse"><a name="14">14</a>Üzerine dört sıra taş yuvası kak. Birinci sırada yakut, topaz, zümrüt;</span> <span class="verse"><a name="15">15</a>ikinci sırada firuze, laciverttaşı, aytaşı;</span> <span class="verse"><a name="16">16</a>üçüncü sırada gökyakut, agat, ametist;</span> <span class="verse"><a name="17">17</a>dördüncü sırada sarı yakut, oniks ve yeşim olacak. Taşlar altın yuvalara kakılacak.</span> <span class="verse"><a name="18">18</a>On iki taş olacak. Üzerlerine mühür oyar gibi İsrailoğullarının adları bir bir oyulacak. Bu taşlar İsrailin on iki oymağını simgeleyecek.</span> <span class="verse"><a name="19">19</a>‹‹Göğüslük için saf altından örme zincirler yap.</span> <span class="verse"><a name="20">20</a>İki altın halka yap, göğüslüğün üst iki köşesine birer halka koy.</span> <span class="verse"><a name="21">21</a>İki örme altın zinciri göğüslüğün köşelerindeki halkalara tak.</span> <span class="verse"><a name="22">22</a>Zincirlerin öteki iki ucunu iki yuvanın üzerinden geçirerek efodun ön tarafına, omuzlukların üzerine bağla.</span> <span class="verse"><a name="23">23</a>İki altın halka daha yap; her birini göğüslüğün alt iki köşesine, efoda bitişik iç kenarına tak.</span> <span class="verse"><a name="24">24</a>İki altın halka daha yap; efodun önündeki omuzluklara alttan, dikişe yakın, ustaca dokunmuş şeridin yukarısına tak.</span> <span class="verse"><a name="25">25</a>Göğüslüğün halkalarıyla efodun halkaları lacivert kordonla birbirine bağlanacak. Öyle ki, göğüslük efodun ustaca dokunmuş şeridinin yukarısında kalsın ve efoddan ayrılmasın.</span> <span class="verse"><a name="26">26</a>‹‹Harun Kutsal Yere girerken, İsrailoğullarının adlarının yazılı olduğu karar göğüslüğünü yüreğinin üzerinde taşıyacak. Öyle ki, ben, RAB halkımı sürekli anımsayayım.</span> <span class="verse"><a name="27">27</a>Urimle Tummimi karar göğüslüğünün içine koy; öyle ki, Harun ne zaman huzuruma çıksa yüreğinin üzerinde olsunlar. Böylece Harun İsrailoğullarının karar vermek için kullandıkları Urimle Tummimi RABbin huzurunda sürekli yüreğinin üzerinde taşıyacak.››</span> <span class="verse"><a name="28">28</a>‹‹Efodun altına giyilen kaftanı salt lacivert iplikten yap.</span> <span class="verse"><a name="29">29</a>Ortasında baş geçecek kadar bir boşluk bırak. Yırtılmaması için boşluğun kenarlarını yaka gibi dokuyarak çevir.</span> <span class="verse"><a name="30">30</a>Kaftanın kenarını çepeçevre lacivert, mor, kırmızı iplikten nar motifleriyle beze, aralarına altın çıngıraklar tak.</span> <span class="verse"><a name="31">31</a>Eteğin ucu bir altın çıngırak, bir nar, bir altın çıngırak, bir nar olmak üzere çepeçevre kaplanacak.</span> <span class="verse"><a name="32">32</a>Harun hizmet ederken bu kaftanı giyecek. En Kutsal Yere, huzuruma girip çıkarken duyulan çıngırak sesi onun ölmediğini gösterecek.</span> <span class="verse"><a name="33">33</a>‹‹Saf altından bir levha yap ve üzerine mühür oyar gibi ‹RABbe adanmıştır› sözünü oy;</span> <span class="verse"><a name="34">34</a>lacivert bir kordonla sarığın ön tarafına bağla.</span> <span class="verse"><a name="35">35</a>Harun onu alnında taşıyacak. İsrailliler kutsal bağışlarını getirirken suç işlemişlerse, suçlarını Harun taşıyacak; onlar önümde kabul görsün diye levha sürekli Harunun alnında bulunacak.</span> <span class="verse"><a name="36">36</a>‹‹İnce ketenden işlemeli bir mintan doku, ince ketenden bir sarık, bir de nakışlı kuşak yap.</span> <span class="verse"><a name="37">37</a>‹‹Harunun oğullarına mintanlar, kuşaklar, görkem ve saygınlık kazandıracak başlıklar yap.</span> <span class="verse"><a name="38">38</a>Bu giysileri ağabeyin Haruna ve oğullarına giydir; sonra bana kâhinlik etmeleri için onları meshedip ata ve kutsal kıl.</span> <span class="verse"><a name="39">39</a>‹‹Edep yerlerini örtmek için onlara keten donlar yap. Boyu belden uyluğa kadar olacak.</span> <span class="verse"><a name="40">40</a>Harun'la oğulları Buluşma Çadırı'na girdiklerinde ya da Kutsal Yer'de hizmet etmek üzere sunağa yaklaştıklarında, suç işleyip ölmemek için bu donları giyecekler. Harun ve soyundan gelenler için sürekli bir kural olacak bu.››</span> </p></div</div></div></body></html>