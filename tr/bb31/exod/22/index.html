<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/exod/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/exod">Exodus</a> &gt <strong>Chapter 22</strong></div><p><span class="verse"><a name="1">1</a>‹‹Bir adam öküz ya da davar çalıp boğazlar ya da satarsa, bir öküze karşılık beş öküz, bir koyuna karşılık dört koyun ödeyecektir.</span> <span class="verse"><a name="2">2</a>‹‹Bir hırsız bir eve girerken yakalanıp öldürülürse, öldüren kişi suçlu sayılmaz.</span> <span class="verse"><a name="3">3</a>Ancak olay güneş doğduktan sonra olmuşsa, kan dökmekten sorumlu sayılır. ‹‹Hırsız çaldığının karşılığını kesinlikle ödemelidir. Hiçbir şeyi yoksa, hırsızlık yaptığı için köle olarak satılacaktır.</span> <span class="verse"><a name="4">4</a>Çaldığı mal -öküz, eşek ya da koyun- sağ olarak elinde yakalanırsa, iki katını ödeyecektir.</span> <span class="verse"><a name="5">5</a>‹‹Tarlada ya da bağda hayvanlarını otlatan bir adam, hayvanlarının başkasının tarlasında otlamasına izin verirse, zararı kendi tarlasının ya da bağının en iyi ürünleriyle ödeyecektir.</span> <span class="verse"><a name="6">6</a>‹‹Birinin yaktığı ateş dikenlere sıçrar, ekin demetleri, tarladaki ekin ya da tarla yanarsa, yangın çıkaran kişi zararı ödeyecektir.</span> <span class="verse"><a name="7">7</a>‹‹Biri komşusuna saklasın diye parasını ya da eşyasını emanet eder ve bunlar komşusunun evinden çalınırsa, hırsız yakalandığında iki katını ödemelidir.</span> <span class="verse"><a name="8">8</a>Ama hırsız yakalanmazsa, komşusunun eşyasına el uzatıp uzatmadığının anlaşılması için ev sahibi yargıç huzuruna çıkmalıdır.</span> <span class="verse"><a name="9">9</a>Emanete ihanet edilen konularda, öküz, eşek, koyun, giysi, herhangi bir kayıp eşya için ‹Bu benimdir› diyen her iki taraf sorunu yargıcın huzuruna getirmelidir. Yargıcın suçlu bulduğu kişi komşusuna iki kat ödeyecektir.</span> <span class="verse"><a name="10">10</a>‹‹Bir adam komşusuna korusun diye eşek, öküz, koyun ya da herhangi bir hayvan emanet ettiğinde, hayvan ölür, sakatlanır ya da kimse görmeden çalınırsa,</span> <span class="verse"><a name="11">11</a>komşusu adamın malına el uzatmadığına ilişkin RABbin huzurunda ant içmelidir. Mal sahibi bunu kabul edecek ve komşusu bir şey ödemeyecektir.</span> <span class="verse"><a name="12">12</a>Ama mal gerçekten ondan çalınmışsa, karşılığı sahibine ödenmelidir.</span> <span class="verse"><a name="13">13</a>Emanet hayvan parçalanmışsa, adam parçalarını kanıt olarak göstermelidir. Parçalanan hayvan için bir şey ödemeyecektir.</span> <span class="verse"><a name="14">14</a>‹‹Biri komşusundan bir hayvan ödünç alır, sahibi yokken hayvan sakatlanır ya da ölürse, karşılığını ödemelidir.</span> <span class="verse"><a name="15">15</a>Ama sahibi hayvanla birlikteyse, ödünç alan karşılığını ödemeyecektir. Hayvan kiralanmışsa, kayıp ödenen kiraya sayılmalıdır.››</span> <span class="verse"><a name="16">16</a>‹‹Eğer biri nişanlı olmayan bir kızı aldatıp onunla yatarsa, başlık parasını ödemeli ve onunla evlenmelidir.</span> <span class="verse"><a name="17">17</a>Babası kızını ona vermeyi reddederse, adam normal başlık parası neyse onu ödemelidir.</span> <span class="verse"><a name="18">18</a>‹‹Büyücü kadını yaşatmayacaksınız.</span> <span class="verse"><a name="19">19</a>‹‹Hayvanlarla cinsel ilişki kuran herkes öldürülecektir.</span> <span class="verse"><a name="20">20</a>‹‹RABden başka bir ilaha kurban kesen ölüm cezasına çarptırılacaktır.</span> <span class="verse"><a name="21">21</a>‹‹Yabancıya haksızlık ve baskı yapmayacaksınız. Çünkü siz de Mısırda yabancıydınız.</span> <span class="verse"><a name="22">22</a>‹‹Dul ve öksüz hakkı yemeyeceksiniz.</span> <span class="verse"><a name="23">23</a>Yerseniz, bana feryat ettiklerinde onları kesinlikle işitirim.</span> <span class="verse"><a name="24">24</a>Öfkem alevlenir, sizi kılıçtan geçirtirim. Kadınlarınız dul, çocuklarınız öksüz kalır.</span> <span class="verse"><a name="25">25</a>‹‹Halkıma, aranızda yaşayan bir yoksula ödünç para verirseniz, ona tefeci gibi davranmayacaksınız. Üzerine faiz eklemeyeceksiniz.</span> <span class="verse"><a name="26">26</a>Komşunuzun abasını rehin alırsanız, gün batmadan geri vereceksiniz.</span> <span class="verse"><a name="27">27</a>Çünkü tek örtüsü abasıdır, ancak onunla örtünebilir. Onsuz nasıl yatar? Bana feryat ederse işiteceğim, çünkü ben iyilikseverim.</span> <span class="verse"><a name="28">28</a>‹‹Tanrıya sövmeyeceksiniz. Halkınızın önderine lanet etmeyeceksiniz.</span> <span class="verse"><a name="29">29</a>‹‹Ürününüzü ve şıranızı sunmakta gecikmeyeceksiniz. İlk doğan oğullarınızı bana vereceksiniz.</span> <span class="verse"><a name="30">30</a>Öküzlerinize, davarlarınıza da aynı şeyi yapacaksınız. Yedi gün analarıyla kalacaklar, sekizinci gün onları bana vereceksiniz.</span> <span class="verse"><a name="31">31</a>‹‹Benim kutsal halkım olacaksınız. Bunun içindir ki, kırda parçalanmış hayvanların etini yemeyecek, köpeklerin önüne atacaksınız.››</span> </p></div</div></div></body></html>