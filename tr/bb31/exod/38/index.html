<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/exod/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/exod">Exodus</a> &gt <strong>Chapter 38</strong></div><p><span class="verse"><a name="1">1</a>Besalel yakmalık sunu sunağını akasya ağacından kare biçiminde yaptı. Eni ve boyu beşer arşın, yüksekliği üç arşındı.</span> <span class="verse"><a name="2">2</a>Dört üst köşesine kendinden boynuzlar yaparak hepsini tunçla kapladı.</span> <span class="verse"><a name="3">3</a>Sunağın bütün takımlarını -kovaları, kürekleri, çanakları, büyük çatalları, ateş kaplarını- tunçtan yaptı.</span> <span class="verse"><a name="4">4</a>Kenarın altında aşağı doğru sunağın yarısına kadar ağ biçiminde tunç bir ızgara yaptı.</span> <span class="verse"><a name="5">5</a>Tunç ızgaranın dört köşesine taşıma sırıklarını geçirmek için birer halka döktü.</span> <span class="verse"><a name="6">6</a>Sırıkları akasya ağacından yaparak tunçla kapladı.</span> <span class="verse"><a name="7">7</a>Sunağın taşınması için yan tarafındaki halkalara geçirdi. Sunağı tahtadan, içi boş yaptı.</span> <span class="verse"><a name="8">8</a>Buluşma Çadırının giriş bölümünde hizmet eden kadınların aynalarından tunç ayaklıklı tunç bir kazan yaptı.</span> <span class="verse"><a name="9">9</a>Konuta bir avlu yaptı. Avlunun güney tarafı için yüz arşınfş boyunda özenle dokunmuş ince keten perdeler yaptı.</span> <span class="verse"><a name="10">10</a>Perdeler için tabanları tunç, çengelleri ve çengel çemberleri gümüş yirmi direk yaptı.</span> <span class="verse"><a name="11">11</a>Kuzey tarafı için yüz arşın boyunda perdeler, yirmi direk, direkler için yirmi tunç taban yapıldı. Direklerin çengelleriyle çemberleri gümüştü.</span> <span class="verse"><a name="12">12</a>Avlunun batı tarafı için elli arşın boyunda perde, on direk, on taban yapıldı. Direklerin çengelleriyle çemberleri gümüştü.</span> <span class="verse"><a name="13">13</a>Doğuya bakan tarafta avlunun eni elli arşındı.</span> <span class="verse"><a name="14">14</a>Girişin bir tarafında on beş arşın boyunda perde, üç direk ve üç taban;</span> <span class="verse"><a name="15">15</a>öbür tarafında da on beş arşın boyunda perde, üç direk ve üç taban vardı.</span> <span class="verse"><a name="16">16</a>Avlunun çevresindeki bütün perdeler özenle dokunmuş ince ketendi.</span> <span class="verse"><a name="17">17</a>Direklerin tabanları tunç, çengelleriyle çemberleri gümüştü. Başlıkları da gümüş kaplamaydı. Avlunun bütün direkleri gümüş çemberlerle donatılmıştı.</span> <span class="verse"><a name="18">18</a>Avlunun girişindeki perde lacivert, mor, kırmızı iplikle, özenle dokunmuş nakışlı ince ketenden yapılmıştı. Boyu yirmifü, yüksekliği avlunun perdeleri gibi beş arşındı.</span> <span class="verse"><a name="19">19</a>Tunçtan dört direği ve dört tabanı vardı. Direklerin çengelleri, başlıklarının kaplaması ve çemberleri gümüştü.</span> <span class="verse"><a name="20">20</a>Konutun ve konutu çevreleyen avlunun bütün kazıkları tunçtandı.</span> <span class="verse"><a name="21">21</a>Antlaşma Levhalarının bulunduğu konut için kullanılan malzeme miktarının tümü Musanın buyruğu uyarınca, Kâhin Harun oğlu İtamarın yönetimindeki Levililer tarafından kaydedildi.</span> <span class="verse"><a name="22">22</a>RABbin Musaya buyurduğu bütün işleri Yahuda oymağından Hur oğlu Uri oğlu Besalel yaptı.</span> <span class="verse"><a name="23">23</a>Dan oymağından oymacı, yaratıcı, lacivert, mor, kırmızı iplik ve ince keten işlemede usta nakışçı Ahisamak oğlu Oholiav da ona yardım etti.</span> <span class="verse"><a name="24">24</a>Kutsal yerdeki bütün işler için kullanılan adanmış altın miktarı kutsal yerin şekeliyle 29 talant 730 şekeldi.</span> <span class="verse"><a name="25">25</a>Topluluğun sayımından elde edilen gümüş, kutsal yerin şekeliyle 100 talant 1 775 şekeldi.</span> <span class="verse"><a name="26">26</a>Sayımı yapılan yirmi ve daha yukarı yaştaki 603 550 kişiden adam başına bir beka, yani yarım kutsal yerin şekeli düşüyordu.</span> <span class="verse"><a name="27">27</a>Kutsal yer ve perde tabanlarının dökümü için 100 talant gümüş kullanıldı. Her tabana bir talant olmak üzere, 100 tabana 100 talant gümüş harcandı.</span> <span class="verse"><a name="28">28</a>Direklerin çengelleri, başlıkların kaplanması ve çemberleri için 1 775 şekelfç harcandı.</span> <span class="verse"><a name="29">29</a>Adanan tunç 70 talant 2 400 şekeldi.</span> <span class="verse"><a name="30">30</a>Bununla Buluşma Çadırı'nın giriş bölümündeki tabanlar, sunakla ızgarası ve bütün takımları, avlu çevresindeki ve girişindeki tabanlar, bütün konut kazıklarıyla avlu çevresindeki kazıklar yapıldı. 880 kg. Yaklaşık 3.2 ton. 5 gr.</span> </p></div</div></div></body></html>