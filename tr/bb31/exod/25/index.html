<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/exod/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/exod">Exodus</a> &gt <strong>Chapter 25</strong></div><p><span class="verse"><a name="1">1</a>RAB Musaya şöyle dedi:</span> <span class="verse"><a name="2">2</a>‹‹İsraillilere söyle, bana armağan getirsinler. Gönülden veren herkesin armağanını alın.</span> <span class="verse"><a name="3">3</a>Onlardan alacağınız armağanlar şunlardır: Altın, gümüş, tunç;</span> <span class="verse"><a name="4">4</a>lacivert, mor, kırmızı iplik; ince keten, keçi kılı,</span> <span class="verse"><a name="5">5</a>deri, kırmızı boyalı koç derisi, akasya ağacı,</span> <span class="verse"><a name="6">6</a>kandil için zeytinyağı, mesh yağıyla güzel kokulu buhur için baharat,</span> <span class="verse"><a name="7">7</a>başkâhinin efoduyla göğüslüğü için oniks ve öbür kakma taşlar.</span> <span class="verse"><a name="8">8</a>‹‹Aralarında yaşamam için bana kutsal bir yer yapsınlar.</span> <span class="verse"><a name="9">9</a>Konutu ve eşyalarını sana göstereceğim örneğe tıpatıp uygun yapın.››</span> <span class="verse"><a name="10">10</a>‹‹Akasya ağacından bir sandık yapsınlar. Boyu iki buçuk, eni ve yüksekliği birer buçuk arşın olsun.</span> <span class="verse"><a name="11">11</a>İçini de dışını da saf altınla kapla. Çevresine altın pervaz yap.</span> <span class="verse"><a name="12">12</a>Dört altın halka döküp dört ayağına tak. İkisi bir yanda, ikisi öbür yanda olacak.</span> <span class="verse"><a name="13">13</a>Akasya ağacından sırıklar yapıp altınla kapla.</span> <span class="verse"><a name="14">14</a>Sandığın taşınması için sırıkları yanlardaki halkalara geçir.</span> <span class="verse"><a name="15">15</a>Sırıklar sandığın halkalarında kalacak, çıkarılmayacak.</span> <span class="verse"><a name="16">16</a>Antlaşmanın taş levhalarını sana vereceğim. Onları sandığın içine koy.</span> <span class="verse"><a name="17">17</a>‹‹Saf altından bir Bağışlanma Kapağı yap. Boyu iki buçuk, eni bir buçuk arşın olacak.</span> <span class="verse"><a name="18">18</a>Kapağın iki kenarına dövme altından birer Keruv yap.</span> <span class="verse"><a name="19">19</a>Keruvlardan birini bir kenara, öbürünü öteki kenara, kapakla tek parça halinde yap.</span> <span class="verse"><a name="20">20</a>Keruvlar yukarı doğru açık kanatlarıyla kapağı örtecek. Yüzleri birbirine dönük olacak ve kapağa bakacak.</span> <span class="verse"><a name="21">21</a>Kapağı sandığın üzerine, sana vereceğim taş levhaları ise sandığın içine koy.</span> <span class="verse"><a name="22">22</a>Seninle orada, Levha Sandığının üstündeki Keruvlar arasında, Bağışlanma Kapağının üzerinde görüşeceğim ve İsrailliler için sana buyruklar vereceğim.›› ‹‹Kapporet›› sözcüğü Tanrının öfkesinin yatıştırıldığı, halkının günahlarının bağışlanıp Tanrıyla barıştırıldığı özel yeri ifade ediyordu.</span> <span class="verse"><a name="23">23</a>‹‹Akasya ağacından bir masa yap. Boyu ikifç, eni bir, yüksekliği bir buçuk arşın olacak.</span> <span class="verse"><a name="24">24</a>Masayı saf altınla kapla. Çevresine altın pervaz yap.</span> <span class="verse"><a name="25">25</a>Pervazın çevresine dört parmak eninde bir kenarlık yaparak altın pervazla çevir.</span> <span class="verse"><a name="26">26</a>Masa için dört altın halka yap, dört ayak üzerindeki dört köşeye yerleştir.</span> <span class="verse"><a name="27">27</a>Masanın taşınması için sırıkların içinden geçeceği halkalar kenarlığa yakın olmalı.</span> <span class="verse"><a name="28">28</a>Sırıkları akasya ağacından yap, altınla kapla. Masa onlarla taşınacak.</span> <span class="verse"><a name="29">29</a>Masa için saf altından tabaklar, sahanlar, dökmelik sunu testileri, tasları yap.</span> <span class="verse"><a name="30">30</a>Ekmekleri sürekli olarak huzuruma, masanın üzerine koyacaksın.››</span> <span class="verse"><a name="31">31</a>‹‹Saf altından bir kandillik yap. Ayağı, gövdesi dövme altın olsun. Çanak, tomurcuk ve çiçek motifleri kendinden olsun.</span> <span class="verse"><a name="32">32</a>Kandillik üç kolu bir yanda, üç kolu öteki yanda olmak üzere altı kollu olacak.</span> <span class="verse"><a name="33">33</a>Her kolda badem çiçeğini andıran üç çanak, tomurcuk ve çiçek motifi bulunacak. Altı kol da aynı olacak.</span> <span class="verse"><a name="34">34</a>Kandilliğin gövdesinde badem çiçeğini andıran dört çanak, tomurcuk ve çiçek motifi olacak.</span> <span class="verse"><a name="35">35</a>Kandillikten yükselen ilk iki kolun, ikinci iki kolun, üçüncü iki kolun altında kendinden birer tomurcuk bulunacak. Toplam altı kol olacak.</span> <span class="verse"><a name="36">36</a>Tomurcukları, kolları tek parça olan kandillik saf dövme altından olacak.</span> <span class="verse"><a name="37">37</a>‹‹Kandillik için yedi kandil yap; kandiller karşısını aydınlatacak biçimde yerleştirilsin.</span> <span class="verse"><a name="38">38</a>Fitil maşaları, tablaları saf altından olacak.</span> <span class="verse"><a name="39">39</a>Bütün takımları dahil kandilliğe bir talant saf altın harcanacak.</span> <span class="verse"><a name="40">40</a>Her şeyi sana dağda gösterilen örneğe göre yapmaya dikkat et.››</span> </p></div</div></div></body></html>