<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/exod/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/exod">Exodus</a> &gt <strong>Chapter 35</strong></div><p><span class="verse"><a name="1">1</a>Musa bütün İsrail topluluğunu çağırarak, ‹‹RABbin yapmanızı buyurduğu işler şunlardır›› dedi,</span> <span class="verse"><a name="2">2</a>‹‹Altı gün çalışacaksınız. Ama yedinci gün sizin için kutsal Şabat, RABbe adanmış dinlenme günü olacaktır. O gün çalışan herkes öldürülecektir.</span> <span class="verse"><a name="3">3</a>Şabat Günü konutlarınızda ateş yakmayacaksınız.››</span> <span class="verse"><a name="4">4</a>Musa bütün İsrail topluluğuna seslenerek şöyle dedi: ‹‹RABbin buyruğu şudur:</span> <span class="verse"><a name="5">5</a>Aranızda armağanlar toplayıp RABbe sunacaksınız. İstekli olan herkes RABbe altın, gümüş, tunç; lacivert, mor, kırmızı iplik; ince keten, keçi kılı, deri, kırmızı boyalı koç derisi, akasya ağacı armağan etsin.</span> <span class="verse"><a name="6">6</a>Kandil için zeytinyağı; mesh yağı ve güzel kokulu buhur için baharat;</span> <span class="verse"><a name="7">7</a>başkâhinin efoduyla göğüslüğü için oniks ve öbür kakma taşları getirsin.</span> <span class="verse"><a name="8">8</a>‹‹Aranızdaki bütün becerikli kişiler gelip RABbin buyurduğu her şeyi yapsın.</span> <span class="verse"><a name="9">9</a>Konutu, çadırın iç ve dış örtüsünü, kopçalarını, çerçevelerini, kirişlerini, direklerini, tabanlarını;</span> <span class="verse"><a name="10">10</a>sandığı ve sırıklarını, Bağışlanma Kapağını, bölme perdesini,</span> <span class="verse"><a name="11">11</a>masayla sırıklarını, bütün masa takımlarını, huzura konan ekmekleri;</span> <span class="verse"><a name="12">12</a>ışık için kandilliği ve takımlarını, kandilleri, kandiller için zeytinyağını;</span> <span class="verse"><a name="13">13</a>buhur sunağını ve sırıklarını, mesh yağını, güzel kokulu buhuru; konutun giriş bölümündeki perdeyi;</span> <span class="verse"><a name="14">14</a>yakmalık sunu sunağını ve tunç ızgarasını, sırıklarını, bütün takımlarını, kazanı ve kazan ayaklığını;</span> <span class="verse"><a name="15">15</a>avlunun çevresindeki perdeleri, direkleri, direk tabanlarını, avlu kapısındaki perdeyi,</span> <span class="verse"><a name="16">16</a>konutun ve avlunun kazıklarıyla iplerini;</span> <span class="verse"><a name="17">17</a>kutsal yerde hizmet etmek için dokunmuş giysileri -Kâhin Harunun giysileriyle oğullarının kâhin giysilerini- yapsınlar.››</span> <span class="verse"><a name="18">18</a>İsrail topluluğu Musanın yanından ayrıldı.</span> <span class="verse"><a name="19">19</a>Her istekli, hevesli kişi Buluşma Çadırının yapımı, hizmeti ve kutsal giysiler için RABbe armağan getirdi.</span> <span class="verse"><a name="20">20</a>Kadın erkek herkes istekle geldi, RABbe her çeşit altın takı, broş, küpe, yüzük, kolye getirdi. RABbe armağan ettikleri bütün takılar altındı.</span> <span class="verse"><a name="21">21</a>Ayrıca kimde lacivert, mor, kırmızı iplik; ince keten, keçi kılı, deri, kırmızı boyalı koç derisi varsa getirdi.</span> <span class="verse"><a name="22">22</a>Gümüş ve tunç armağanlar sunan herkes onları RABbe adadı. Herhangi bir işte kullanılmak üzere kimde akasya ağacı varsa getirdi.</span> <span class="verse"><a name="23">23</a>Bütün becerikli kadınlar elleriyle eğirdikleri lacivert, mor, kırmızı ipliği, ince keteni getirdiler.</span> <span class="verse"><a name="24">24</a>İstekli, becerikli kadınlar da keçi kılı eğirdiler.</span> <span class="verse"><a name="25">25</a>Önderler efod ve göğüslük için oniks, kakma taşlar,</span> <span class="verse"><a name="26">26</a>kandil, mesh yağı ve güzel kokulu buhur için baharat ve zeytinyağı getirdiler.</span> <span class="verse"><a name="27">27</a>Kadın erkek bütün istekli İsrailliler RABbin Musa aracılığıyla yapmalarını buyurduğu işler için RABbe gönülden verilen sunu sundular.</span> <span class="verse"><a name="28">28</a>Musa İsraillilere, ‹‹Bakın!›› dedi, ‹‹RAB Yahuda oymağından özellikle Hur oğlu Uri oğlu Besaleli seçti.</span> <span class="verse"><a name="29">29</a>Beceri, anlayış, bilgi ve her türlü ustalık vermek için onu kendi Ruhuyla doldurdu.</span> <span class="verse"><a name="30">30</a>Öyle ki, altın, gümüş, tunç işleyerek ustaca yapıtlar üretsin;</span> <span class="verse"><a name="31">31</a>taş kesme ve kakmada, ağaç oymacılığında, her türlü sanat dalında çalışsın.</span> <span class="verse"><a name="32">32</a>RAB ona ve Dan oymağından Ahisamak oğlu Oholiava öğretme yeteneği de verdi.</span> <span class="verse"><a name="33">33</a>Onlara üstün beceri verdi. Öyle ki, ustalık isteyen her türlü işte, oymacılıkta, lacivert, mor, kırmızı iplik ve ince keten yapmada, dokuma ve nakış işlerinde, her sanat dalında yaratıcı olsunlar.</span> </p></div</div></div></body></html>