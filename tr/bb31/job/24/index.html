<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/job">Job</a> &gt <strong>Chapter 24</strong></div><p><span class="verse"><a name="1">1</a>‹‹Niçin Her Şeye Gücü Yeten yargı için vakit saptamıyor? 2 Neden Onu tanıyanlar bu günleri görmesin?</span> <span class="verse"><a name="2">2</a>İnsanlar sınır taşlarını kaldırıyor, 2 Çaldıkları sürüleri otlatıyorlar.</span> <span class="verse"><a name="3">3</a>Öksüzlerin eşeğini kovuyor, 2 Dul kadının öküzünü rehin alıyorlar.</span> <span class="verse"><a name="4">4</a>Yoksulları yoldan saptırıyor, 2 Ülkenin düşkünlerini gizlenmeye zorluyorlar.</span> <span class="verse"><a name="5">5</a>Bakın, yoksullar çöldeki yaban eşekleri gibi 2 Yiyecek bulmak için erkenden işe çıkıyorlar, 2 Çocuklarına yiyeceği kırlar sağlıyor.</span> <span class="verse"><a name="6">6</a>Yemlerini tarlalardan topluyor, 2 Kötülerin bağındaki artıkları eşeliyorlar.</span> <span class="verse"><a name="7">7</a>Geceyi giysisiz, çıplak geçiriyorlar, 2 Örtünecek şeyleri yok soğukta.</span> <span class="verse"><a name="8">8</a>Dağlara yağan sağanaktan ıslanıyor, 2 Sığınakları olmadığı için kayalara sarılıyorlar.</span> <span class="verse"><a name="9">9</a>Öksüz memeden uzaklaştırılıyor, 2 Düşkünün bebeği rehin alınıyor.</span> <span class="verse"><a name="10">10</a>Giysisiz, çıplak dolaşıyor, 2 Aç karnına demet taşıyorlar.</span> <span class="verse"><a name="11">11</a>Teraslar arasında zeytin eziyor, 2 Susuzluktan kavrulurken 2 Şarap için üzüm sıkıyorlar.</span> <span class="verse"><a name="12">12</a>Kentlerden insan iniltileri yükseliyor, 2 Yaralı canlar feryat ediyor, 2 Ama Tanrı haksızlığı önemsemiyor.</span> <span class="verse"><a name="13">13</a>‹‹Bunlar ışığa başkaldıranlardır; 2 Onun yolunu tanımaz, 2 İzinde yürümezler.</span> <span class="verse"><a name="14">14</a>Gün kararınca katil kalkar, 2 Düşkünü, yoksulu öldürür, 2 Hırsız gibi sıvışır geceleyin.</span> <span class="verse"><a name="15">15</a>Zina edenin gözü alaca karanlıktadır, 2 ‹Beni kimse görmez› diye düşünür, 2 Yüzünü örtüyle gizler.</span> <span class="verse"><a name="16">16</a>Hırsızlar karanlıkta evleri deler, 2 Gündüz gizlenir, ışık nedir bilmezler.</span> <span class="verse"><a name="17">17</a>Çünkü zifiri karanlık, sabahıdır onların, 2 Karanlığın dehşetiyle dostturlar.</span> <span class="verse"><a name="18">18</a>‹‹Diyorsunuz ki, ‹Suyun üstündeki köpüktür onlar, 2 Lanetlidir ülkedeki payları, 2 Kimse bağlara gitmez.</span> <span class="verse"><a name="19">19</a>Kuraklık ve sıcağın eriyen karı alıp götürdüğü gibi 2 Ölüler diyarı da günahlıları alıp götürür.</span> <span class="verse"><a name="20">20</a>Rahim onları unutacak, 2 Kurtlara yem olacak, 2 Bir daha anılmayacaklar. 2 Haksızlık bir ağaç gibi kırılacak.</span> <span class="verse"><a name="21">21</a>Onlar çocuğu olmayan kısır kadınları yolar, 2 Dul kadına iyilik etmezler.</span> <span class="verse"><a name="22">22</a>Tanrı, gücüyle zorbaları yok eder, 2 Harekete geçince zorbaların yaşama umudu kalmaz.</span> <span class="verse"><a name="23">23</a>Tanrı onlara güven verir, Ona güvenirler, 2 Ama gözü yürüdükleri yoldadır.</span> <span class="verse"><a name="24">24</a>Kısa süre yükselir, sonra yok olurlar, 2 Düşerler, tıpkı ötekiler gibi alınıp götürülür, 2 Başak başı gibi kesilirler.›</span> <span class="verse"><a name="25">25</a>‹‹Böyle değilse, kim beni yalancı çıkarabilir, 2 Söylediklerimin boş olduğunu gösterebilir?››</span> </p></div</div></div></body></html>