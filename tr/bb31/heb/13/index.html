<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/heb">Hebrews</a> &gt <strong>Chapter 13</strong></div><p><span class="verse"><a name="1">1</a>Kardeş sevgisi sürekli olsun.</span> <span class="verse"><a name="2">2</a>Konuksever olmaktan geri kalmayın. Çünkü bu sayede bazıları bilmeden melekleri konuk ettiler.</span> <span class="verse"><a name="3">3</a>Hapiste olanları, onlarla birlikte hapsedilmiş gibi anımsayın. Sizin de bir bedeniniz olduğunu düşünerek baskı görenleri hatırlayın.</span> <span class="verse"><a name="4">4</a>Herkes evliliğe saygı göstersin. Evlilik yatağı günahla lekelenmesin. Çünkü Tanrı fuhuş yapanları, zina edenleri yargılayacak.</span> <span class="verse"><a name="5">5</a>Yaşayışınız para sevgisinden uzak olsun. Sahip olduklarınızla yetinin. Çünkü Tanrı şöyle dedi:  ‹‹Seni asla terk etmeyeceğim,  Seni asla yüzüstü bırakmayacağım.››</span> <span class="verse"><a name="6">6</a>Böylece cesaretle diyoruz ki,  ‹‹Rab benim yardımcımdır, korkmam;  İnsan bana ne yapabilir?››</span> <span class="verse"><a name="7">7</a>Tanrının sözünü size iletmiş olan önderlerinizi anımsayın. Yaşayışlarının sonucuna bakarak onların imanını örnek alın.</span> <span class="verse"><a name="8">8</a>İsa Mesih dün, bugün ve sonsuza dek aynıdır.</span> <span class="verse"><a name="9">9</a>Çeşitli garip öğretilerin etkisine kapılıp sürüklenmeyin. Yüreğin yiyeceklerle değil, Tanrı lütfuyla güçlenmesi iyidir. Yiyeceklere güvenenler hiçbir yarar görmediler.</span> <span class="verse"><a name="10">10</a>Bir sunağımız var ki, tapınma çadırında hizmet edenlerin ondan yemeye hakları yoktur.</span> <span class="verse"><a name="11">11</a>Başkâhin günah sunusu olarak hayvanların kanını kutsal yere taşır, ama bu hayvanların cesetleri ordugahın dışında yakılır.</span> <span class="verse"><a name="12">12</a>Bunun gibi, İsa da kendi kanıyla halkı kutsal kılmak için kent kapısının dışında acı çekti.</span> <span class="verse"><a name="13">13</a>Öyleyse biz de Onun uğradığı aşağılanmaya katlanarak ordugahtan dışarıya çıkıp yanına gidelim.</span> <span class="verse"><a name="14">14</a>Çünkü burada kalıcı bir kentimiz yoktur, biz gelecekteki kenti özlüyoruz.</span> <span class="verse"><a name="15">15</a>Bu nedenle, İsa aracılığıyla Tanrıya sürekli övgü kurbanları, yani Onun adını açıkça anan dudakların meyvesini sunalım.</span> <span class="verse"><a name="16">16</a>İyilik yapmayı, sizde olanı başkalarıyla paylaşmayı unutmayın. Çünkü Tanrı bu tür kurbanlardan hoşnut olur.</span> <span class="verse"><a name="17">17</a>Önderlerinizin sözünü dinleyin, onlara bağlı kalın. Çünkü onlar canlarınız için hesap verecek kişiler olarak sizi kollarlar. Onların sözünü dinleyin ki, görevlerini inleyerek değil -bunun size yararı olmaz- sevinçle yapsınlar.</span> <span class="verse"><a name="18">18</a>Bizim için dua edin. Vicdanımızı temiz tuttuğumuza, her bakımdan olumlu bir yaşam sürmek istediğimize eminiz.</span> <span class="verse"><a name="19">19</a>Yanınıza tez zamanda dönebilmem için dua etmenizi özellikle rica ediyorum.</span> <span class="verse"><a name="20">20</a>Esenlik veren Tanrı, koyunların büyük Çobanını, Rabbimiz İsayı sonsuza dek sürecek antlaşmanın kanıyla ölümden diriltti.</span> <span class="verse"><a name="21">21</a>Tanrı, isteğini yerine getirebilmeniz için sizi her iyilikle donatsın; kendisini hoşnut eden şeyi İsa Mesih aracılığıyla bizlerde gerçekleştirsin. Mesihe sonsuzlara dek yücelik olsun! Amin.</span> <span class="verse"><a name="22">22</a>Kardeşler, size rica ediyorum, öğütlerimi hoş görün. Zaten size kısaca yazdım.</span> <span class="verse"><a name="23">23</a>Kardeşimiz Timoteosun salıverildiğini bilmenizi istiyorum. Yakında yanıma gelirse, onunla birlikte sizi görmeye geleceğim.</span> <span class="verse"><a name="24">24</a>Önderlerinizin hepsine ve bütün kutsallara selam söyleyin. İtalyadan olanlar size selam ederler.</span> <span class="verse"><a name="25">25</a>Tanrı'nın lütfu hepinizle birlikte olsun! Amin.</span> </p></div</div></div></body></html>