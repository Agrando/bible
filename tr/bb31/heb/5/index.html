<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/heb/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/heb">Hebrews</a> &gt <strong>Chapter 5</strong></div><p><span class="verse"><a name="1">1</a>İnsanlar arasından seçilen her başkâhin, günahlara karşılık sunular ve kurbanlar sunmak üzere Tanrıyla ilgili konularda insanları temsil etmek için atanır.</span> <span class="verse"><a name="2">2</a>Bilgisizlere, yoldan sapanlara yumuşak davranabilir. Çünkü kendisi de zayıflıklarla kuşatılmıştır.</span> <span class="verse"><a name="3">3</a>Bundan ötürü, halk için olduğu gibi, kendisi için de günah sunusu sunmak zorundadır.</span> <span class="verse"><a name="4">4</a>Kimse başkâhin olma onurunu kendi kendine alamaz; ancak Harun gibi, Tanrı tarafından çağrılırsa alır.</span> <span class="verse"><a name="5">5</a>Nitekim Mesih de başkâhin olmak için kendi kendini yüceltmedi. Ona,  ‹‹Sen benim Oğlumsun,  Bugün ben sana Baba oldum››</span> <span class="verse"><a name="6">6</a>Başka bir yerde de diyor ki,  ‹‹Melkisedek düzeni uyarınca  Sen sonsuza dek kâhinsin.››</span> <span class="verse"><a name="7">7</a>Mesih, yeryüzünde olduğu günlerde kendisini ölümden kurtaracak güçte olan Tanrıya büyük feryat ve gözyaşlarıyla dua etti, yakardı ve Tanrı korkusu nedeniyle işitildi.</span> <span class="verse"><a name="8">8</a>Oğul olduğu halde, çektiği acılarla söz dinlemeyi öğrendi.</span> <span class="verse"><a name="9">9</a>Yetkin kılınınca, sözünü dinleyen herkes için sonsuz kurtuluş kaynağı oldu.</span> <span class="verse"><a name="10">10</a>Çünkü Tanrı tarafından Melkisedek düzeni uyarınca başkâhin atanmıştı.</span> <span class="verse"><a name="11">11</a>Bu konuda söyleyecek çok sözümüz var, ama kulaklarınız uyuştuğu için anlatmak zor.</span> <span class="verse"><a name="12">12</a>Şimdiye dek öğretmen olmanız gerekirken, Tanrı sözlerinin temel ilkelerini size yeni baştan öğretecek birine ihtiyacınız var. Size yine süt gerekli, katı yiyecek değil!</span> <span class="verse"><a name="13">13</a>Sütle beslenen herkes bebektir ve doğruluk sözünde deneyimsizdir.</span> <span class="verse"><a name="14">14</a>Katı yiyecek, yetişkinler içindir; onlar duyularını iyi ile kötüyü ayırt etmek üzere alıştırmayla eğitmiş kişilerdir.</span> </p></div</div></div></body></html>