<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/heb/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/heb">Hebrews</a> &gt <strong>Chapter 8</strong></div><p><span class="verse"><a name="1">1</a>Söylediklerimizin özü şudur: Göklerde, Yüce Olanın tahtının sağında oturan, kutsal yerde, insanın değil, Rabbin kurduğu asıl tapınma çadırında görev yapan böyle bir başkâhinimiz vardır.</span> <span class="verse"><a name="2">2</a>Her başkâhin sunular, kurbanlar sunmak için atanır. Bu nedenle bizim başkâhinimizin de sunacak bir şeyi olması gerekir.</span> <span class="verse"><a name="3">3</a>Eğer kendisi yeryüzünde olsaydı, kâhin olamazdı. Çünkü Kutsal Yasa uyarınca sunuları sunanlar var.</span> <span class="verse"><a name="4">4</a>Bunlar göktekinin örneği ve gölgesi olan tapınakta hizmet ediyorlar. Nitekim Musa tapınma çadırını kurmak üzereyken Tanrı tarafından şöyle uyarıldı: ‹‹Her şeyi sana dağda gösterilen örneğe göre yapmaya dikkat et.››</span> <span class="verse"><a name="5">5</a>Şimdiyse, İsa daha iyi vaatler üzerine kurulmuş daha iyi bir antlaşmanın aracısı olduğu kadar, daha üstün bir göreve de sahip olmuştur.</span> <span class="verse"><a name="6">6</a>Eğer o ilk antlaşma kusursuz olsaydı, ikincisine gerek duyulmazdı.</span> <span class="verse"><a name="7">7</a>Oysa halkını kusurlu bulan Tanrı şöyle diyor:  ‹‹ ‹İsrail halkıyla ve Yahuda halkıyla  Yeni bir antlaşma yapacağım günler geliyor›  Diyor Rab.</span> <span class="verse"><a name="8">8</a>‹Atalarını Mısırdan çıkarmak için  Ellerinden tuttuğum gün  Onlarla yaptığım antlaşmaya benzemeyecek.  Çünkü onlar antlaşmama bağlı kalmadılar,  Ben de onlardan yüz çevirdim›  Diyor Rab.</span> <span class="verse"><a name="9">9</a>‹O günlerden sonra İsrail halkıyla  Yapacağım antlaşma şudur› diyor Rab,  ‹Yasalarımı zihinlerine işleyeceğim,  Yüreklerine yazacağım.  Ben onların Tanrısı olacağım,  Onlar da benim halkım olacak.</span> <span class="verse"><a name="10">10</a>Hiç kimse yurttaşını, kardeşini,  Rabbi tanı diye eğitmeyecek.  Çünkü küçük büyük hepsi tanıyacak beni.</span> <span class="verse"><a name="11">11</a>Çünkü suçlarını bağışlayacağım,  Günahlarını artık anmayacağım.› ››</span> <span class="verse"><a name="12">12</a>Tanrı, ‹‹Yeni bir antlaşma›› demekle ilkini eskimiş saymıştır. Eskiyip köhneleşense çok geçmeden yok olur.</span> </p></div</div></div></body></html>