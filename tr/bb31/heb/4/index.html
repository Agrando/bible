<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/heb/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/heb">Hebrews</a> &gt <strong>Chapter 4</strong></div><p><span class="verse"><a name="1">1</a>Bu nedenle Tanrının huzur diyarına girme vaadi hâlâ geçerliyken, herhangi birinizin buna erişmemiş sayılmasından korkalım.</span> <span class="verse"><a name="2">2</a>Çünkü onlar gibi biz de iyi haberi aldık. Ama onlar duydukları sözü imanla birleştirmedikleri için bunun kendilerine bir yararı olmadı.</span> <span class="verse"><a name="3">3</a>Biz inanmış olanlar huzur diyarına gireriz. Nitekim Tanrı şöyle demiştir:  ‹‹Öfkelendiğimde ant içtiğim gibi,  Onlar huzur diyarıma asla girmeyecekler.››</span> <span class="verse"><a name="4">4</a>Çünkü bir yerde yedinci günle ilgili şunu demiştir:  ‹‹Tanrı bütün işlerinden yedinci gün dinlendi.››</span> <span class="verse"><a name="5">5</a>Bu konuda yine diyor ki,  ‹‹Onlar huzur diyarıma asla girmeyecekler.››</span> <span class="verse"><a name="6">6</a>Demek ki, bazılarının huzur diyarına gireceği kesindir. Daha önce iyi haberi almış olanlar söz dinlemedikleri için o diyara giremediler.</span> <span class="verse"><a name="7">7</a>Bu yüzden Tanrı, uzun zaman sonra Davutun aracılığıyla, ‹‹bugün›› diyerek yine bir gün belirliyor. Daha önce denildiği gibi,  ‹‹Bugün Onun sesini duyarsanız,  Yüreklerinizi nasırlaştırmayın.››</span> <span class="verse"><a name="8">8</a>Eğer Yeşu onları huzura kavuştursaydı, Tanrı daha sonra bir başka günden söz etmezdi.</span> <span class="verse"><a name="9">9</a>Böylece Tanrı halkı için bir Şabat Günü rahatı kalıyor.</span> <span class="verse"><a name="10">10</a>Tanrı işlerinden nasıl dinlendiyse, Onun huzur diyarına giren de kendi işlerinden öylece dinlenir.</span> <span class="verse"><a name="11">11</a>Bu nedenle o huzur diyarına girmeye gayret edelim; öyle ki, hiçbirimiz aynı tür sözdinlemezlikten ötürü düşmesin.</span> <span class="verse"><a name="12">12</a>Tanrının sözü diri ve etkilidir, iki ağızlı kılıçtan daha keskindir. Canla ruhu, ilikle eklemleri birbirinden ayıracak kadar derinlere işler; yüreğin düşüncelerini, amaçlarını yargılar.</span> <span class="verse"><a name="13">13</a>Tanrının görmediği hiçbir yaratık yoktur. Kendisine hesap vereceğimiz Tanrının gözü önünde her şey çıplak ve açıktır.</span> <span class="verse"><a name="14">14</a>Tanrı Oğlu İsa gökleri aşan büyük başkâhinimiz olduğu için açıkça benimsediğimiz inanca sımsıkı sarılalım.</span> <span class="verse"><a name="15">15</a>Çünkü başkâhinimiz zayıflıklarımızda bize yakınlık duyamayan biri değildir; tersine, her alanda bizim gibi denenmiş, ama günah işlememiştir.</span> <span class="verse"><a name="16">16</a>Onun için Tanrı'nın lütuf tahtına cesaretle yaklaşalım; öyle ki, yardım gereksindiğimizde merhamet görelim ve lütuf bulalım.</span> </p></div</div></div></body></html>