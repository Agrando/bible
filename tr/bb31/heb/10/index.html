<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/heb">Hebrews</a> &gt <strong>Chapter 10</strong></div><p><span class="verse"><a name="1">1</a>Kutsal Yasada gelecek iyi şeylerin aslı yoktur, sadece gölgesi vardır. Bu nedenle Yasa, her yıl sürekli aynı kurbanları sunarak Tanrıya yaklaşanları asla yetkinliğe erdiremez.</span> <span class="verse"><a name="2">2</a>Erdirebilseydi, kurban sunmaya son verilmez miydi? Çünkü tapınanlar bir kez günahlarından arındıktan sonra artık günahlılık duygusu kalmazdı.</span> <span class="verse"><a name="3">3</a>Ancak o kurbanlar insanlara yıldan yıla günahlarını anımsatıyor.</span> <span class="verse"><a name="4">4</a>Çünkü boğalarla tekelerin kanı günahları ortadan kaldıramaz.</span> <span class="verse"><a name="5">5</a>Bunun için Mesih dünyaya gelirken şöyle diyor:  ‹‹Kurban ve sunu istemedin,  Ama bana bir beden hazırladın.</span> <span class="verse"><a name="6">6</a>Yakmalık sunudan ve günah sunusundan  Hoşnut olmadın.</span> <span class="verse"><a name="7">7</a>O zaman şöyle dedim:  ‹Kutsal Yazı tomarında  Benim için yazıldığı gibi,  Senin isteğini yapmak üzere,  Ey Tanrı, işte geldim.› ››</span> <span class="verse"><a name="8">8</a>Mesih ilkin, ‹‹Kurban, sunu, yakmalık sunu, günah sunusu istemedin ve bunlardan hoşnut olmadın›› dedi. Oysa bunlar Yasanın bir gereği olarak sunulur.</span> <span class="verse"><a name="9">9</a>Sonra, ‹‹Senin isteğini yapmak üzere işte geldim›› dedi. Yani ikinciyi geçerli kılmak için birinciyi ortadan kaldırıyor.</span> <span class="verse"><a name="10">10</a>Tanrının bu isteği uyarınca, İsa Mesihin bedeninin ilk ve son kez sunulmasıyla kutsal kılındık.</span> <span class="verse"><a name="11">11</a>Her kâhin her gün ayakta durup görevini yapar ve günahları asla ortadan kaldıramayan aynı kurbanları tekrar tekrar sunar.</span> <span class="verse"><a name="12">12</a>Oysa Mesih günahlar için sonsuza dek geçerli tek bir kurban sunduktan sonra Tanrının sağında oturdu.</span> <span class="verse"><a name="13">13</a>O zamandan beri düşmanlarının, kendi ayaklarının altına serilmesini bekliyor.</span> <span class="verse"><a name="14">14</a>Çünkü kutsal kılınanları tek bir sunuyla sonsuza dek yetkinliğe erdirmiştir.</span> <span class="verse"><a name="15">15</a>Kutsal Ruh da bu konuda bize tanıklık ediyor. Önce diyor ki,</span> <span class="verse"><a name="16">16</a>‹‹Rab, ‹O günlerden sonra  Onlarla yapacağım antlaşma şudur:  Yasalarımı yüreklerine koyacağım,  Zihinlerine yazacağım› diyor.››</span> <span class="verse"><a name="17">17</a>Sonra şunu ekliyor:  ‹‹Onların günahlarını ve suçlarını artık anmayacağım.››</span> <span class="verse"><a name="18">18</a>Bunların bağışlanması durumunda artık günah için sunuya gerek yoktur.</span> <span class="verse"><a name="19">19</a>Bu nedenle, ey kardeşler, İsanın kanı sayesinde perdede, yani kendi bedeninde bize açtığı yeni ve diri yoldan kutsal yere girmeye cesaretimiz vardır.</span> <span class="verse"><a name="20">20</a>Tanrının evinden sorumlu büyük bir kâhinimiz bulunmaktadır.</span> <span class="verse"><a name="21">21</a>Öyleyse yüreklerimiz serpmeyle kötü vicdandan arınmış, bedenlerimiz temiz suyla yıkanmış olarak, imanın verdiği tam güvenceyle, yürekten bir içtenlikle Tanrıya yaklaşalım.</span> <span class="verse"><a name="22">22</a>Açıkça benimsediğimiz umuda sımsıkı tutunalım. Çünkü vaat eden Tanrı güvenilirdir.</span> <span class="verse"><a name="23">23</a>Birbirimizi sevgi ve iyi işler için nasıl gayrete getirebileceğimizi düşünelim.</span> <span class="verse"><a name="24">24</a>Bazılarının alıştığı gibi, bir araya gelmekten vazgeçmeyelim; o günün yaklaştığını gördükçe birbirimizi daha da çok yüreklendirelim.</span> <span class="verse"><a name="25">25</a>Gerçeği öğrenip benimsedikten sonra, bile bile günah işlemeye devam edersek, günahlar için artık kurban kalmaz; geriye sadece yargının dehşetli beklenişi ve düşmanları yiyip bitirecek kızgın ateş kalır.</span> <span class="verse"><a name="26">26</a>Musanın Yasasını hiçe sayan, iki ya da üç tanığın sözüyle acımasızca öldürülür.</span> <span class="verse"><a name="27">27</a>Eğer bir kimse Tanrı Oğlunu ayaklar altına alır, kendisini kutsal kılan antlaşma kanını bayağı sayar ve lütufkâr Ruha hakaret ederse, bundan ne kadar daha ağır bir cezaya layık görülecek sanırsınız?</span> <span class="verse"><a name="28">28</a>Çünkü, ‹‹Öç benimdir, karşılığını ben vereceğim›› ve yine, ‹‹Rab halkını yargılayacak›› diyeni tanıyoruz.</span> <span class="verse"><a name="29">29</a>Diri Tanrının eline düşmek korkunç bir şeydir.</span> <span class="verse"><a name="30">30</a>Sizlerse aydınlandıktan sonra acılarla dolu büyük bir mücadeleye dayandığınız o ilk günleri anımsayın.</span> <span class="verse"><a name="31">31</a>Bazen sitemlere, sıkıntılara uğrayıp seyirlik oldunuz, bazen de aynı durumda olanlarla dayanışma içine girdiniz.</span> <span class="verse"><a name="32">32</a>Hem hapistekilerin dertlerine ortak oldunuz, hem de daha iyi ve kalıcı bir malınız olduğunu bilerek mallarınızın yağma edilmesini sevinçle karşıladınız.</span> <span class="verse"><a name="33">33</a>Onun için cesaretinizi yitirmeyin; bu cesaretin ödülü büyüktür.</span> <span class="verse"><a name="34">34</a>Çünkü Tanrının isteğini yerine getirmek ve vaat edilene kavuşmak için dayanma gücüne ihtiyacınız vardır.</span> <span class="verse"><a name="35">35</a>Artık,  ‹‹Gelecek olan pek yakında gelecek  Ve gecikmeyecek.</span> <span class="verse"><a name="36">36</a>Doğru adamım, imanla yaşayacaktır.  Ama geri çekilirse, ondan hoşnut olmayacağım.››</span> <span class="verse"><a name="37">37</a>Bizler geri çekilip mahvolanlardan değiliz; iman edip canlarının kurtuluşuna kavuşanlardanız.</span> </p></div</div></div></body></html>