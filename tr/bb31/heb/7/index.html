<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/heb">Hebrews</a> &gt <strong>Chapter 7</strong></div><p><span class="verse"><a name="1">1</a>Bu Melkisedek, Şalem Kralı ve yüce Tanrının kâhiniydi. Kralları bozguna uğratmaktan dönen İbrahimi karşılamış ve onu kutsamıştı.</span> <span class="verse"><a name="2">2</a>İbrahim de ona her şeyin ondalığını verdi. Melkisedek, adının anlamına göre, önce ‹‹Doğruluk Kralı››dır; sonra da ‹‹Şalem Kralı››, yani ‹‹Esenlik Kralı››dır.</span> <span class="verse"><a name="3">3</a>Babasız, annesizdir; soyağacı yoktur. Ne günlerinin başlangıcı, ne yaşamının sonu vardır. Tanrının Oğlu gibi sonsuza dek kâhin kalacaktır.</span> <span class="verse"><a name="4">4</a>Bakın, büyük ata İbrahimin ganimetten ondalık verdiği bu adam ne kadar büyüktür!</span> <span class="verse"><a name="5">5</a>Levioğullarından olup kâhinlik görevini üstlenenlere Kutsal Yasa uyarınca halktan, yani İbrahimin soyundan oldukları halde, kardeşlerinden ondalık almaları buyrulmuştur.</span> <span class="verse"><a name="6">6</a>Melkisedek ise Levili kâhinlerin soyundan olmadığı halde, vaatleri alan İbrahimden ondalık kabul etmiş ve onu kutsamıştır.</span> <span class="verse"><a name="7">7</a>Hiç kuşkusuz, kutsayan kutsanandan üstündür.</span> <span class="verse"><a name="8">8</a>Birinde ölümlü insanlar ondalık alıyor, ötekinde yaşadığına tanıklık edilen biri alıyor.</span> <span class="verse"><a name="9">9</a>Ondalık alan Levi bile İbrahim aracılığıyla ondalık vermiştir denebilir.</span> <span class="verse"><a name="10">10</a>Çünkü Melkisedek İbrahimi karşıladığı zaman, Levi hâlâ atasının bedenindeydi.</span> <span class="verse"><a name="11">11</a>Eğer Levililerin kâhinliği aracılığıyla yetkinliğe erişilebilseydi -nitekim Kutsal Yasa bu kâhinliği öngörerek halka verildi- Harun düzenine göre değil de, Melkisedek düzenine göre başka bir kâhinin gelmesinden söz etmeye ne gerek kalırdı?</span> <span class="verse"><a name="12">12</a>Çünkü kâhinlik değişince, Yasa da zorunlu olarak değişir.</span> <span class="verse"><a name="13">13</a>Kendisinden böyle söz edilen kişi başka bir oymaktandır. Bu oymaktan hiç kimse sunakta hizmet etmemiştir.</span> <span class="verse"><a name="14">14</a>Rabbimizin Yahuda oymağından geldiği açıktır. Musa bu oymaktan söz ederken kâhinlere ilişkin bir şey söylemedi.</span> <span class="verse"><a name="15">15</a>Melkisedek benzeri başka bir kâhin ortaya çıktığından, bu söylediğimiz artık daha da açıktır.</span> <span class="verse"><a name="16">16</a>O, Yasanın soyla ilgili önkoşuluna göre değil, yok edilemez bir yaşamın gücüne göre kâhin olmuştur.</span> <span class="verse"><a name="17">17</a>Çünkü,  ‹‹Melkisedek düzeni uyarınca  Sen sonsuza dek kâhinsin››</span> <span class="verse"><a name="18">18</a>Önceki buyruk, zayıflığı ve yararsızlığı nedeniyle geçersiz kılındı.</span> <span class="verse"><a name="19">19</a>Çünkü Yasa hiçbir şeyi yetkinleştiremedi. Bunun yerine, aracılığıyla Tanrıya yaklaştığımız daha sağlam bir umut verildi.</span> <span class="verse"><a name="20">20</a>Bu da antsız olmadı. Öbürleri ant içilmeden kâhin olmuşlardı.</span> <span class="verse"><a name="21">21</a>Ama O kendisine,  ‹‹Rab ant içti, kararından dönmez,  Sen sonsuza dek kâhinsin››</span> <span class="verse"><a name="22">22</a>Böylece İsa daha iyi bir antlaşmanın kefili olmuştur.</span> <span class="verse"><a name="23">23</a>Önceki düzende çok sayıda kâhin görev aldı. Çünkü ölüm, görevlerini sürdürmelerini engelliyordu.</span> <span class="verse"><a name="24">24</a>Ama İsa sonsuza dek yaşadığı için kâhinliği süreklidir.</span> <span class="verse"><a name="25">25</a>Bu nedenle Onun aracılığıyla Tanrıya yaklaşanları tümüyle kurtaracak güçtedir. Çünkü onlara aracılık etmek için hep yaşamaktadır.</span> <span class="verse"><a name="26">26</a>Böyle bir başkâhinimiz -kutsal, suçsuz, lekesiz, günahkârlardan ayrılmış, göklerden daha yücelere çıkarılmış bir başkâhinimiz- olması uygundur.</span> <span class="verse"><a name="27">27</a>O, öbür başkâhinler gibi her gün önce kendi günahları, sonra da halkın günahları için kurbanlar sunmak zorunda değildir. Çünkü kendini sunmakla bunu ilk ve son kez yaptı.</span> <span class="verse"><a name="28">28</a>Kutsal Yasa, zayıflıkları olan insanları başkâhin atamaktadır. Ama Yasa'dan sonra gelen ant sözü, sonsuza dek yetkin kılınmış olan Oğul'u başkâhin atamıştır.</span> </p></div</div></div></body></html>