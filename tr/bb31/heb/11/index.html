<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/heb/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/heb">Hebrews</a> &gt <strong>Chapter 11</strong></div><p><span class="verse"><a name="1">1</a>İman, umut edilenlere güvenmek, görünmeyen şeylerin varlığından emin olmaktır.</span> <span class="verse"><a name="2">2</a>Atalarımız bununla Tanrının beğenisini kazandılar.</span> <span class="verse"><a name="3">3</a>Evrenin Tanrının buyruğuyla yaratıldığını, böylece görülenlerin görünmeyenlerden oluştuğunu iman sayesinde anlıyoruz.</span> <span class="verse"><a name="4">4</a>Habilin Tanrıya Kayinden daha iyi bir kurban sunması iman sayesinde oldu. İmanı sayesinde doğru biri olarak Tanrının beğenisini kazandı. Çünkü Tanrı onun sunduğu adakları kabul etti. Nitekim Habil ölmüş olduğu halde, iman sayesinde hâlâ konuşmaktadır.</span> <span class="verse"><a name="5">5</a>İman sayesinde Hanok ölümü tatmamak üzere yukarı alındı. Kimse onu bulamadı, çünkü Tanrı onu yukarı almıştı. Yukarı alınmadan önce Tanrıyı hoşnut eden biri olduğuna tanıklık edildi.</span> <span class="verse"><a name="6">6</a>İman olmadan Tanrıyı hoşnut etmek olanaksızdır. Tanrıya yaklaşan, Onun var olduğuna ve kendisini arayanları ödüllendireceğine iman etmelidir.</span> <span class="verse"><a name="7">7</a>İman sayesinde Nuh, henüz olmamış olaylarla ilgili olarak Tanrı tarafından uyarılınca, Tanrı korkusuyla ev halkının kurtuluşu için bir gemi yaptı. Bununla dünyayı yargıladı ve imana dayanan doğruluğun mirasçısı oldu.</span> <span class="verse"><a name="8">8</a>İman sayesinde İbrahim miras alacağı yere gitmesi için çağrılınca, Tanrının sözünü dinledi ve nereye gideceğini bilmeden yola çıktı.</span> <span class="verse"><a name="9">9</a>İman sayesinde bir yabancı olarak vaat edilen ülkeye yerleşti. Aynı vaadin ortak mirasçıları olan İshak ve Yakupla birlikte çadırlarda yaşadı.</span> <span class="verse"><a name="10">10</a>Çünkü mimarı ve kurucusu Tanrı olan temelli kenti bekliyordu.</span> <span class="verse"><a name="11">11</a>İman sayesinde Saranın kendisi de kısır ve yaşı geçmiş olduğu halde vaat edeni güvenilir saydığından çocuk sahibi olmak için güç buldu.</span> <span class="verse"><a name="12">12</a>Böylece tek bir adamdan, üstelik ölüden farksız birinden gökteki yıldızlar, deniz kıyısındaki kum kadar sayısız torun meydana geldi.</span> <span class="verse"><a name="13">13</a>Bu kişilerin hepsi imanlı olarak öldüler. Vaat edilenlere kavuşamadılarsa da bunları uzaktan görüp selamladılar, yeryüzünde yabancı ve konuk olduklarını açıkça kabul ettiler.</span> <span class="verse"><a name="14">14</a>Böyle konuşanlar bir vatan aradıklarını gösteriyorlar.</span> <span class="verse"><a name="15">15</a>Ayrıldıkları ülkeyi düşünselerdi, geri dönmeye fırsatları olurdu.</span> <span class="verse"><a name="16">16</a>Ama onlar daha iyisini, yani göksel olanı arzu ediyorlardı. Bunun içindir ki, Tanrı onların Tanrısı olarak anılmaktan utanmıyor. Çünkü onlara bir kent hazırladı.</span> <span class="verse"><a name="17">17</a>İbrahim sınandığı zaman imanla İshakı kurban olarak sundu. Vaatleri almış olan İbrahim biricik oğlunu kurban etmek üzereydi.</span> <span class="verse"><a name="18">18</a>Oysa Tanrı ona, ‹‹Senin soyun İshakla sürecek›› demişti.</span> <span class="verse"><a name="19">19</a>İbrahim Tanrının ölüleri bile diriltebileceğini düşündü; nitekim İshakı simgesel şekilde ölümden geri aldı.</span> <span class="verse"><a name="20">20</a>İman sayesinde İshak gelecek olaylarla ilgili olarak Yakupla Esavı kutsadı.</span> <span class="verse"><a name="21">21</a>Yakup ölürken iman sayesinde Yusufun iki oğlunu da kutsadı, değneğinin ucuna yaslanarak Tanrıya tapındı.</span> <span class="verse"><a name="22">22</a>Yusuf ölürken iman sayesinde İsrailoğullarının Mısırdan çıkacağını anımsattı ve kemiklerine ilişkin buyruk verdi.</span> <span class="verse"><a name="23">23</a>Musa doğduğunda annesiyle babası onu imanla üç ay gizlediler. Çünkü çocuğun güzel olduğunu gördüler ve kralın fermanından korkmadılar.</span> <span class="verse"><a name="24">24</a>Musa büyüyünce iman sayesinde firavunun kızının oğlu olarak tanınmayı reddetti.</span> <span class="verse"><a name="25">25</a>Bir süre için günahın sefasını sürmektense, Tanrının halkıyla birlikte baskı görmeyi yeğledi.</span> <span class="verse"><a name="26">26</a>Mesih uğruna aşağılanmayı Mısır hazinelerinden daha büyük zenginlik saydı. Çünkü alacağı ödülü düşünüyordu.</span> <span class="verse"><a name="27">27</a>Kralın öfkesinden korkmadan imanla Mısırdan ayrıldı. Görünmez Olanı görür gibi dayandı.</span> <span class="verse"><a name="28">28</a>İlk doğanları öldüren melek İsraillilere dokunmasın diye Musa imanla, Fısıh kurbanının kesilmesini ve kanının kapılara sürülmesini sağladı.</span> <span class="verse"><a name="29">29</a>İman sayesinde İsrailliler karadan geçer gibi Kızıldenizden geçtiler. Mısırlılar bunu deneyince boğuldular.</span> <span class="verse"><a name="30">30</a>İsrailliler yedi gün boyunca Eriha surları çevresinde dolandılar; sonunda imanları sayesinde surlar yıkıldı.</span> <span class="verse"><a name="31">31</a>Fahişe Rahav casusları dostça karşıladığı için imanı sayesinde söz dinlemeyenlerle birlikte öldürülmedi.</span> <span class="verse"><a name="32">32</a>Daha ne diyeyim? Gidyon, Barak, Şimşon, Yiftah, Davut, Samuel ve peygamberlerle ilgili olanları anlatsam, zaman yetmeyecek.</span> <span class="verse"><a name="33">33</a>Bunlar iman sayesinde ülkeler ele geçirdiler, adaleti sağladılar, vaat edilenlere kavuştular, aslanların ağzını kapadılar.</span> <span class="verse"><a name="34">34</a>Kızgın ateşi söndürdüler, kılıcın ağzından kaçıp kurtuldular. Güçsüzlükte kuvvet buldular, savaşta güçlendiler, yabancı orduları bozguna uğrattılar.</span> <span class="verse"><a name="35">35</a>Kadınlar dirilen ölülerini geri aldılar. Başkalarıysa salıverilmeyi reddederek dirilip daha iyi bir yaşama kavuşma umuduyla işkencelere katlandılar.</span> <span class="verse"><a name="36">36</a>Daha başkaları alaya alınıp kamçılandı, hatta zincire vurulup hapsedildi.</span> <span class="verse"><a name="37">37</a>Taşlandılar, testereyle biçildiler, kılıçtan geçirilip öldürüldüler. Koyun postu, keçi derisi içinde dolaştılar, yoksulluk çektiler, sıkıntılara uğradılar, baskı gördüler.</span> <span class="verse"><a name="38">38</a>Dünya onlara layık değildi. Çöllerde, dağlarda, mağaralarda, yeraltı oyuklarında dolanıp durdular.</span> <span class="verse"><a name="39">39</a>İmanları sayesinde bunların hepsi Tanrının beğenisini kazandıkları halde, hiçbiri vaat edilene kavuşmadı.</span> <span class="verse"><a name="40">40</a>Bizden ayrı olarak yetkinliğe ermesinler diye, Tanrı bizim için daha iyi bir şey hazırlamıştı.</span> </p></div</div></div></body></html>