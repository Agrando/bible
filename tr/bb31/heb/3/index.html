<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/heb/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/heb">Hebrews</a> &gt <strong>Chapter 3</strong></div><p><span class="verse"><a name="1">1</a>Bunun için, göksel çağrıya ortak olan kutsal kardeşlerim, dikkatinizi açıkça benimsediğimiz inancın elçisi ve başkâhini İsaya çevirin.</span> <span class="verse"><a name="2">2</a>Musa Tanrının bütün evinde Tanrıya nasıl sadık kaldıysa, İsa da kendisini görevlendirene sadıktır.</span> <span class="verse"><a name="3">3</a>Evi yapan nasıl evden daha çok saygı görürse, İsa da Musadan daha büyük yüceliğe layık sayıldı.</span> <span class="verse"><a name="4">4</a>Her evin bir yapıcısı vardır, her şeyin yapıcısı ise Tanrıdır.</span> <span class="verse"><a name="5">5</a>Musa, gelecekte söylenecek sözlere tanıklık etmek için Tanrının bütün evinde bir hizmetkâr olarak sadık kaldı.</span> <span class="verse"><a name="6">6</a>Oysa Mesih, Onun evi üzerinde yetkili oğul olarak sadıktır. Eğer cesaretimizi ve övündüğümüz umudu gevşemeden sonuna dek sürdürürsek, Onun evi biziz.</span> <span class="verse"><a name="7">7</a>Bu nedenle, Kutsal Ruhun dediği gibi,  ‹‹Bugün Onun sesini duyarsanız,  Atalarınızın başkaldırdığı,  Çölde Onu sınadığı günkü gibi  Yüreklerinizi nasırlaştırmayın.</span> <span class="verse"><a name="8">8</a>Atalarınız beni orada sınayıp denediler  Ve kırk yıl boyunca yaptıklarımı gördüler.</span> <span class="verse"><a name="9">9</a>Bu nedenle o kuşağa darıldım  Ve dedim ki,  ‹Yürekleri hep kötüye sapar,  Yollarımı öğrenmediler.</span> <span class="verse"><a name="10">10</a>Öfkelendiğimde ant içtiğim gibi,  Onlar huzur diyarıma asla girmeyecekler.› ››</span> <span class="verse"><a name="11">11</a>Ey kardeşler, hiçbirinizde diri Tanrıyı terk eden kötü, imansız bir yüreğin bulunmamasına dikkat edin.</span> <span class="verse"><a name="12">12</a>‹‹Gün bugündür›› denildikçe birbirinizi her gün yüreklendirin. Öyle ki, hiçbirinizin yüreği günahın aldatıcılığıyla nasırlaşmasın.</span> <span class="verse"><a name="13">13</a>Çünkü Mesihe ortak olduk. Yalnız başlangıçtaki güvenimizi gevşemeden sonuna dek sürdürmeliyiz.</span> <span class="verse"><a name="14">14</a>Yukarıda belirtildiği gibi,  ‹‹Bugün Onun sesini duyarsanız,  Atalarınızın başkaldırdığı günkü gibi  Yüreklerinizi nasırlaştırmayın.››</span> <span class="verse"><a name="15">15</a>Onun sesini işitip başkaldıran kimlerdi? Musa önderliğinde Mısırdan çıkanların hepsi değil mi?</span> <span class="verse"><a name="16">16</a>Tanrı kimlere kırk yıl dargın kaldı? Günah işleyip cesetleri çöle serilenlere değil mi?</span> <span class="verse"><a name="17">17</a>Sözünü dinlemeyenler dışında kendi huzur diyarına kimlerin girmeyeceğine ant içti?</span> <span class="verse"><a name="18">18</a>Görüyoruz ki, imansızlıklarından ötürü oraya giremediler.</span> </p></div</div></div></body></html>