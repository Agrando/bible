<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>Kendimizi yine tavsiye etmeye mi başlıyoruz? Yoksa bazıları gibi size ya da sizden tavsiye mektuplarına ihtiyacımız mı var?</span> <span class="verse"><a name="2">2</a>Bütün insanlarca bilinen ve okunan, yüreklerimize yazılmış mektubumuz sizsiniz.</span> <span class="verse"><a name="3">3</a>Hizmetimizin sonucu olup mürekkeple değil, yaşayan Tanrının Ruhuyla, taş levhalara değil, insan yüreğinin levhalarına yazılmış Mesihin mektubu olduğunuz açıktır.</span> <span class="verse"><a name="4">4</a>Mesih sayesinde Tanrıya böyle bir güvenimiz vardır.</span> <span class="verse"><a name="5">5</a>Herhangi bir şeyi kendi başarımız olarak saymaya yeterliyiz demek istemiyorum; bizi yeterli kılan Tanrıdır.</span> <span class="verse"><a name="6">6</a>O bizi yazılı yasaya değil, Ruha dayalı yeni bir antlaşmanın hizmetkârları olmaya yeterli kıldı. Yazılı yasa öldürür, Ruh ise yaşatır.</span> <span class="verse"><a name="7">7</a>Ölümle sonuçlanan hizmet, yani taş üzerine harf harf kazılan yasa yücelik içinde geldiyse -öyle ki, İsrailoğulları geçici olan parlaklığından ötürü Musanın yüzüne bakamadılar- Ruha dayalı hizmetin yücelik içinde olacağı daha kesin değil mi?</span> <span class="verse"><a name="8">8</a>İnsanı suçlu çıkaran hizmetin yüceliği varsa, aklanmayı sağlayan hizmetin yüceliği çok daha aşkındır.</span> <span class="verse"><a name="9">9</a>Çünkü eskiden yüceltilmiş olanın, şimdi yücelikte aşkın olana göre yüceliği yoktur.</span> <span class="verse"><a name="10">10</a>Geçici olan, yücelik içinde geldiyse, kalıcı olanın yüceliği çok daha büyüktür.</span> <span class="verse"><a name="11">11</a>Böyle bir umuda sahip olduğumuz için büyük cesaretle konuşabiliriz.</span> <span class="verse"><a name="12">12</a>Yüzündeki parlaklığın giderek söndüğünü İsrailoğulları görmesin diye yüzünü peçeyle örten Musa gibi değiliz.</span> <span class="verse"><a name="13">13</a>İsrailoğullarının zihinleri körelmişti. Bugün bile Eski Antlaşma okunurken zihinleri aynı peçeyle örtülü kalıyor. Çünkü bu peçe ancak Mesih aracılığıyla kalkar.</span> <span class="verse"><a name="14">14</a>Ne var ki, bugün bile Musanın yazıları okunduğunda yüreklerini bir peçe örtüyor.</span> <span class="verse"><a name="15">15</a>Oysa ne zaman biri Rabbe dönerse, o peçe kaldırılır.</span> <span class="verse"><a name="16">16</a>Rab Ruhtur, Rabbin Ruhu neredeyse orada özgürlük vardır.</span> <span class="verse"><a name="17">17</a>Ve biz hepimiz peçesiz yüzle Rab'bin yüceliğini görerek yücelik üstüne yücelikle O'na benzer olmak üzere değiştiriliyoruz. Bu da Ruh olan Rab sayesinde oluyor.</span> </p></div</div></div></body></html>