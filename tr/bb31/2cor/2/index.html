<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/2cor/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/2cor">2 Corinthians</a> &gt <strong>Chapter 2</strong></div><p><span class="verse"><a name="1">1</a>Size tekrar keder dolu bir ziyaret yapmamaya karar verdim.</span> <span class="verse"><a name="2">2</a>Çünkü sizi kederlendirirsem, keder verdiğim sizlerden başka beni kim sevindirecek?</span> <span class="verse"><a name="3">3</a>Bunu yazdım ki, geldiğimde beni sevindirmesi gerekenler beni kederlendirmesin. Sevincimin hepinizin sevinci olduğuna ilişkin hepinize güvenim var.</span> <span class="verse"><a name="4">4</a>Kederlenesiniz diye değil, size beslediğim derin sevgiyi anlayasınız diye büyük bir sıkıntı ve yürek acısıyla gözyaşları içinde size yazdım.</span> <span class="verse"><a name="5">5</a>Eğer biri bir başkasını kederlendirdiyse, beni değil -abartmadan söyleyeyim- bir dereceye kadar hepinizi kederlendirmiş olur.</span> <span class="verse"><a name="6">6</a>Böyle birine çoğunluğun verdiği bu ceza yeterlidir.</span> <span class="verse"><a name="7">7</a>Aşırı kedere boğulmasın diye o kişiyi daha fazla cezalandırmayıp bağışlamalı ve teselli etmelisiniz.</span> <span class="verse"><a name="8">8</a>Bunun için ona duyduğunuz sevgiyi yenilemenizi rica ederim.</span> <span class="verse"><a name="9">9</a>Sizi sınamak ve her durumda söz dinleyenler olup olmadığınızı anlamak için yazdım size.</span> <span class="verse"><a name="10">10</a>Kimi bağışlarsanız, ben de onu bağışlarım. Eğer bir şeyi bağışladımsa, bunu sizin için Mesihin önünde bağışladım.</span> <span class="verse"><a name="11">11</a>Öyle ki, Şeytanın oyununa gelmeyelim. Çünkü onun düzenlerini bilmez değiliz.</span> <span class="verse"><a name="12">12</a>Mesihin Müjdesini yaymak amacıyla Troasa geldiğimde Rabbin işi için bana bir kapı açıldığı halde, kardeşim Titusu orada bulamadığım için iç huzurum yoktu. Bu nedenle oradakilere veda ederek Makedonyaya gittim.</span> <span class="verse"><a name="13">13</a>Bizi her zaman Mesihin zafer alayında yürüten, Onu tanımanın güzel kokusunu aracılığımızla her yerde yayan Tanrıya şükürler olsun!</span> <span class="verse"><a name="14">14</a>Çünkü biz hem kurtulanlar hem de mahvolanlar arasında Tanrı için Mesihin güzel kokusuyuz.</span> <span class="verse"><a name="15">15</a>Mahvolanlar için ölüme götüren ölüm kokusu, kurtulanlar içinse yaşama götüren yaşam kokusuyuz. Böylesi bir işe kim yeterlidir?</span> <span class="verse"><a name="16">16</a>Birçokları gibi, Tanrı'nın sözünü ticaret aracı yapanlar değiliz. Tanrı tarafından gönderilen ve Mesih'e ait olan kişiler olarak Tanrı'nın önünde içtenlikle konuşuyoruz.</span> </p></div</div></div></body></html>