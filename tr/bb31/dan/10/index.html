<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/dan/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/dan">Daniel</a> &gt <strong>Chapter 10</strong></div><p><span class="verse"><a name="1">1</a>Pers Kralı Koreşin krallığının üçüncü yılında Belteşassar diye çağrılan Daniele bir giz açıklandı. Büyük bir savaşla ilgili olan bu giz gerçekti. Daniel görümde kendisine açıklanan gizi anladı.</span> <span class="verse"><a name="2">2</a>O sırada ben Daniel üç haftadır yas tutuyordum.</span> <span class="verse"><a name="3">3</a>Üç hafta dolana dek ağzıma ne güzel bir yiyecek ya da et koydum, ne şarap içtim, ne de yağ süründüm.</span> <span class="verse"><a name="4">4</a>Birinci ayın yirmi dördüncü günü, Büyük Irmakın, yani Diclenin kıyısındayken,</span> <span class="verse"><a name="5">5</a>gözlerimi kaldırıp bakınca keten giysi giyinmiş, beline Ufaz altınından kemer kuşanmış bir adam gördüm.</span> <span class="verse"><a name="6">6</a>Bedeni sarı yakut gibiydi. Yüzü şimşek gibi parlıyordu. Gözleri alevli meşalelere benziyordu. Kollarıyla bacakları cilalı tunç gibi parlıyor, sesi büyük bir kalabalığın çıkardığı gürültüyü andırıyordu.</span> <span class="verse"><a name="7">7</a>Görümü yalnız ben Daniel gördüm. Yanımdakiler görmediler, ama dehşete düşerek gizlenmek için kaçtılar.</span> <span class="verse"><a name="8">8</a>Böylece ben yalnız kaldım. Bu büyük görümü seyrederken gücüm tükendi, benzim büsbütün soldu, kendimi toparlayamadım.</span> <span class="verse"><a name="9">9</a>Sonra adamın sesini duyunca yüzüstü yere düşüp derin bir uykuya daldım.</span> <span class="verse"><a name="10">10</a>Derken bir el dokundu, titredim; beni dizlerimle ellerimin üzerine kaldırdı.</span> <span class="verse"><a name="11">11</a>Bana, ‹‹Ey Daniel, sen ki çok sevilen birisin!›› dedi, ‹‹Ayağa kalk ve söyleyeceklerime iyi kulak ver. Çünkü sana gönderildim.›› O bunları söyler söylemez titreyerek ayağa kalktım.</span> <span class="verse"><a name="12">12</a>‹‹Korkma, ey Daniel!›› diye devam etti, ‹‹Anlayışa erişmeye ve kendini Tanrının önünde alçaltmaya karar verdiğin gün duan işitildi. İşte bu yüzden geldim.</span> <span class="verse"><a name="13">13</a>Pers krallığının önderi yirmi bir gün bana karşı durdu. Sonra baş önderlerden Mikail bana yardıma geldi, çünkü orada, Pers krallarının yanında alıkonulmuştum.</span> <span class="verse"><a name="14">14</a>Son günlerde halkının başına neler geleceğini sana açıklamak için geldim şimdi, çünkü bu görüm gelecekle ilgilidir.››</span> <span class="verse"><a name="15">15</a>O bunları söyleyince, suskun suskun yere baktım.</span> <span class="verse"><a name="16">16</a>Derken insanoğluna benzeyen biri dudaklarıma dokundu. Ben de ağzımı açıp konuşmaya başladım. Karşımda durana, ‹‹Ey efendim, bu görüm yüzünden acı çekiyorum, kendimi toparlayamıyorum›› dedim,</span> <span class="verse"><a name="17">17</a>‹‹Ben kulun nasıl seninle konuşayım? Gücüm tükendi, soluğum kesildi.››</span> <span class="verse"><a name="18">18</a>İnsana benzeyen varlık yine dokunup beni güçlendirdi.</span> <span class="verse"><a name="19">19</a>‹‹Ey çok sevilen adam, korkma!›› dedi, ‹‹Esenlik olsun sana! Güçlü ol! Evet, güçlü ol!›› O benimle konuşunca güçlendim. ‹‹Konuşmanı sürdür, efendim, çünkü bana güç verdin›› dedim.</span> <span class="verse"><a name="20">20</a>Bunun üzerine, ‹‹Sana neden geldiğimi biliyor musun?›› dedi, ‹‹Çok yakında dönüp Pers önderiyle savaşacağım. Ben gidince Grek önderi gelecek.</span> <span class="verse"><a name="21">21</a>Ama önce Gerçek Kitap'ta neler yazıldığını sana bildireceğim. Onlara karşı önderiniz Mikail dışında bana yardım eden kimse yok.</span> </p></div</div></div></body></html>