<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/ezek/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/ezek">Ezekiel</a> &gt <strong>Chapter 11</strong></div><p><span class="verse"><a name="1">1</a>Ruh beni yine yukarıya kaldırıp RABbin Tapınağının Doğu Kapısına götürdü. Kapının giriş bölümünde yirmi beş adam vardı. Aralarında halkın önderlerinden Azzur oğlu Yaazanyayı, Benaya oğlu Pelatyayı gördüm.</span> <span class="verse"><a name="2">2</a>RAB bana, ‹‹İnsanoğlu, bunlar kötülük tasarlayan ve bu kentte kötü öğüt veren adamlardır›› dedi,</span> <span class="verse"><a name="3">3</a>‹‹Onlar, ‹Yıkım yakın değil, ev yapmanın zamanıdır. Bu kent kazan, biz de etiz› diyorlar.</span> <span class="verse"><a name="4">4</a>Bundan ötürü onları uyar, ey insanoğlu, onları uyar.››</span> <span class="verse"><a name="5">5</a>Sonra RABbin Ruhu üzerime inip şunları söylememi buyurdu: ‹‹RAB şöyle diyor: Ey İsrail halkı, neler söylediğinizi ve neler düşündüğünüzü bilirim.</span> <span class="verse"><a name="6">6</a>Bu kentte birçok kişi öldürdünüz, kentin sokaklarını ölülerle doldurdunuz.</span> <span class="verse"><a name="7">7</a>‹‹Bundan ötürü Egemen RAB şöyle diyor: Oraya attığınız ölüler et, kent de kazandır. Ama sizi kentin dışına süreceğim.</span> <span class="verse"><a name="8">8</a>Kılıçtan korktunuz, ama ben üzerinize kılıç göndereceğim. Egemen RAB böyle diyor.</span> <span class="verse"><a name="9">9</a>Sizi kentten çıkarıp yabancıların eline teslim edeceğim. Sizi cezalandıracağım.</span> <span class="verse"><a name="10">10</a>Kılıçla öldürüleceksiniz. Sizi İsrail sınırında cezalandıracağım. O zaman benim RAB olduğumu anlayacaksınız.</span> <span class="verse"><a name="11">11</a>Bu kent sizin için kazan olmayacak, siz de onun içinde et olmayacaksınız. Sizi İsrail sınırında cezalandıracağım.</span> <span class="verse"><a name="12">12</a>O zaman benim RAB olduğumu anlayacaksınız. Kurallarımı izlemediniz, ilkelerime uymadınız; çevrenizdeki ulusların ilkelerine uydunuz.››</span> <span class="verse"><a name="13">13</a>Ben peygamberlikte bulunurken Benaya oğlu Pelatya öldü. Yüzüstü yere kapanıp, ‹‹Ah, ey Egemen RAB! Geri kalan İsraillileri büsbütün mü yok edeceksin?›› diye yüksek sesle haykırdım.</span> <span class="verse"><a name="14">14</a>RAB bana şöyle seslendi:</span> <span class="verse"><a name="15">15</a>‹‹Ey insanoğlu, Yeruşalimde yaşayanlar senin kardeşlerin, akrabaların ve öbür İsrailliler için, ‹Onlar RABden uzaklar, bu ülke mülk olarak bize verildi› demişler.››</span> <span class="verse"><a name="16">16</a>‹‹Bu yüzden de ki, ‹Egemen RAB şöyle diyor: Onları uzaktaki uluslar arasına gönderdim, ülkeler arasına dağıttım. Öyleyken gittikleri ülkelerde kısa süre için onlara barınak oldum.›</span> <span class="verse"><a name="17">17</a>‹‹De ki, ‹Egemen RAB şöyle diyor: Sizi uluslar arasından toplayacak, dağılmış olduğunuz ülkelerden geri getirecek, İsrail ülkesini yeniden size vereceğim.›</span> <span class="verse"><a name="18">18</a>‹‹Ülkeye dönecek, tiksindirici, iğrenç putları oradan söküp atacaklar.</span> <span class="verse"><a name="19">19</a>Onlara tek bir yürek vereceğim, içlerine yeni bir ruh koyacağım. İçlerindeki taş yüreği çıkarıp onlara etten bir yürek vereceğim.</span> <span class="verse"><a name="20">20</a>O zaman kurallarımı izleyecek, ilkelerime uymaya özen gösterecekler. Onlar halkım olacak, ben de onların Tanrısı olacağım.</span> <span class="verse"><a name="21">21</a>Tiksindirici, iğrenç putlara gönülden yönelenlere gelince, yaptıklarının aynısını başlarına getireceğim. Böyle diyor Egemen RAB.››</span> <span class="verse"><a name="22">22</a>Keruvlar kanatlarını açtı, tekerlekler yanlarında duruyordu. İsrail Tanrısının görkemi onların üzerindeydi.</span> <span class="verse"><a name="23">23</a>RABbin görkemi kentin ortasından yükselip kentin doğusundaki dağa kondu.</span> <span class="verse"><a name="24">24</a>Görümde Tanrının Ruhu beni yukarı kaldırıp Kildan ülkesindeki sürgünlerin yanına götürdü. Sonra gördüğüm görüm kayboldu.</span> <span class="verse"><a name="25">25</a>Ben de RAB'bin bana gösterdiği her şeyi sürgündekilere anlattım.</span> </p></div</div></div></body></html>