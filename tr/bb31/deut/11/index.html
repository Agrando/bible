<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/deut/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/deut">Deuteronomy</a> &gt <strong>Chapter 11</strong></div><p><span class="verse"><a name="1">1</a>‹‹Tanrınız RABbi sevin. Uyarılarına, kurallarına, ilkelerine, buyruklarına her zaman uyun.</span> <span class="verse"><a name="2">2</a>Unutmayın ki, Tanrınız RABbin tedibini görüp yaşayan çocuklarınız değil, sizsiniz: Büyüklüğünü, güçlü elini, kudretini,</span> <span class="verse"><a name="3">3</a>belirtilerini, Mısırda firavuna ve bütün ülkesine yaptıklarını;</span> <span class="verse"><a name="4">4</a>Mısır ordusuna, atlarına, savaş arabalarına neler yaptığını; Mısırlılar sizi kovalarken onları nasıl Kızıldenizin suları altında bıraktığını, onları nasıl yok ettiğini gördünüz.</span> <span class="verse"><a name="5">5</a>Buraya varıncaya dek RABbin çölde sizin için neler yaptığını;</span> <span class="verse"><a name="6">6</a>Rubenoğullarından Eliavın oğulları Datanla Avirama neler ettiğini; bütün İsrailin gözü önünde yerin nasıl yarıldığını, onları, ailelerini, çadırlarını ve onlara ait her canlıyı nasıl yuttuğunu gören çocuklarınız değil, sizsiniz.</span> <span class="verse"><a name="7">7</a>RABbin yaptığı bu büyük işlerin tümünü gören sizsiniz.</span> <span class="verse"><a name="8">8</a>‹‹Bugün size bildirdiğim buyrukların tümüne uyun ki, güçlü olasınız, mülk edinmek üzere Şeria Irmağından geçip ülkeyi ele geçiresiniz.</span> <span class="verse"><a name="9">9</a>RABbin ant içerek atalarınıza ve soylarına söz verdiği süt ve bal akan ülkede ömrünüz uzun olsun.</span> <span class="verse"><a name="10">10</a>Mülk edinmek için gideceğiniz ülke, çıkmış olduğunuz Mısır gibi değildir. Orada tohumunuzu eker, sebze bahçesi gibi zorluklafı sulardınız.</span> <span class="verse"><a name="11">11</a>Mülk edinmek üzere gideceğiniz ülkenin ise dağları, dereleri vardır. Toprağı gökten yağan yağmurla sulanır.</span> <span class="verse"><a name="12">12</a>Orası Tanrınız RABbin kayırdığı bir ülkedir. Tanrınız RAB orayı bütün yıl sürekli gözetir.</span> <span class="verse"><a name="13">13</a>‹‹Tanrınız RABbi sevmek, bütün yüreğinizle, bütün canınızla Ona kulluk etmek için bugün size bildirdiğim buyruklara iyice kulak verirseniz,</span> <span class="verse"><a name="14">14</a>RAB ülkenize ilk ve son yağmuru vaktinde yağdıracak. Öyle ki, tahılınızı, yeni şarabınızı, zeytinyağınızı toplayasınız.</span> <span class="verse"><a name="15">15</a>RAB tarlalarda hayvanlarınız için ot sağlayacak, siz de yiyip doyacaksınız.</span> <span class="verse"><a name="16">16</a>Sakının, ayartılıp yoldan çıkmayasınız; başka ilahlara tapmayasınız, önlerinde eğilmeyesiniz.</span> <span class="verse"><a name="17">17</a>Öyle ki, RAB size öfkelenmesin; yağmur yağmasın, toprak ürün vermesin diye gökleri kapamasın; size vereceği verimli ülkede çabucak yok olmayasınız.</span> <span class="verse"><a name="18">18</a>‹‹Bu sözlerimi aklınızda ve yüreğinizde tutun. Bir belirti olarak ellerinize bağlayın, alın sargısı olarak takın.</span> <span class="verse"><a name="19">19</a>Onları çocuklarınıza öğretin. Evinizde otururken, yolda yürürken, yatarken, kalkarken onlardan söz edin.</span> <span class="verse"><a name="20">20</a>Evlerinizin kapı sövelerine, kentlerinizin kapılarına yazın.</span> <span class="verse"><a name="21">21</a>Öyle ki, RABbin atalarınıza vermeye söz verdiği topraklar üzerinde sizin de, çocuklarınızın da ömrü uzun olsun ve yeryüzünün üstünde gökler olduğu sürece orada yaşayasınız.</span> <span class="verse"><a name="22">22</a>‹‹Uymanız için size bildirdiğim bu buyrukları eksiksiz yerine getirir, Tanrınız RABbi sever, yollarında yürür, Ona bağlı kalırsanız,</span> <span class="verse"><a name="23">23</a>RAB bu ulusların tümünü önünüzden kovacak. Sizden daha büyük, daha güçlü ulusların topraklarını mülk edineceksiniz.</span> <span class="verse"><a name="24">24</a>Ayak basacağınız her yer sizin olacak. Sınırlarınız çölden Lübnana, Fırat Irmağından Akdenize kadar uzanacak.</span> <span class="verse"><a name="25">25</a>Hiç kimse size karşı koyamayacak. Tanrınız RAB, size verdiği söz uyarınca, ayak basacağınız her yere dehşetinizi, korkunuzu saçacaktır.</span> <span class="verse"><a name="26">26</a>‹‹Bakın, bugün önünüze kutsamayı ve laneti koyuyorum:</span> <span class="verse"><a name="27">27</a>Bugün size bildirdiğim Tanrınız RABbin buyruklarına uyarsanız kutsanacaksınız.</span> <span class="verse"><a name="28">28</a>Ama Tanrınız RABbin buyruklarını dinlemez, bilmediğiniz başka ilahların ardınca giderek bugün size buyurduğum yoldan saparsanız, lanete uğrayacaksınız.</span> <span class="verse"><a name="29">29</a>Tanrınız RAB mülk edinmek için gideceğiniz ülkeye sizi götürdüğünde, Gerizim Dağında kutsama yapacak, Eval Dağında lanet okuyacaksınız.</span> <span class="verse"><a name="30">30</a>Bu iki dağ Şeria Irmağının karşı yakasında, yolun batısında, Aravada oturan Kenanlılar ülkesinde, Gilgal karşısında, More meşeliği yanındadır.</span> <span class="verse"><a name="31">31</a>Tanrınız RABbin size vereceği ülkeyi mülk edinmek için Şeria Irmağından geçmek üzeresiniz. Orayı ele geçirip yerleştiğinizde,</span> <span class="verse"><a name="32">32</a>bugün size bildirdiğim bütün kurallara, ilkelere uymaya dikkat edin.››</span> </p></div</div></div></body></html>