<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/deut/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/deut">Deuteronomy</a> &gt <strong>Chapter 23</strong></div><p><span class="verse"><a name="1">1</a>‹‹Erkeklik bezi ezilmiş ya da erkeklik organı kesilmiş kişi RABbin topluluğuna girmeyecek.</span> <span class="verse"><a name="2">2</a>‹‹Yasa dışı doğan biri RABbin topluluğuna girmeyecek. Soyundan gelenler de onuncu kuşağa dek RABbin topluluğuna girmeyecektir.</span> <span class="verse"><a name="3">3</a>‹‹Ammonlu ya da Moavlı biri RABbin topluluğuna girmeyecek. Onların soyundan gelenler de onuncu kuşağa dek asla RABbin topluluğuna girmeyecek.</span> <span class="verse"><a name="4">4</a>Mısırdan çıktığınızda yolda sizi ekmek ve suyla karşılamadılar. Aram-Naharayimdeki Petor Kentinden Beor oğlu Balamı size lanet okuması için ücretle tuttular.</span> <span class="verse"><a name="5">5</a>Ne var ki Tanrınız RAB Balamı dinlemek istemedi. Sizin için laneti kutsamaya çevirdi. Çünkü Tanrınız RAB sizi seviyor.</span> <span class="verse"><a name="6">6</a>Kuşaklar boyunca onların esenliği ve iyiliği için çalışmayın.</span> <span class="verse"><a name="7">7</a>‹‹Edomlulardan iğrenmeyeceksiniz. Onlar kardeşinizdir. Mısırlılardan da iğrenmeyeceksiniz. Çünkü onların ülkesinde yabancı olarak yaşadınız.</span> <span class="verse"><a name="8">8</a>Onlardan doğan üçüncü kuşak çocuklar RABbin topluluğuna girebilir.››</span> <span class="verse"><a name="9">9</a>‹‹Düşmanlarınızla savaşmak üzere ordugah kurduğunuzda, her kötülükten sakınacaksınız.</span> <span class="verse"><a name="10">10</a>Aranızda gece menisi boşaldığı için dinsel açıdan kirli biri varsa, ordugahın dışına çıkıp orada kalsın.</span> <span class="verse"><a name="11">11</a>Akşama doğru yıkansın, gün batımında ordugaha dönsün.</span> <span class="verse"><a name="12">12</a>‹‹İhtiyaçlarınızı gidermek için ordugahın dışında bir yeriniz olmalı.</span> <span class="verse"><a name="13">13</a>Donatımınız arasında yeri kazmak için bir gereç bulunsun. İhtiyacınızı gidereceğiniz zaman bir çukur kazın, sonra da dışkınızı örtün.</span> <span class="verse"><a name="14">14</a>Tanrınız RAB sizi kurtarmak ve düşmanlarınızı elinize teslim etmek için ordugahın ortasında dolaşır. Ordugahınız kutsal olsun ki, RAB aranızda yakışıksız bir şey görüp sizden ayrılmasın.››</span> <span class="verse"><a name="15">15</a>‹‹Efendisinden kaçıp size sığınan köleyi efendisine teslim etmeyeceksiniz.</span> <span class="verse"><a name="16">16</a>Bırakın kendi seçeceği yerde, beğendiği bir kentte aranızda yaşasın. Ona baskı yapmayacaksınız.</span> <span class="verse"><a name="17">17</a>‹‹Putperest törenlerinde fuhuş yapan İsrailli bir kadın ya da erkek olmasın.</span> <span class="verse"><a name="18">18</a>Fuhuş yapan kadın ya da erkeğin kazancını adak olarak Tanrınız RABbin Tapınağına götürmeyeceksiniz. İkisi de Tanrınız RABbin gözünde iğrençtir.</span> <span class="verse"><a name="19">19</a>‹‹Kardeşinize para, yiyecek ya da faiz getiren başka bir şey ödünç verdiğinizde, ondan faiz almayacaksınız.</span> <span class="verse"><a name="20">20</a>Yabancıdan faiz alabilirsiniz ama kardeşinizden almayacaksınız. Böyle yapın ki, mülk edinmek için gideceğiniz ülkede el attığınız her işte Tanrınız RAB sizi kutsasın.</span> <span class="verse"><a name="21">21</a>‹‹Tanrınız RABbe bir dilek adağı adadığınızda yerine getirmeyi savsaklamayın. Tanrınız RAB sizden kesinlikle bunu isteyecektir. Yerine getirmezseniz size günah sayılacaktır.</span> <span class="verse"><a name="22">22</a>Ama adak adamaktan çekinirsen günah sayılmaz.</span> <span class="verse"><a name="23">23</a>Ağzınızdan çıkanı yapmaya dikkat edin. Çünkü Tanrınız RABbe adağı gönülden adadınız.</span> <span class="verse"><a name="24">24</a>‹‹Komşunuzun bağına girdiğinizde doyuncaya dek üzüm yiyebilirsiniz, ama torbanıza koymayacaksınız.</span> <span class="verse"><a name="25">25</a>Komşunuzun ekin tarlasına girdiğinizde elinizle başak koparabilirsiniz, ama ekinlere orak salmayacaksınız.</span> </p></div</div></div></body></html>