<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/col/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/col">Colossians</a> &gt <strong>Chapter 3</strong></div><p><span class="verse"><a name="1">1</a>Mesihle birlikte dirildiğinize göre, gökteki değerlerin ardından gidin. Mesih orada, Tanrının sağında oturuyor.</span> <span class="verse"><a name="2">2</a>Yeryüzündeki değil, gökteki değerleri düşünün.</span> <span class="verse"><a name="3">3</a>Çünkü siz öldünüz, yaşamınız Mesihle birlikte Tanrıda saklıdır.</span> <span class="verse"><a name="4">4</a>Yaşamınız olan Mesih göründüğü zaman, siz de Onunla birlikte yücelmiş olarak görüneceksiniz.</span> <span class="verse"><a name="5">5</a>Bu nedenle bedenin dünyasal eğilimlerini -fuhşu, pisliği, şehveti, kötü arzuları ve putperestlikle eş olan açgözlülüğü- öldürün.</span> <span class="verse"><a name="6">6</a>Bunlar yüzünden Tanrının gazabı söz dinlemeyenlerin üzerine geliyor.</span> <span class="verse"><a name="7">7</a>Geçmişte bunlarla iç içe yaşadığınız zaman siz de bu yollarda yürüdünüz.</span> <span class="verse"><a name="8">8</a>Ama şimdi öfke, kızgınlık, kötü niyet dahil, hepsini üzerinizden sıyırıp atın. Ağzınızdan hiçbir iftira ya da edepsiz söz çıkmasın.</span> <span class="verse"><a name="9">9</a>Birbirinize yalan söylemeyin. Çünkü eski yaradılışı kötü alışkanlıklarıyla birlikte üzerinizden çıkarıp attınız;</span> <span class="verse"><a name="10">10</a>eksiksiz bilgiye erişmek için Yaratıcısına benzer olmak üzere yenilenen yeni yaradılışı giyindiniz.</span> <span class="verse"><a name="11">11</a>Bu yenilikte Grek ve Yahudi, sünnetli ve sünnetsiz, barbar, İskit, köle ve özgür ayrımı yoktur. Mesih her şeydir ve her şeydedir.</span> <span class="verse"><a name="12">12</a>Öyleyse, Tanrının kutsal ve sevgili seçilmişleri olarak yürekten sevecenliği, iyiliği, alçakgönüllülüğü, sabrı, yumuşaklığı giyinin.</span> <span class="verse"><a name="13">13</a>Birbirinize hoşgörülü davranın. Birinizin ötekinden bir şikâyeti varsa, Rabbin sizi bağışladığı gibi, siz de birbirinizi bağışlayın.</span> <span class="verse"><a name="14">14</a>Bunların hepsinin üzerine yetkin birliğin bağı olan sevgiyi giyinin.</span> <span class="verse"><a name="15">15</a>Mesihin esenliği yüreklerinizde hakem olsun. Tek bir bedenin üyeleri olarak bu esenliğe çağrıldınız. Şükredici olun!</span> <span class="verse"><a name="16">16</a>Mesihin sözü bütün zenginliğiyle içinizde yaşasın. Tam bir bilgelikle birbirinize öğretin, öğüt verin, mezmurlar, ilahiler, ruhsal ezgiler söyleyerek yüreklerinizde şükranla Tanrıya nağmeler yükseltin.</span> <span class="verse"><a name="17">17</a>Söylediğiniz, yaptığınız her şeyi Rab İsanın adıyla, Onun aracılığıyla Baba Tanrıya şükrederek yapın.</span> <span class="verse"><a name="18">18</a>Ey kadınlar, Rabbe ait olanlara yaraşır biçimde kocalarınıza bağımlı olun.</span> <span class="verse"><a name="19">19</a>Ey kocalar, karılarınızı sevin. Onlara sert davranmayın.</span> <span class="verse"><a name="20">20</a>Ey çocuklar, her konuda anne babalarınızın sözünü dinleyin. Çünkü bu Rabbi hoşnut eder.</span> <span class="verse"><a name="21">21</a>Ey babalar, çocuklarınızı incitmeyin, yoksa cesaretleri kırılır.</span> <span class="verse"><a name="22">22</a>Ey köleler, dünyadaki efendilerinizin her sözünü dinleyin. Bunu, yalnız insanları hoşnut etmek isteyenler gibi göze hoş görünen hizmetle değil, saf yürekle, Rab korkusuyla yapın.</span> <span class="verse"><a name="23">23</a>Rabden miras ödülünü alacağınızı bilerek, her ne yaparsanız, insanlar için değil, Rab için yapar gibi candan yapın. Rab Mesihe kulluk ediyorsunuz.</span> <span class="verse"><a name="24">24</a>Haksızlık eden ettiği haksızlığın karşılığını alacak, hiçbir ayrım yapılmayacaktır.</span> </p></div</div></div></body></html>