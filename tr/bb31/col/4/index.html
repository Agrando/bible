<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/col/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/col">Colossians</a> &gt <strong>Chapter 4</strong></div><p><span class="verse"><a name="1">1</a>Ey efendiler, gökte sizin de bir Efendiniz olduğunu bilerek kölelerinize adalet ve eşitlikle davranın.</span> <span class="verse"><a name="2">2</a>Kendinizi duaya verin. Duada uyanık kalın, şükredin.</span> <span class="verse"><a name="3">3</a>Aynı zamanda bizim için de dua edin ki Tanrı, sözünü yaymamız ve uğruna hapsedildiğim Mesih sırrını açıklamamız için bize bir kapı açsın.</span> <span class="verse"><a name="4">4</a>Bu sırrı gerektiği gibi açıklıkla bildirebilmem için dua edin.</span> <span class="verse"><a name="5">5</a>Sizden olmayanlara karşı bilgece davranın. Fırsatı değerlendirin.</span> <span class="verse"><a name="6">6</a>Sözünüz tuzla terbiye edilmiş gibi her zaman lütufla dolu olsun. Böylece herkese nasıl karşılık vermek gerektiğini bileceksiniz.</span> <span class="verse"><a name="7">7</a>Rab yolunda emektaşım ve güvenilir bir hizmetkâr olan sevgili kardeşimiz Tihikos, benimle ilgili her şeyi size bildirecektir.</span> <span class="verse"><a name="8">8</a>İşte bu amaçla, durumumuzu iletmesi ve yüreklerinize cesaret vermesi için kendisini size gönderiyorum.</span> <span class="verse"><a name="9">9</a>Onunla birlikte, sizden biri olan, güvenilir ve sevgili kardeş Onisimosu da gönderiyorum. Burada olup biten her şeyi size bildirecekler.</span> <span class="verse"><a name="10">10</a>Hapishane arkadaşım Aristarhus ve Barnabanın yeğeni Markos size selam ederler. Markosla ilgili buyruklar aldınız; yanınıza gelirse kendisini kabul edin.</span> <span class="verse"><a name="11">11</a>Yustus diye tanınan Yeşu da size selam eder. Tanrının Egemenliği için çalışan emektaşım Yahudiler yalnız bunlardır. Bunlar bana teselli oldular.</span> <span class="verse"><a name="12">12</a>Sizden biri ve Mesih İsanın kulu olan Epafras size selam eder. Tanrının her isteğinden emin, yetkin kişiler olarak ayakta kalasınız diye sizin için her zaman duayla mücadele ediyor.</span> <span class="verse"><a name="13">13</a>Gerek sizin gerekse Laodikya ve Hierapolistekiler için çok emek verdiğine tanıklık ederim.</span> <span class="verse"><a name="14">14</a>Sevgili hekim Lukayla Dimas da size selam ederler.</span> <span class="verse"><a name="15">15</a>Laodikyadaki kardeşlere, Nimfaya ve evindeki topluluğa selam edin.</span> <span class="verse"><a name="16">16</a>Bu mektup aranızda okunduktan sonra Laodikya kilisesine de okutun. Siz de Laodikyadan gelecek mektubu okuyun.</span> <span class="verse"><a name="17">17</a>Arhippusa, ‹‹Rab yolunda üstlendiğin görevi tamamlamaya dikkat et!›› deyin.</span> <span class="verse"><a name="18">18</a>Ben Pavlus bu selamı elimle yazıyorum. Zincire vurulduğumu unutmayın. Tanrı'nın lütfu sizinle birlikte olsun.</span> </p></div</div></div></body></html>