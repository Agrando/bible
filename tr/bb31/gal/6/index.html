<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gal/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gal">Galatians</a> &gt <strong>Chapter 6</strong></div><p><span class="verse"><a name="1">1</a>Kardeşler, eğer biri suç işlerken yakalanırsa, ruhsal olan sizler, böyle birini yumuşak ruhla yola getirin. Siz de ayartılmamak için kendinizi kollayın.</span> <span class="verse"><a name="2">2</a>Birbirinizin yükünü taşıyın, böylece Mesihin Yasasını yerine getirirsiniz.</span> <span class="verse"><a name="3">3</a>Kişi bir hiçken kendini bir şey sanıyorsa, kendini aldatmış olur.</span> <span class="verse"><a name="4">4</a>Herkes kendi yaptıklarını denetlesin. O zaman başkasının yaptıklarıyla değil, yalnız kendi yaptıklarıyla övünebilir.</span> <span class="verse"><a name="5">5</a>Herkes kendine düşen yükü taşımalı.</span> <span class="verse"><a name="6">6</a>Tanrı sözünde eğitilen, kendisini eğitenle bütün nimetleri paylaşsın.</span> <span class="verse"><a name="7">7</a>Aldanmayın, Tanrı alaya alınmaz. İnsan ne ekerse onu biçer.</span> <span class="verse"><a name="8">8</a>Kendi benliğine eken, benlikten ölüm biçecektir. Ruha eken, Ruhtan sonsuz yaşam biçecektir.</span> <span class="verse"><a name="9">9</a>İyilik yapmaktan usanmayalım. Gevşemezsek mevsiminde biçeriz.</span> <span class="verse"><a name="10">10</a>Bunun için fırsatımız varken herkese, özellikle iman ailesinin üyelerine iyilik yapalım.</span> <span class="verse"><a name="11">11</a>Bakın, size kendi elimle ne denli büyük harflerle yazıyorum!</span> <span class="verse"><a name="12">12</a>Bedende gösterişe önem verenler, yalnız Mesihin çarmıhı uğruna zulüm görmemek için sizi sünnet olmaya zorluyorlar.</span> <span class="verse"><a name="13">13</a>Oysa sünnetlilerin kendileri bile Kutsal Yasayı yerine getirmiyor, sizin bedenlerinizle övünebilmek için sünnet olmanızı istiyorlar.</span> <span class="verse"><a name="14">14</a>Bana gelince, Rabbimiz İsa Mesihin çarmıhından başka bir şeyle asla övünmem. Onun çarmıhı aracılığıyla dünya benim için ölüdür, ben de dünya için.</span> <span class="verse"><a name="15">15</a>Sünnetli olup olmamanın önemi yoktur, önemli olan yeni yaratılıştır.</span> <span class="verse"><a name="16">16</a>Bu kurala uyan herkese ve Tanrının İsrailine esenlik ve merhamet olsun.</span> <span class="verse"><a name="17">17</a>Bundan böyle kimse bana sorun çıkarmasın. Çünkü ben İsanın yara izlerini bedenimde taşıyorum.</span> <span class="verse"><a name="18">18</a>Kardeşler, Rabbimiz İsa Mesih'in lütfu ruhunuzla birlikte olsun! Amin.</span> </p></div</div></div></body></html>