<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/gal/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/gal">Galatians</a> &gt <strong>Chapter 4</strong></div><p><span class="verse"><a name="1">1</a>Şunu demek istiyorum: Mirasçı her şeyin sahibiyse de, çocuk olduğu sürece köleden farksızdır.</span> <span class="verse"><a name="2">2</a>Babasının belirlediği zamana dek vasilerin, vekillerin gözetimi altındadır.</span> <span class="verse"><a name="3">3</a>Bunun gibi, biz de ruhsal yönden çocukken, dünyanın temel ilkelerine bağlı yaşayan kölelerdik.</span> <span class="verse"><a name="4">4</a>Ama zaman dolunca Tanrı, Yasa altında olanları özgürlüğe kavuşturmak için kadından doğan, Yasa altında doğan öz Oğlunu gönderdi. Öyle ki, bizler oğulluk hakkını alalım.</span> <span class="verse"><a name="5">5</a>Oğullar olduğunuz için Tanrı öz Oğlunun ‹‹Abba! Baba!›› diye seslenen Ruhunu yüreklerinize gönderdi.</span> <span class="verse"><a name="6">6</a>Bu nedenle artık köle değil, oğullarsınız. Oğullar olduğunuz için de Tanrı sizi aynı zamanda mirasçı yaptı.</span> <span class="verse"><a name="7">7</a>Ne var ki, eskiden Tanrıyı tanımadığınız zamanlarda, gerçek olmayan tanrılara kölelik ettiniz.</span> <span class="verse"><a name="8">8</a>Şimdiyse Tanrıyı tanıdınız, daha doğrusu Tanrı tarafından tanındınız. Öyleyse nasıl oluyor da bu değersiz, etkisiz ilkelere dönüyorsunuz? Yeniden onların kölesi mi olmak istiyorsunuz?</span> <span class="verse"><a name="9">9</a>Özel günler, aylar, mevsimler, yıllar kutluyorsunuz!</span> <span class="verse"><a name="10">10</a>Sizin için korkuyorum. Yoksa uğrunuza boş yere mi emek verdim?</span> <span class="verse"><a name="11">11</a>Kardeşler, size yalvarıyorum, benim gibi olun. Çünkü ben de sizin gibi oldum. Bana hiç haksızlık etmediniz.</span> <span class="verse"><a name="12">12</a>Bildiğiniz gibi, Müjdeyi size ilk kez bedensel hastalığım nedeniyle bildirmiştim.</span> <span class="verse"><a name="13">13</a>Bedensel durumum sizin için çetin bir deneme olduğu halde beni ne hor gördünüz ne de reddettiniz. Tanrının bir meleğini, hatta Mesih İsayı kabul eder gibi kabul ettiniz beni.</span> <span class="verse"><a name="14">14</a>Şimdi o sevincinize ne oldu? Sizin için tanıklık ederim ki, elinizden gelse gözlerinizi oyar bana verirdiniz.</span> <span class="verse"><a name="15">15</a>Peki, size gerçeği söylediğim için düşmanınız mı oldum?</span> <span class="verse"><a name="16">16</a>Başkaları sizi kazanmaya gayret ediyor, ama niyetleri iyi değil. Kendileri için gayret edesiniz diye sizi bizden ayırmak istiyorlar.</span> <span class="verse"><a name="17">17</a>Niyet iyiyse, yalnız aranızda olduğum zaman değil, her zaman gayretli olmak iyidir.</span> <span class="verse"><a name="18">18</a>Çocuklarım! Mesih sizde biçimleninceye dek sizin için yine doğum ağrısı çekiyorum.</span> <span class="verse"><a name="19">19</a>Şimdi yanınızda bulunmayı ve sesimin tonunu değiştirmeyi isterdim. Bu halinize şaşıyorum!</span> <span class="verse"><a name="20">20</a>Kutsal Yasa altında yaşamak isteyen sizler, söyleyin bana, Yasanın ne dediğini bilmiyor musunuz?</span> <span class="verse"><a name="21">21</a>İbrahimin biri köle, biri de özgür kadından iki oğlu olduğu yazılıdır.</span> <span class="verse"><a name="22">22</a>Köle kadından olan olağan yoldan, özgür kadından olansa vaat sonucu doğdu.</span> <span class="verse"><a name="23">23</a>Burada bir benzetme vardır. Bu kadınlar iki antlaşmayı simgelemektedir. Biri Sina Dağındandır, köle olacak çocuklar doğurur. Bu Hacerdir.</span> <span class="verse"><a name="24">24</a>Hacer, Arabistandaki Sina Dağını simgeler. Şimdiki Yeruşalimin karşılığıdır. Çünkü çocuklarıyla birlikte kölelik etmektedir.</span> <span class="verse"><a name="25">25</a>Oysa göksel Yeruşalim özgürdür, annemiz odur.</span> <span class="verse"><a name="26">26</a>Nitekim şöyle yazılmıştır:  ‹‹Sevin, çocuk doğurmayan ey kısır kadın!  Doğum ağrısı nedir bilmeyen sen,  Yükselt sesini, haykır!  Çünkü terk edilmiş kadının,  Kocası olandan daha çok çocuğu var.››</span> <span class="verse"><a name="27">27</a>Kardeşler, İshak gibi sizler de vaat çocuklarısınız.</span> <span class="verse"><a name="28">28</a>Olağan yoldan doğan, Kutsal Ruha göre doğana o zaman nasıl zulmettiyse, şimdi de öyle oluyor.</span> <span class="verse"><a name="29">29</a>Ama Kutsal Yazı ne diyor?  ‹‹Köle kadınla oğlunu kov.  Çünkü köle kadının oğlu  Özgür kadının oğluyla birlikte  Asla mirasa ortak olmayacaktır.››</span> <span class="verse"><a name="30">30</a>İşte böyle, kardeşler, bizler köle kadının değil, özgür kadının çocuklarıyız.</span> </p></div</div></div></body></html>