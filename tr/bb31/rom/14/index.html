<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/rom/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/rom">Romans</a> &gt <strong>Chapter 14</strong></div><p><span class="verse"><a name="1">1</a>İmanı zayıf olanı aranıza kabul edin, ama tartışmalı konulara girmeyin.</span> <span class="verse"><a name="2">2</a>Biri her şeyi yiyebileceğine inanır; imanı zayıf olansa yalnız sebze yer.</span> <span class="verse"><a name="3">3</a>Her şeyi yiyen, yemeyeni hor görmesin. Her şeyi yemeyen, yiyeni yargılamasın. Çünkü Tanrı onu kabul etmiştir.</span> <span class="verse"><a name="4">4</a>Sen kimsin ki, başkasının kulunu yargılıyorsun? Kulu haklı çıkaran da haksız çıkaran da efendisidir. Kul haklı çıkacaktır. Çünkü Rabbin onu haklı çıkarmaya gücü vardır.</span> <span class="verse"><a name="5">5</a>Kimi bir günü başka bir günden üstün sayar, kimi her günü bir sayar. Herkesin kendi görüşüne tam güveni olsun.</span> <span class="verse"><a name="6">6</a>Belli bir günü kutlayan, Rab için kutlar. Her şeyi yiyen, Tanrıya şükrederek Rab için yer. Bazı şeyleri yemeyen de Rab için yemez ve Tanrıya şükreder.</span> <span class="verse"><a name="7">7</a>Hiçbirimiz kendimiz için yaşamayız, hiçbirimiz de kendimiz için ölmeyiz.</span> <span class="verse"><a name="8">8</a>Yaşarsak Rab için yaşarız; ölürsek Rab için ölürüz. Öyleyse, yaşasak da ölsek de Rabbe aitiz.</span> <span class="verse"><a name="9">9</a>Mesih hem ölülerin hem yaşayanların Rabbi olmak üzere ölüp dirildi.</span> <span class="verse"><a name="10">10</a>Sen neden kardeşini yargılıyorsun? Ya sen, kardeşini neden küçümsüyorsun? Tanrının yargı kürsüsü önüne hepimiz çıkacağız.</span> <span class="verse"><a name="11">11</a>Yazılmış olduğu gibi:  ‹‹Rab şöyle diyor:  ‹Varlığım hakkı için her diz önümde çökecek,  Her dil Tanrı olduğumu açıkça söyleyecek.› ››</span> <span class="verse"><a name="12">12</a>Böylece her birimiz kendi adına Tanrıya hesap verecektir.</span> <span class="verse"><a name="13">13</a>Onun için, artık birbirimizi yargılamayalım. Bunun yerine, hiçbir kardeşin yoluna sürçme ya da tökezleme taşı koymamaya kararlı olun.</span> <span class="verse"><a name="14">14</a>Rab İsaya ait biri olarak kesinlikle biliyorum ki, hiçbir şey kendiliğinden murdar değildir. Ama bir şeyi murdar sayan için o şey murdardır.</span> <span class="verse"><a name="15">15</a>Yediğin bir şey yüzünden kardeşin incinmişse, artık sevgi yolunda yürümüyorsun demektir. Mesihin, uğruna öldüğü kardeşini yediklerinle mahvetme!</span> <span class="verse"><a name="16">16</a>Size göre iyi olanın kötülenmesine fırsat vermeyin.</span> <span class="verse"><a name="17">17</a>Çünkü Tanrının Egemenliği, yiyecek içecek sorunu değil, doğruluk, esenlik ve Kutsal Ruhta sevinçtir.</span> <span class="verse"><a name="18">18</a>Mesihe bu yolda hizmet eden, Tanrıyı hoşnut eder, insanların da beğenisini kazanır.</span> <span class="verse"><a name="19">19</a>Öyleyse kendimizi esenlik getiren ve karşılıklı gelişmemizi sağlayan işlere verelim.</span> <span class="verse"><a name="20">20</a>Yiyecek uğruna Tanrının işini bozma! Her yiyecek temizdir, ama yedikleriyle başkasının sürçmesine yol açan kişi kötülük etmiş olur.</span> <span class="verse"><a name="21">21</a>Et yememen, şarap içmemen, kardeşinin sürçmesine yol açacak bir şey yapmaman iyidir.</span> <span class="verse"><a name="22">22</a>Bu konulardaki inancını Tanrının önünde kendine sakla. Onayladığı şeyden ötürü kendini yargılamayan kişi ne mutludur!</span> <span class="verse"><a name="23">23</a>Ama bir yiyecekten kuşkulanan kişi onu yerse yargılanır; çünkü imanla yemiyor. İmana dayanmayan her şey günahtır.</span> </p></div</div></div></body></html>