<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/rom/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/rom">Romans</a> &gt <strong>Chapter 8</strong></div><p><span class="verse"><a name="1">1</a>Böylece Mesih İsaya ait olanlara artık hiçbir mahkûmiyet yoktur.</span> <span class="verse"><a name="2">2</a>Çünkü yaşam veren Ruhun yasası, Mesih İsa sayesinde beni günahın ve ölümün yasasından özgür kıldı.</span> <span class="verse"><a name="3">3</a>İnsan benliğinden ötürü güçsüz olan Kutsal Yasanın yapamadığını Tanrı yaptı. Öz Oğlunu günahlı insan benzerliğinde günah sunusu olarak gönderip günahı insan benliğinde yargıladı.</span> <span class="verse"><a name="4">4</a>Öyle ki, Yasanın gereği, benliğe göre değil, Ruha göre yaşayan bizlerde yerine gelsin.</span> <span class="verse"><a name="5">5</a>Benliğe uyanlar benlikle ilgili, Ruha uyanlarsa Ruhla ilgili işleri düşünürler.</span> <span class="verse"><a name="6">6</a>Benliğe dayanan düşünce ölüm, Ruha dayanan düşünceyse yaşam ve esenliktir.</span> <span class="verse"><a name="7">7</a>Çünkü benliğe dayanan düşünce Tanrıya düşmandır; Tanrının Yasasına boyun eğmez, eğemez de...</span> <span class="verse"><a name="8">8</a>Benliğin denetiminde olanlar Tanrıyı hoşnut edemezler.</span> <span class="verse"><a name="9">9</a>Ne var ki, Tanrının Ruhu içinizde yaşıyorsa, benliğin değil, Ruhun denetimindesiniz. Ama içinde Mesihin Ruhu olmayan kişi Mesihin değildir.</span> <span class="verse"><a name="10">10</a>Eğer Mesih içinizdeyse, bedeniniz günah yüzünden ölü olmakla birlikte, aklanmış olduğunuz için ruhunuz diridir.</span> <span class="verse"><a name="11">11</a>Mesih İsayı ölümden dirilten Tanrının Ruhu içinizde yaşıyorsa, Mesihi ölümden dirilten Tanrı, içinizde yaşayan Ruhuyla ölümlü bedenlerinize de yaşam verecektir.</span> <span class="verse"><a name="12">12</a>Öyleyse kardeşlerim, borçluyuz ama, benliğe göre yaşamak için benliğe borçlu değiliz.</span> <span class="verse"><a name="13">13</a>Çünkü benliğe göre yaşarsanız öleceksiniz; ama bedenin kötü işlerini Ruhla öldürürseniz yaşayacaksınız.</span> <span class="verse"><a name="14">14</a>Tanrının Ruhuyla yönetilenlerin hepsi Tanrının oğullarıdır.</span> <span class="verse"><a name="15">15</a>Çünkü sizi yeniden korkuya sürükleyecek kölelik ruhunu almadınız, oğulluk ruhunu aldınız. Bu ruhla, ‹‹Abba, Baba!›› diye sesleniriz.</span> <span class="verse"><a name="16">16</a>Ruhun kendisi, bizim ruhumuzla birlikte, Tanrının çocukları olduğumuza tanıklık eder.</span> <span class="verse"><a name="17">17</a>Eğer Tanrının çocuklarıysak, aynı zamanda mirasçıyız. Mesihle birlikte yüceltilmek üzere Mesihle birlikte acı çekiyorsak, Tanrının mirasçılarıyız, Mesihle ortak mirasçılarız.</span> <span class="verse"><a name="18">18</a>Kanım şu ki, bu anın acıları, gözümüzün önüne serilecek yücelikle karşılaştırılmaya değmez.</span> <span class="verse"><a name="19">19</a>Yaratılış, Tanrı çocuklarının ortaya çıkmasını büyük özlemle bekliyor.</span> <span class="verse"><a name="20">20</a>Çünkü yaratılış amaçsızlığa teslim edildi. Bu da yaratılışın isteğiyle değil, onu amaçsızlığa teslim eden Tanrının isteğiyle oldu. Çünkü yaratılışın, yozlaşmaya köle olmaktan kurtarılıp Tanrı çocuklarının yüce özgürlüğüne kavuşturulması umudu vardı.</span> <span class="verse"><a name="21">21</a>Bütün yaratılışın şu ana dek birlikte inleyip doğum ağrısı çektiğini biliyoruz.</span> <span class="verse"><a name="22">22</a>Yalnız yaratılış değil, biz de -evet Ruhun turfandasına sahip olan bizler de- evlatlığa alınmayı, yani bedenlerimizin kurtulmasını özlemle bekleyerek içimizden inliyoruz.</span> <span class="verse"><a name="23">23</a>Çünkü bu umutla kurtulduk. Ama görülen umut, umut değildir. Gördüğü şeyi kim umut eder?</span> <span class="verse"><a name="24">24</a>Oysa görmediğimize umut bağlarsak, sabırla bekleyebiliriz.</span> <span class="verse"><a name="25">25</a>Bunun gibi, Ruh da güçsüzlüğümüzde bize yardım eder. Ne için dua etmemiz gerektiğini bilmeyiz, ama Ruhun kendisi, sözle anlatılamaz iniltilerle bizim için aracılık eder.</span> <span class="verse"><a name="26">26</a>Yürekleri araştıran Tanrı, Ruhun düşüncesinin ne olduğunu bilir. Çünkü Ruh, Tanrının isteği uyarınca kutsallar için aracılık eder.</span> <span class="verse"><a name="27">27</a>Tanrının, kendisini sevenlerle, amacı uyarınca çağrılmış olanlarla birlikte her durumda iyilik için etkin olduğunu biliriz.</span> <span class="verse"><a name="28">28</a>Çünkü Tanrı önceden bildiği kişileri Oğlunun benzerliğine dönüştürmek üzere önceden belirledi. Öyle ki, Oğul birçok kardeş arasında ilk doğan olsun.</span> <span class="verse"><a name="29">29</a>Tanrı önceden belirlediği kişileri çağırdı, çağırdıklarını akladı ve akladıklarını yüceltti.</span> <span class="verse"><a name="30">30</a>Öyleyse buna ne diyelim? Tanrı bizden yanaysa, kim bize karşı olabilir?</span> <span class="verse"><a name="31">31</a>Öz Oğlunu bile esirgemeyip Onu hepimiz için ölüme teslim eden Tanrı, Onunla birlikte bize her şeyi bağışlamayacak mı?</span> <span class="verse"><a name="32">32</a>Tanrının seçtiklerini kim suçlayacak? Onları aklayan Tanrıdır.</span> <span class="verse"><a name="33">33</a>Kim suçlu çıkaracak? Ölmüş, üstelik dirilmiş olan Mesih İsa, Tanrının sağındadır ve bizim için aracılık etmektedir.</span> <span class="verse"><a name="34">34</a>Mesihin sevgisinden bizi kim ayırabilir? Sıkıntı mı, elem mi, zulüm mü, açlık mı, çıplaklık mı, tehlike mi, kılıç mı?</span> <span class="verse"><a name="35">35</a>Yazılmış olduğu gibi:  ‹‹Senin uğruna bütün gün öldürülüyoruz,  Kasaplık koyun sayılıyoruz.››</span> <span class="verse"><a name="36">36</a>Ama bizi sevenin aracılığıyla bu durumların hepsinde galiplerden üstünüz.</span> <span class="verse"><a name="37">37</a>Eminim ki, ne ölüm, ne yaşam, ne melekler, ne yönetimler, ne şimdiki ne gelecek zaman, ne güçler, ne yükseklik, ne derinlik, ne de yaratılmış başka bir şey bizi Rabbimiz Mesih İsa'da olan Tanrı sevgisinden ayırmaya yetecektir.</span> </p></div</div></div></body></html>