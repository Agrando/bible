<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/rom">Romans</a> &gt <strong>Chapter 4</strong></div><p><span class="verse"><a name="1">1</a>Şu halde soyumuzun atası İbrahimin durumu için ne diyelim?</span> <span class="verse"><a name="2">2</a>Eğer İbrahim yaptığı iyi işlerden dolayı aklandıysa, övünmeye hakkı vardır; ama Tanrının önünde değil.</span> <span class="verse"><a name="3">3</a>Kutsal Yazı ne diyor? ‹‹İbrahim Tanrıya iman etti, böylece aklanmış sayıldı.››</span> <span class="verse"><a name="4">4</a>Çalışana verilen ücret lütuf değil, hak sayılır.</span> <span class="verse"><a name="5">5</a>Ancak çalışmayan, ama tanrısızı aklayana iman eden kişi imanı sayesinde aklanmış sayılır.</span> <span class="verse"><a name="6">6</a>Nitekim, iyi işlerine bakmaksızın Tanrının aklanmış saydığı kişinin mutluluğunu Davut da şöyle anlatır:</span> <span class="verse"><a name="7">7</a>‹‹Ne mutlu suçları bağışlanmış,  Günahları örtülmüş olanlara!</span> <span class="verse"><a name="8">8</a>Günahı Rab tarafından sayılmayana ne mutlu!››</span> <span class="verse"><a name="9">9</a>Bu mutluluk yalnız sünnetliler için mi, yoksa aynı zamanda sünnetsizler için midir? Diyoruz ki, ‹‹İbrahim, imanı sayesinde aklanmış sayıldı.››</span> <span class="verse"><a name="10">10</a>Hangi durumda aklanmış sayıldı? Sünnet olduktan sonra mı, sünnetsizken mi? Sünnetliyken değil, sünnetsizken...</span> <span class="verse"><a name="11">11</a>İbrahim daha sünnetsizken imanla aklandığının kanıtı olarak sünnet işaretini aldı. Öyle ki, sünnetsiz oldukları halde iman edenlerin hepsinin babası olsun, böylece onlar da aklanmış sayılsın.</span> <span class="verse"><a name="12">12</a>Böylelikle atamız İbrahim, yalnız sünnetli olmakla kalmayan, ama kendisi sünnetsizken sahip olduğu imanın izinden yürüyen sünnetlilerin de babası oldu.</span> <span class="verse"><a name="13">13</a>Çünkü İbrahime ve soyuna dünyanın mirasçısı olma vaadi Kutsal Yasa yoluyla değil, imandan gelen aklanma yoluyla verildi.</span> <span class="verse"><a name="14">14</a>Eğer Yasaya bağlı olanlar mirasçı olursa, iman boş ve vaat geçersizdir.</span> <span class="verse"><a name="15">15</a>Yasa, Tanrının gazabına yol açar. Ama yasanın olmadığı yerde yasaya karşı gelmek de söz konusu değildir.</span> <span class="verse"><a name="16">16</a>Bu nedenle vaat, Tanrının lütfuna dayanmak ve İbrahimin bütün soyu için güvence altına alınmak üzere imana bağlı kılınmıştır. İbrahimin soyu yalnız Kutsal Yasaya bağlı olanlar değil, aynı zamanda İbrahimin imanına sahip olanlardır. ‹‹Seni birçok ulusun babası yaptım›› diye yazılmış olduğu gibi İbrahim, iman ettiği Tanrının -ölülere yaşam veren, var olmayanı buyruğuyla var eden Tanrının- gözünde hepimizin babasıdır.</span> <span class="verse"><a name="17">17</a>İbrahim umutsuz bir durumdayken birçok ulusun babası olacağına umutla iman etti. ‹‹Senin soyun böyle olacak›› sözüne güveniyordu.</span> <span class="verse"><a name="18">18</a>Yüz yaşına yaklaşmışken, ölü denebilecek bedenini ve Saranın ölü rahmini düşündüğünde imanı zayıflamadı.</span> <span class="verse"><a name="19">19</a>İmansızlık edip Tanrının vaadinden kuşkulanmadı; tersine, imanı güçlendi ve Tanrıyı yüceltti.</span> <span class="verse"><a name="20">20</a>Tanrının vaadini yerine getirecek güçte olduğuna tümüyle güvendi.</span> <span class="verse"><a name="21">21</a>Bunun için de aklanmış sayıldı.</span> <span class="verse"><a name="22">22</a>‹‹Aklanmış sayıldı›› sözü, yalnız onun için değil, aklanmış sayılacak olan bizler -Rabbimiz İsayı ölümden dirilten Tanrıya iman eden bizler- için de yazıldı.</span> <span class="verse"><a name="23">23</a>İsa suçlarımız için ölüme teslim edildi ve aklanmamız için diriltildi.</span> </p></div</div></div></body></html>