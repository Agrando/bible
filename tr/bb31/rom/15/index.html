<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/rom/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/rom">Romans</a> &gt <strong>Chapter 15</strong></div><p><span class="verse"><a name="1">1</a>İmanı güçlü olan bizler, kendimizi hoşnut etmeye değil, güçsüzlerin zayıflıklarını yüklenmeye borçluyuz.</span> <span class="verse"><a name="2">2</a>Her birimiz komşusunu ruhça geliştirmek için komşusunun iyiliğini gözeterek onu hoşnut etsin.</span> <span class="verse"><a name="3">3</a>Çünkü Mesih bile kendini hoşnut etmeye çalışmadı. Yazılmış olduğu gibi: ‹‹Sana edilen hakaretlere ben uğradım.››</span> <span class="verse"><a name="4">4</a>Önceden ne yazıldıysa, bize öğretmek için, sabırla ve Kutsal Yazıların verdiği cesaretle umudumuz olsun diye yazıldı.</span> <span class="verse"><a name="5">5</a>Sabır ve cesaret kaynağı olan Tanrının, sizleri Mesih İsanın isteğine uygun olarak aynı düşüncede birleştirmesini dilerim.</span> <span class="verse"><a name="6">6</a>Öyle ki, Rabbimiz İsa Mesihin Tanrısını ve Babasını birlik içinde hep bir ağızdan yüceltesiniz.</span> <span class="verse"><a name="7">7</a>Bu nedenle, Mesih sizi kabul ettiği gibi, Tanrının yüceliği için birbirinizi kabul edin.</span> <span class="verse"><a name="8">8</a>Çünkü diyorum ki Mesih, Tanrının güvenilir olduğunu göstermek için Yahudilerin hizmetkârı oldu. Öyle ki, atalarımıza verilen sözler doğrulansın ve öteki uluslar merhameti için Tanrıyı yüceltsin. Yazılmış olduğu gibi:  ‹‹Bunun için uluslar arasında sana şükredeceğim,  Adını ilahilerle öveceğim.››</span> <span class="verse"><a name="9">9</a>Yine deniyor ki,  ‹‹Ey uluslar, Onun halkıyla birlikte sevinin!››  Ve, ‹‹Ey bütün uluslar, Rabbe övgüler sunun!  Ey bütün halklar, Onu yüceltin!››</span> <span class="verse"><a name="10">10</a>Yeşaya da şöyle diyor:  ‹‹İşayın Kökü ortaya çıkacak,  Uluslara egemen olmak üzere yükselecek.  Uluslar Ona umut bağlayacak.››</span> <span class="verse"><a name="11">11</a>Umut kaynağı olan Tanrı, Kutsal Ruhun gücüyle umutla dolup taşmanız için iman yaşamınızda sizleri tam bir sevinç ve esenlikle doldursun.</span> <span class="verse"><a name="12">12</a>Size gelince, kardeşlerim, iyilikle dolu, her bilgiyle donanmış olduğunuzdan ben eminim. Ayrıca, birbirinize öğüt verebilecek durumdasınız.</span> <span class="verse"><a name="13">13</a>Yine de Tanrının bana bağışladığı lütufla bazı noktaları yeniden anımsatmak için size yazma cesaretini gösterdim.</span> <span class="verse"><a name="14">14</a>Ben Tanrının lütfuyla uluslar yararına Mesih İsanın hizmetkârı oldum. Tanrının Müjdesini bir kâhin olarak yaymaktayım. Öyle ki uluslar, Kutsal Ruhla kutsal kılınarak Tanrıyı hoşnut eden bir sunu olsun.</span> <span class="verse"><a name="15">15</a>Bunun için Mesih İsaya ait biri olarak Tanrıya verdiğim hizmetle övünebilirim.</span> <span class="verse"><a name="16">16</a>Ulusların söz dinlemesi için Mesihin benim aracılığımla, sözle ve eylemle, mucizeler ve harikalar yaratan güçle, Kutsal Ruhun gücüyle yaptıklarından başka şeyden söz etmeye cesaret edemem. Yeruşalimden başlayıp İllirikum bölgesine kadar dolaşarak Mesihin Müjdesini her yerde duyurdum.</span> <span class="verse"><a name="17">17</a>Bir başkasının attığı temel üzerine inşa etmemek için Müjdeyi Mesihin adının duyulmadığı yerlerde yaymayı amaç edindim.</span> <span class="verse"><a name="18">18</a>Yazılmış olduğu gibi:  ‹‹Ondan habersiz olanlar görecekler.  Duymamış olanlar anlayacaklar.››</span> <span class="verse"><a name="19">19</a>İşte bu yüzden yanınıza gelmem kaç kez engellendi.</span> <span class="verse"><a name="20">20</a>Şimdiyse bu yörelerde artık yapacağım bir şey kalmadığından, yıllardır da yanınıza gelmeyi arzuladığımdan, İspanyaya giderken size uğrarım. Yol üzerinde sizi görüp bir süre arkadaşlığınıza doyduktan sonra beni oraya uğurlayacağınızı umarım.</span> <span class="verse"><a name="21">21</a>Ama şimdi kutsallara bir hizmet için Yeruşalime gidiyorum.</span> <span class="verse"><a name="22">22</a>Çünkü Makedonya ve Ahayada bulunanlar, Yeruşalimdeki kutsallar arasında yoksul olanlar için yardım toplamayı uygun gördüler.</span> <span class="verse"><a name="23">23</a>Evet, uygun gördüler. Gerçekte onlara yardım borçlular. Uluslar, onların ruhsal bereketlerine ortak olduklarına göre, maddesel bereketlerle onlara hizmet etmeye borçlular.</span> <span class="verse"><a name="24">24</a>Bu işi bitirip sağlanan yardımı onlara ulaştırdıktan sonra size uğrayacağım, sonra da İspanyaya gideceğim.</span> <span class="verse"><a name="25">25</a>Yanınıza geldiğimde, Mesihin bereketinin doluluğuyla geleceğimi biliyorum.</span> <span class="verse"><a name="26">26</a>Kardeşler, Rabbimiz İsa Mesih ve Ruhun sevgisi adına size yalvarıyorum, benim için Tanrıya dua ederek uğraşıma katılın.</span> <span class="verse"><a name="27">27</a>Yahudiyedeki imansızlardan kurtulmam için ve Yeruşalime olan hizmetimin kutsallarca kabul edilmesi için dua edin.</span> <span class="verse"><a name="28">28</a>Öyle ki, Tanrının isteğiyle sevinçle yanınıza gelip sizlerle gönlümü ferahlatayım.</span> <span class="verse"><a name="29">29</a>Esenlik veren Tanrı hepinizle birlikte olsun! Amin.</span> </p></div</div></div></body></html>