<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/rom/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/rom">Romans</a> &gt <strong>Chapter 9</strong></div><p><span class="verse"><a name="1">1</a>Mesihe ait biri olarak gerçeği söylüyorum, yalan söylemiyorum. Vicdanım da söylediklerimi Kutsal Ruh aracılığıyla doğruluyor.</span> <span class="verse"><a name="2">2</a>Yüreğimde büyük bir keder, dinmeyen bir acı var.</span> <span class="verse"><a name="3">3</a>Kardeşlerimin, soydaşlarım olan İsraillilerin yerine ben kendim lanetlenip Mesihten uzaklaştırılmayı dilerdim. Evlatlığa kabul edilenler, Tanrının yüceliğini görenler onlardır. Antlaşmalar, buyrulan Kutsal Yasa, tapınma düzeni, vaatler onlarındır.</span> <span class="verse"><a name="4">4</a>Büyük atalar onların atalarıdır. Mesih de bedence onlardandır. O her şeyin üzerinde hüküm süren, sonsuza dek övülecek Tanrıdır! Amin.</span> <span class="verse"><a name="5">5</a>Tanrının sözü boşa çıktı demek istemiyorum. Çünkü İsrail soyundan gelenlerin hepsi İsrailli sayılmaz.</span> <span class="verse"><a name="6">6</a>İbrahimin soyundan olsalar bile, hepsi onun çocukları değildir. Ama, ‹‹Senin soyun İshakla sürecek›› diye yazılmıştır.</span> <span class="verse"><a name="7">7</a>Demek ki Tanrının çocukları olağan yoldan doğan çocuklar değildir; İbrahimin soyu sayılanlar Tanrının vaadi uyarınca doğan çocuklardır.</span> <span class="verse"><a name="8">8</a>Çünkü vaat şöyleydi: ‹‹Gelecek yıl bu zamanda geleceğim ve Saranın bir oğlu olacak.››</span> <span class="verse"><a name="9">9</a>Ayrıca Rebeka bir erkekten, atamız İshaktan ikizlere gebe kalmıştı.</span> <span class="verse"><a name="10">10</a>Çocuklar henüz doğmamış, iyi ya da kötü bir şey yapmamışken, Tanrı Rebekaya, ‹‹Büyüğü küçüğüne kulluk edecek›› dedi. Öyle ki, Tanrının seçim yapmaktaki amacı yapılan işlere değil, kendi çağrısına dayanarak sürsün.</span> <span class="verse"><a name="11">11</a>Yazılmış olduğu gibi, ‹‹Yakupu sevdim, Esavdan ise nefret ettim.››</span> <span class="verse"><a name="12">12</a>Öyleyse ne diyelim? Tanrı adaletsizlik mi ediyor? Kesinlikle hayır!</span> <span class="verse"><a name="13">13</a>Çünkü Musaya şöyle diyor:  ‹‹Merhamet ettiğime merhamet edeceğim,  Acıdığıma acıyacağım.››</span> <span class="verse"><a name="14">14</a>Demek ki bu, insanın isteğine ya da çabasına değil, Tanrının merhametine bağlıdır.</span> <span class="verse"><a name="15">15</a>Tanrı Kutsal Yazıda firavuna şöyle diyor:  ‹‹Gücümü senin aracılığınla göstermek  Ve adımı bütün dünyada duyurmak için  Seni yükselttim.››</span> <span class="verse"><a name="16">16</a>Demek ki Tanrı dilediğine merhamet eder, dilediğinin yüreğini nasırlaştırır.</span> <span class="verse"><a name="17">17</a>Şimdi bana, ‹‹Öyleyse Tanrı insanı neden hâlâ suçlu buluyor? Onun isteğine kim karşı durabilir?›› diyeceksin.</span> <span class="verse"><a name="18">18</a>Ama, ey insan, sen kimsin ki Tanrıya karşılık veriyorsun? ‹‹Kendisine biçim verilen, biçim verene, ‹Beni niçin böyle yaptın› der mi?››</span> <span class="verse"><a name="19">19</a>Ya da çömlekçinin aynı kil yığınından bir kabı onurlu iş için, ötekini bayağı iş için yapmaya hakkı yok mu?</span> <span class="verse"><a name="20">20</a>Eğer Tanrı gazabını göstermek ve gücünü tanıtmak isterken, gazabına hedef olup mahvolmaya hazırlananlara büyük sabırla katlandıysa, ne diyelim?</span> <span class="verse"><a name="21">21</a>Yüceltmek üzere önceden hazırlayıp merhamet ettiklerine yüceliğinin zenginliğini göstermek için bunu yaptıysa, ne diyelim?</span> <span class="verse"><a name="22">22</a>Yalnız Yahudiler arasından değil, öteki uluslar arasından da çağırdığı bu insanlar biziz.</span> <span class="verse"><a name="23">23</a>Tanrı Hoşea Kitabında şöyle diyor:  ‹‹Halkım olmayana halkım,  Sevgili olmayana sevgili diyeceğim.››</span> <span class="verse"><a name="24">24</a>‹‹Kendilerine, ‹Siz halkım değilsiniz› denilen yerde,  Yaşayan Tanrının çocukları diye adlandırılacaklar.››</span> <span class="verse"><a name="25">25</a>Yeşaya, İsrail için şöyle sesleniyor:  ‹‹İsrailoğullarının sayısı  Denizin kumu kadar çok olsa da,  Ancak pek azı kurtulacak.</span> <span class="verse"><a name="26">26</a>Çünkü Rab yeryüzündeki yargılama işini  Tez yapıp bitirecek.››</span> <span class="verse"><a name="27">27</a>Yeşayanın önceden dediği gibi:  ‹‹Her Şeye Egemen Rab  Soyumuzu sürdürecek birkaç kişiyi  Sağ bırakmamış olsaydı,  Sodom gibi olur, Gomoraya benzerdik.››</span> <span class="verse"><a name="28">28</a>Öyleyse ne diyelim? Aklanma peşinde olmayan uluslar aklanmaya, imandan gelen aklanmaya kavuştular.</span> <span class="verse"><a name="29">29</a>Aklanmak için Yasanın ardından giden İsrail ise Yasayı yerine getiremedi.</span> <span class="verse"><a name="30">30</a>Neden? Çünkü imanla değil, iyi işlerle olurmuş gibi aklanmaya çalıştılar ve ‹‹sürçme taşı››nda sürçtüler.</span> <span class="verse"><a name="31">31</a>Yazılmış olduğu gibi:  ‹‹İşte, Siyon'a bir sürçme taşı,  Bir tökezleme kayası koyuyorum.  O'na iman eden utandırılmayacak.››</span> </p></div</div></div></body></html>