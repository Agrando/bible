<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/rom/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/rom">Romans</a> &gt <strong>Chapter 3</strong></div><p><span class="verse"><a name="1">1</a>Öyleyse Yahudinin ne üstünlüğü var? Sünnetin yararı nedir?</span> <span class="verse"><a name="2">2</a>Her yönden çoktur. İlk olarak, Tanrının sözleri Yahudilere emanet edilmiştir.</span> <span class="verse"><a name="3">3</a>Peki, kimi Yahudiler güvenilmez çıkmışsa ne olur? Onların güvenilmezliği Tanrının güvenilirliğini ortadan kaldırır mı?</span> <span class="verse"><a name="4">4</a>Kesinlikle hayır! Herkes yalancı olsa bile, Tanrının doğruyu söylediği bilinmelidir. Yazılmış olduğu gibi:  ‹‹Öyle ki, sözlerinde doğru çıkasın  Ve yargılandığında davayı kazanasın.››</span> <span class="verse"><a name="5">5</a>Ama bizim haksızlığımız Tanrının adil olduğunu ortaya çıkarıyorsa, ne diyelim? İnsanların diliyle konuşuyorum: Gazapla cezalandıran Tanrı haksız mı?</span> <span class="verse"><a name="6">6</a>Kesinlikle hayır! Öyle olsa Tanrı dünyayı nasıl yargılayacak?</span> <span class="verse"><a name="7">7</a>Ama Tanrının her zaman doğruyu söylediği benim yalanımla yüceliği için daha açık şekilde ortaya çıkmışsa, ben niçin yine bir günahkâr olarak yargılanıyorum?</span> <span class="verse"><a name="8">8</a>Bazılarının bizi kötüleyerek, söylediğimizi ileri sürdüğü gibi niçin, ‹‹Kötülük yapalım da bundan iyilik çıksın›› demeyelim? Böylelerinin yargılanması yerindedir.</span> <span class="verse"><a name="9">9</a>Şimdi ne diyelim? Biz Yahudiler öteki uluslardan üstün müyüz? Elbette değiliz. İster Yahudi ister Grek olsun, daha önce herkesi günahın denetiminde olmakla suçladık.</span> <span class="verse"><a name="10">10</a>Yazılmış olduğu gibi:  ‹‹Doğru kimse yok, tek kişi bile yok.</span> <span class="verse"><a name="11">11</a>Anlayan kimse yok,  Tanrıyı arayan yok.</span> <span class="verse"><a name="12">12</a>Hepsi saptı,  Tümü yararsız oldu.  İyilik eden yok, tek kişi bile!››</span> <span class="verse"><a name="13">13</a>‹‹Ağızları açık birer mezardır.  Dilleriyle aldatırlar.››  ‹‹Engerek zehiri var dudaklarının altında.››</span> <span class="verse"><a name="14">14</a>‹‹Ağızları lanet ve acı sözle doludur.››</span> <span class="verse"><a name="15">15</a>‹‹Ayakları kan dökmeye seğirtir.</span> <span class="verse"><a name="16">16</a>Yıkım ve dert var yollarında.</span> <span class="verse"><a name="17">17</a>Esenlik yolunu da bilmezler.››</span> <span class="verse"><a name="18">18</a>‹‹Tanrı korkusu yoktur onlarda.››</span> <span class="verse"><a name="19">19</a>Kutsal Yasada söylenenlerin her ağız kapansın, bütün dünya Tanrıya hesap versin diye Yasanın yönetimi altındakilere söylendiğini biliyoruz.</span> <span class="verse"><a name="20">20</a>Bu nedenle Yasanın gereklerini yapmakla hiç kimse Tanrı katında aklanmayacaktır. Çünkü Yasa sayesinde günahın bilincine varılır.</span> <span class="verse"><a name="21">21</a>Ama şimdi Yasadan bağımsız olarak Tanrının insanı nasıl aklayacağı açıklandı. Yasa ve peygamberler buna tanıklık ediyor.</span> <span class="verse"><a name="22">22</a>Tanrı insanları İsa Mesihe olan imanlarıyla aklar. Bunu, iman eden herkes için yapar. Hiç ayrım yoktur.</span> <span class="verse"><a name="23">23</a>Çünkü herkes günah işledi ve Tanrının yüceliğinden yoksun kaldı.</span> <span class="verse"><a name="24">24</a>İnsanlar İsa Mesihte olan kurtuluşla, Tanrının lütfuyla, karşılıksız olarak aklanırlar.</span> <span class="verse"><a name="25">25</a>Tanrı Mesihi, kanıyla günahları bağışlatan ve imanla benimsenen kurban olarak sundu. Böylece adaletini gösterdi. Çünkü sabredip daha önce işlenmiş günahları cezasız bıraktı. Bunu, adil kalmak ve İsaya iman edeni aklamak için şimdiki zamanda kendi adaletini göstermek amacıyla yaptı.</span> <span class="verse"><a name="26">26</a>Öyleyse neyle övünebiliriz? Hiçbir şeyle! Hangi ilkeye dayanarak? Yasayı yerine getirme ilkesine mi? Hayır, iman ilkesine.</span> <span class="verse"><a name="27">27</a>Çünkü insanın, Yasanın gereklerini yaparak değil, iman ederek aklandığı kanısındayız.</span> <span class="verse"><a name="28">28</a>Yoksa Tanrı yalnız Yahudilerin Tanrısı mı? Öteki ulusların da Tanrısı değil mi? Elbet öteki ulusların da Tanrısıdır.</span> <span class="verse"><a name="29">29</a>Çünkü sünnetlileri imanları sayesinde, sünnetsizleri de aynı imanla aklayacak olan Tanrı tektir.</span> <span class="verse"><a name="30">30</a>Öyleyse biz iman aracılığıyla Kutsal Yasa'yı geçersiz mi kılıyoruz? Hayır, tam tersine, Yasa'yı doğruluyoruz.</span> </p></div</div></div></body></html>