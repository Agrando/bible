<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/luke">Luke</a> &gt <strong>Chapter 2</strong></div><p><span class="verse"><a name="1">1</a>O günlerde Sezar Avgustus bütün Roma dünyasında bir nüfus sayımının yapılması için buyruk çıkardı.</span> <span class="verse"><a name="2">2</a>Bu ilk sayım, Kiriniusun Suriye valiliği zamanında yapıldı.</span> <span class="verse"><a name="3">3</a>Herkes yazılmak için kendi kentine gitti.</span> <span class="verse"><a name="4">4</a>Böylece Yusuf da, Davutun soyundan ve torunlarından olduğu için Celilenin Nasıra Kentinden Yahudiye bölgesine, Davutun kenti Beytleheme gitti.</span> <span class="verse"><a name="5">5</a>Orada, hamile olan nişanlısı Meryemle birlikte yazılacaktı.</span> <span class="verse"><a name="6">6</a>Onlar oradayken, Meryemin doğurma vakti geldi ve ilk oğlunu doğurdu. Onu kundağa sarıp bir yemliğe yatırdı. Çünkü handa yer yoktu.</span> <span class="verse"><a name="7">7</a>Aynı yörede, sürülerinin yanında nöbet tutarak geceyi kırlarda geçiren çobanlar vardı.</span> <span class="verse"><a name="8">8</a>Rabbin bir meleği onlara göründü ve Rabbin görkemi çevrelerini aydınlattı. Büyük bir korkuya kapıldılar.</span> <span class="verse"><a name="9">9</a>Melek onlara, ‹‹Korkmayın!›› dedi. ‹‹Size, bütün halkı çok sevindirecek bir haber müjdeliyorum: Bugün size, Davutun kentinde bir Kurtarıcı doğdu. Bu, Rab olan Mesihtir.</span> <span class="verse"><a name="10">10</a>İşte size bir işaret: Kundağa sarılmış ve yemlikte yatan bir bebek bulacaksınız.››</span> <span class="verse"><a name="11">11</a>Birdenbire meleğin yanında, göksel ordulardan oluşan büyük bir topluluk belirdi. Tanrıyı överek,  ‹‹En yücelerde Tanrıya yücelik olsun,  Yeryüzünde Onun hoşnut kaldığı insanlara  Esenlik olsun!›› dediler.</span> <span class="verse"><a name="12">12</a>Melekler yanlarından ayrılıp göğe çekildikten sonra çobanlar birbirlerine, ‹‹Haydi, Beytleheme gidelim, Rabbin bize bildirdiği bu olayı görelim›› dediler.</span> <span class="verse"><a name="13">13</a>Aceleyle gidip Meryemle Yusufu ve yemlikte yatan bebeği buldular.</span> <span class="verse"><a name="14">14</a>Onları görünce, çocukla ilgili kendilerine anlatılanları bildirdiler.</span> <span class="verse"><a name="15">15</a>Bunu duyanların hepsi, çobanların söylediklerine şaşıp kaldılar.</span> <span class="verse"><a name="16">16</a>Meryem ise bütün bu sözleri derin derin düşünerek yüreğinde saklıyordu.</span> <span class="verse"><a name="17">17</a>Çobanlar, işitip gördüklerinin tümü için Tanrıyı yüceltip överek geri döndüler. Her şeyi, kendilerine anlatıldığı gibi bulmuşlardı.</span> <span class="verse"><a name="18">18</a>Sekizinci gün, çocuğu sünnet etme zamanı gelince, Ona İsa adı verildi. Bu, Onun anne rahmine düşmesinden önce meleğin kendisine verdiği isimdi.</span> <span class="verse"><a name="19">19</a>Musanın Yasasına göre arınma günlerinin bitiminde Yusufla Meryem çocuğu Rabbe adamak için Yeruşalime götürdüler.</span> <span class="verse"><a name="20">20</a>Nitekim Rabbin Yasasında, ‹‹İlk doğan her erkek çocuk Rabbe adanmış sayılacak›› diye yazılmıştır.</span> <span class="verse"><a name="21">21</a>Ayrıca Rabbin Yasasında buyrulduğu gibi, kurban olarak ‹‹bir çift kumru ya da iki güvercin yavrusu›› sunacaklardı.</span> <span class="verse"><a name="22">22</a>O sırada Yeruşalimde Şimon adında bir adam vardı. Doğru ve dindar biriydi. İsrailin avutulmasını özlemle bekliyordu. Kutsal Ruh onun üzerindeydi.</span> <span class="verse"><a name="23">23</a>Rabbin Mesihini görmeden ölmeyeceği Kutsal Ruh aracılığıyla kendisine bildirilmişti.</span> <span class="verse"><a name="24">24</a>Böylece Şimon, Ruhun yönlendirmesiyle tapınağa geldi. Küçük İsanın annesi babası, Kutsal Yasanın ilgili kuralını yerine getirmek üzere Onu içeri getirdiklerinde, Şimon Onu kucağına aldı, Tanrıyı överek şöyle dedi:</span> <span class="verse"><a name="25">25</a>‹‹Ey Rabbim, verdiğin sözü tuttun;  Artık ben, kulun huzur içinde ölebilirim.</span> <span class="verse"><a name="26">26</a>Çünkü senin sağladığın,  Bütün halkların gözü önünde hazırladığın kurtuluşu,  Ulusları aydınlatıp  Halkın İsraile yücelik kazandıracak ışığı  Gözlerimle gördüm.››</span> <span class="verse"><a name="27">27</a>İsanın annesiyle babası, Onun hakkında söylenenlere şaştılar.</span> <span class="verse"><a name="28">28</a>Şimon onları kutsayıp çocuğun annesi Meryeme şöyle dedi: ‹‹Bu çocuk, İsrailde birçok kişinin düşmesine ya da yükselmesine yol açmak ve aleyhinde konuşulacak bir belirti olmak üzere belirlenmiştir.</span> <span class="verse"><a name="29">29</a>Senin kalbine de adeta bir kılıç saplanacak. Bütün bunlar, birçoklarının yüreğindeki düşüncelerin açığa çıkması için olacak.››</span> <span class="verse"><a name="30">30</a>Anna adında çok yaşlı bir kadın peygamber vardı. Aşer oymağından Fanuelin kızıydı. Genç kız olarak evlenip kocasıyla yedi yıl yaşadıktan sonra dul kalmıştı. Şimdi seksen dört yaşındaydı. Tapınaktan ayrılmaz, oruç tutup dua ederek gece gündüz Tanrıya tapınırdı.</span> <span class="verse"><a name="31">31</a>Tam o sırada ortaya çıkan Anna, Tanrıya şükrederek Yeruşalimin kurtuluşunu bekleyen herkese İsadan söz etmeye başladı.</span> <span class="verse"><a name="32">32</a>Yusufla Meryem, Rabbin Yasasında öngörülen her şeyi yerine getirdikten sonra Celileye, kendi kentleri Nasıraya döndüler.</span> <span class="verse"><a name="33">33</a>Çocuk büyüyor, güçleniyor ve bilgelikte yetkinleşiyordu. Tanrının lütfu Onun üzerindeydi.</span> <span class="verse"><a name="34">34</a>İsanın annesi babası her yıl Fısıh Bayramında Yeruşalime giderlerdi.</span> <span class="verse"><a name="35">35</a>İsa on iki yaşına gelince, bayram geleneğine uyarak yine gittiler.</span> <span class="verse"><a name="36">36</a>Bayramdan sonra eve dönerlerken küçük İsa Yeruşalimde kaldı. Bunu farketmeyen annesiyle babası, çocuğun yol arkadaşlarıyla birlikte olduğunu sanarak bir günlük yol gittiler. Sonra Onu akrabalar ve dostlar arasında aramaya başladılar.</span> <span class="verse"><a name="37">37</a>Bulamayınca Onu araya araya Yeruşalime döndüler.</span> <span class="verse"><a name="38">38</a>Üç gün sonra Onu tapınakta buldular. Din öğretmenleri arasında oturmuş, onları dinliyor, sorular soruyordu.</span> <span class="verse"><a name="39">39</a>Onu dinleyen herkes, zekâsına ve verdiği yanıtlara hayran kalıyordu.</span> <span class="verse"><a name="40">40</a>Annesiyle babası Onu görünce şaşırdılar. Annesi, ‹‹Çocuğum, bize bunu niçin yaptın? Bak, babanla ben büyük kaygı içinde seni arayıp durduk›› dedi.</span> <span class="verse"><a name="41">41</a>O da onlara, ‹‹Beni niçin arayıp durdunuz?›› dedi. ‹‹Babamın evinde bulunmam gerektiğini bilmiyor muydunuz?››</span> <span class="verse"><a name="42">42</a>Ne var ki onlar ne demek istediğini anlamadılar.</span> <span class="verse"><a name="43">43</a>İsa onlarla birlikte yola çıkıp Nasıraya döndü. Onların sözünü dinlerdi. Annesi bütün bu olup bitenleri yüreğinde sakladı.</span> <span class="verse"><a name="44">44</a>İsa bilgelikte ve boyda gelişiyor, Tanrı'nın ve insanların beğenisini kazanıyordu.</span> </p></div</div></div></body></html>