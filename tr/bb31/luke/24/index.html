<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/luke">Luke</a> &gt <strong>Chapter 24</strong></div><p><span class="verse"><a name="1">1</a>Kadınlar haftanın ilk günü, sabah çok erkenden, hazırlamış oldukları baharatı alıp mezara gittiler.</span> <span class="verse"><a name="2">2</a>Taşı mezarın girişinden yuvarlanmış buldular.</span> <span class="verse"><a name="3">3</a>Ama içeri girince Rab İsanın cesedini bulamadılar.</span> <span class="verse"><a name="4">4</a>Onlar bu durum karşısında şaşırıp kalmışken, şimşek gibi parıldayan giysilere bürünmüş iki kişi yanlarında belirdi.</span> <span class="verse"><a name="5">5</a>Korkuya kapılan kadınlar başlarını yere eğdiler. Adamlar ise onlara, ‹‹Diri olanı neden ölüler arasında arıyorsunuz?›› dediler.</span> <span class="verse"><a name="6">6</a>‹‹O burada yok, dirildi. Daha Celiledeyken size söylediğini anımsayın.</span> <span class="verse"><a name="7">7</a>İnsanoğlunun günahlı insanların eline verilmesi, çarmıha gerilmesi ve üçüncü gün dirilmesi gerektiğini bildirmişti.››</span> <span class="verse"><a name="8">8</a>O zaman İsanın sözlerini anımsadılar.</span> <span class="verse"><a name="9">9</a>Mezardan dönen kadınlar bütün bunları Onbirlere ve ötekilerin hepsine bildirdiler.</span> <span class="verse"><a name="10">10</a>Bunları elçilere anlatanlar, Mecdelli Meryem, Yohanna, Yakupun annesi Meryem ve bunlarla birlikte bulunan öbür kadınlardı.</span> <span class="verse"><a name="11">11</a>Ne var ki, bu sözler elçilere saçma geldi ve kadınlara inanmadılar.</span> <span class="verse"><a name="12">12</a>Yine de, Petrus kalkıp mezara koştu. Eğilip içeri baktığında keten bezlerden başka bir şey görmedi. Olay karşısında şaşkına dönmüş bir halde oradan uzaklaştı.</span> <span class="verse"><a name="13">13</a>Aynı gün öğrencilerden ikisi, Yeruşalimden altmış ok atımı uzaklıkta bulunan ve Emmaus denilen bir köye gitmekteydiler.</span> <span class="verse"><a name="14">14</a>Bütün bu olup bitenleri kendi aralarında konuşuyorlardı.</span> <span class="verse"><a name="15">15</a>Bunları konuşup tartışırlarken İsa yanlarına geldi ve onlarla birlikte yürümeye başladı.</span> <span class="verse"><a name="16">16</a>Ama onların gözleri Onu tanıma gücünden yoksun bırakılmıştı.</span> <span class="verse"><a name="17">17</a>İsa, ‹‹Yolda birbirinizle ne tartışıp duruyorsunuz?›› dedi. Üzgün bir halde, oldukları yerde durdular.</span> <span class="verse"><a name="18">18</a>Bunlardan adı Kleopas olan Ona, ‹‹Yeruşalimde bulunup da bu günlerde orada olup bitenleri bilmeyen tek yabancı sen misin?›› diye karşılık verdi.</span> <span class="verse"><a name="19">19</a>İsa onlara, ‹‹Hangi olup bitenleri?›› dedi. Ona, ‹‹Nasıralı İsayla ilgili olayları›› dediler. ‹‹O adam, Tanrının ve bütün halkın önünde gerek söz, gerek eylemde güçlü bir peygamberdi.</span> <span class="verse"><a name="20">20</a>Başkâhinlerle yöneticilerimiz Onu, ölüm cezasına çarptırmak için valiye teslim ederek çarmıha gerdirdiler; oysa biz Onun, İsraili kurtaracak kişi olduğunu ummuştuk. Dahası var, bu olaylar olalı üç gün oldu ve aramızdan bazı kadınlar bizi şaşkına çevirdiler. Bu sabah erkenden mezara gittiklerinde, Onun cesedini bulamamışlar. Sonra geldiler, bir görümde, İsanın yaşamakta olduğunu bildiren melekler gördüklerini söylediler.</span> <span class="verse"><a name="21">21</a>Bizimle birlikte olanlardan bazıları mezara gitmiş ve durumu, tam kadınların anlatmış olduğu gibi bulmuşlar. Ama Onu görmemişler.››</span> <span class="verse"><a name="22">22</a>İsa onlara, ‹‹Sizi akılsızlar! Peygamberlerin bütün söylediklerine inanmakta ağır davranan kişiler!</span> <span class="verse"><a name="23">23</a>Mesihin bu acıları çekmesi ve yüceliğine kavuşması gerekli değil miydi?›› dedi.</span> <span class="verse"><a name="24">24</a>Sonra Musanın ve bütün peygamberlerin yazılarından başlayarak, Kutsal Yazıların hepsinde kendisiyle ilgili olanları onlara açıkladı.</span> <span class="verse"><a name="25">25</a>Gitmekte oldukları köye yaklaştıkları sırada İsa, yoluna devam edecekmiş gibi davrandı. Ama onlar, ‹‹Bizimle kal. Neredeyse akşam olacak, gün batmak üzere›› diyerek Onu zorladılar. Böylece İsa onlarla birlikte kalmak üzere içeri girdi.</span> <span class="verse"><a name="26">26</a>Onlarla sofrada otururken İsa ekmek aldı, şükretti ve ekmeği bölüp onlara verdi.</span> <span class="verse"><a name="27">27</a>O zaman onların gözleri açıldı ve kendisini tanıdılar. İsa ise gözlerinin önünden kayboldu.</span> <span class="verse"><a name="28">28</a>Onlar birbirine, ‹‹Yolda kendisi bizimle konuşurken ve Kutsal Yazıları bize açıklarken yüreklerimiz nasıl da sevinçle çarpıyordu, değil mi?›› dediler.</span> <span class="verse"><a name="29">29</a>Kalkıp hemen Yeruşalime döndüler. Onbirleri ve onlarla birlikte olanları toplanmış buldular.</span> <span class="verse"><a name="30">30</a>Bunlar, ‹‹Rab gerçekten dirildi, Simuna görünmüş!›› diyorlardı.</span> <span class="verse"><a name="31">31</a>Kendileri de yolda olup bitenleri ve ekmeği böldüğü zaman İsayı nasıl tanıdıklarını anlattılar.</span> <span class="verse"><a name="32">32</a>Bunları anlatırlarken İsa gelip aralarında durdu. Onlara, ‹‹Size esenlik olsun!›› dedi.</span> <span class="verse"><a name="33">33</a>Ürktüler, bir hayalet gördüklerini sanarak korkuya kapıldılar.</span> <span class="verse"><a name="34">34</a>İsa onlara, ‹‹Neden telaşlanıyorsunuz? Neden kuşkular doğuyor içinizde?›› dedi.</span> <span class="verse"><a name="35">35</a>‹‹Ellerime, ayaklarıma bakın; işte benim! Dokunun da görün. Hayaletin eti kemiği olmaz, ama görüyorsunuz, benim var.››</span> <span class="verse"><a name="36">36</a>Bunu söyledikten sonra onlara ellerini ve ayaklarını gösterdi.</span> <span class="verse"><a name="37">37</a>Sevinçten hâlâ inanamayan, şaşkınlık içindeki öğrencilerine, ‹‹Sizde yiyecek bir şey var mı?›› diye sordu.</span> <span class="verse"><a name="38">38</a>Kendisine bir parça kızarmış balık verdiler.</span> <span class="verse"><a name="39">39</a>İsa onu alıp gözlerinin önünde yedi.</span> <span class="verse"><a name="40">40</a>Sonra onlara şöyle dedi: ‹‹Daha sizlerle birlikteyken, ‹Musanın Yasasında, peygamberlerin yazılarında ve Mezmurlarda benimle ilgili yazılmış olanların tümünün gerçekleşmesi gerektir› demiştim.››</span> <span class="verse"><a name="41">41</a>Bundan sonra Kutsal Yazıları anlayabilmeleri için zihinlerini açtı.</span> <span class="verse"><a name="42">42</a>Onlara dedi ki, ‹‹Şöyle yazılmıştır: Mesih acı çekecek ve üçüncü gün ölümden dirilecek; günahların bağışlanması için tövbe çağrısı da Yeruşalimden başlayarak bütün uluslara Onun adıyla duyurulacak.</span> <span class="verse"><a name="43">43</a>Sizler bu olayların tanıklarısınız.</span> <span class="verse"><a name="44">44</a>Ben de Babamın vaat ettiğini size göndereceğim. Ama siz, yücelerden gelecek güçle kuşanıncaya dek kentte kalın.››</span> <span class="verse"><a name="45">45</a>İsa onları kentin dışına, Beytanyanın yakınlarına kadar götürdü. Ellerini kaldırarak onları kutsadı.</span> <span class="verse"><a name="46">46</a>Ve onları kutsarken yanlarından ayrıldı, göğe alındı.</span> <span class="verse"><a name="47">47</a>Öğrencileri Ona tapındılar ve büyük sevinç içinde Yeruşalime döndüler.</span> <span class="verse"><a name="48">48</a>Sürekli tapınakta bulunuyor, Tanrı'yı övüyorlardı.</span> </p></div</div></div></body></html>