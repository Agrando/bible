<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/luke">Luke</a> &gt <strong>Chapter 18</strong></div><p><span class="verse"><a name="1">1</a>İsa öğrencilerine, hiç usanmadan, her zaman dua etmeleri gerektiğini belirten şu benzetmeyi anlattı: ‹‹Kentin birinde Tanrıdan korkmayan, insana saygı duymayan bir yargıç vardı.</span> <span class="verse"><a name="2">2</a>Yine o kentte bir dul kadın vardı. Yargıca sürekli gidip, ‹Davacı olduğum kişiden hakkımı al› diyordu.</span> <span class="verse"><a name="3">3</a>‹‹Yargıç bir süre ilgisiz kaldı. Ama sonunda kendi kendine, ‹Ben her ne kadar Tanrıdan korkmaz, insana saygı duymazsam da, bu dul kadın beni rahatsız ettiği için hakkını alacağım. Yoksa sürekli gelip beni canımdan bezdirecek› dedi.››</span> <span class="verse"><a name="4">4</a>Rab şöyle devam etti: ‹‹Adaletsiz yargıcın ne söylediğini duydunuz.</span> <span class="verse"><a name="5">5</a>Tanrı da, gece gündüz kendisine yakaran seçilmişlerinin hakkını almayacak mı? Onları çok bekletecek mi?</span> <span class="verse"><a name="6">6</a>Size şunu söyleyeyim, onların hakkını tez alacaktır. Ama İnsanoğlu geldiği zaman acaba yeryüzünde iman bulacak mı?››</span> <span class="verse"><a name="7">7</a>Kendi doğruluklarına güvenip başkalarına tepeden bakan bazı kişilere İsa şu benzetmeyi anlattı: ‹‹Biri Ferisi, öbürü vergi görevlisi iki kişi dua etmek üzere tapınağa çıktı.</span> <span class="verse"><a name="8">8</a>Ferisi ayakta kendi kendine şöyle dua etti: ‹Tanrım, öbür insanlara -soygunculara, hak yiyenlere, zina edenlere- ya da şu vergi görevlisine benzemediğim için sana şükrederim.</span> <span class="verse"><a name="9">9</a>Haftada iki gün oruç tutuyor, bütün kazancımın ondalığını veriyorum.›</span> <span class="verse"><a name="10">10</a>‹‹Vergi görevlisi ise uzakta durdu, gözlerini göğe kaldırmak bile istemiyordu, ancak göğsünü döverek, ‹Tanrım, ben günahkâra merhamet et› diyordu.</span> <span class="verse"><a name="11">11</a>‹‹Size şunu söyleyeyim, Ferisi değil, bu adam aklanmış olarak evine döndü. Çünkü kendini yücelten herkes alçaltılacak, kendini alçaltan ise yüceltilecektir.››</span> <span class="verse"><a name="12">12</a>Bazıları bebekleri bile İsaya getiriyor, onlara dokunmasını istiyorlardı. Bunu gören öğrenciler onları azarladılar.</span> <span class="verse"><a name="13">13</a>Ama İsa çocukları yanına çağırarak, ‹‹Bırakın, çocuklar bana gelsin, onlara engel olmayın!›› dedi. ‹‹Çünkü Tanrının Egemenliği böylelerinindir.</span> <span class="verse"><a name="14">14</a>Size doğrusunu söyleyeyim, Tanrının Egemenliğini bir çocuk gibi kabul etmeyen, bu egemenliğe asla giremez.››</span> <span class="verse"><a name="15">15</a>İleri gelenlerden biri İsaya, ‹‹İyi öğretmenim, sonsuz yaşama kavuşmak için ne yapmalıyım?›› diye sordu.</span> <span class="verse"><a name="16">16</a>İsa, ‹‹Bana neden iyi diyorsun?›› dedi. ‹‹İyi olan yalnız biri var, O da Tanrıdır.</span> <span class="verse"><a name="17">17</a>Onun buyruklarını biliyorsun: ‹Zina etmeyeceksin, adam öldürmeyeceksin, çalmayacaksın, yalan yere tanıklık etmeyeceksin, annene babana saygı göstereceksin.› ››</span> <span class="verse"><a name="18">18</a>‹‹Bunların hepsini gençliğimden beri yerine getiriyorum›› dedi adam.</span> <span class="verse"><a name="19">19</a>İsa bunu duyunca ona, ‹‹Hâlâ bir eksiğin var›› dedi. ‹‹Neyin varsa hepsini sat, parasını yoksullara dağıt; böylece göklerde hazinen olur. Sonra gel, beni izle.››</span> <span class="verse"><a name="20">20</a>Adam bu sözleri duyunca çok üzüldü. Çünkü son derece zengindi.</span> <span class="verse"><a name="21">21</a>Onun üzüntüsünü gören İsa, ‹‹Varlıklı kişilerin Tanrı Egemenliğine girmesi ne kadar güç!›› dedi.</span> <span class="verse"><a name="22">22</a>‹‹Nitekim devenin iğne deliğinden geçmesi, zenginin Tanrı Egemenliğine girmesinden daha kolaydır.››</span> <span class="verse"><a name="23">23</a>Bunu işitenler, ‹‹Öyleyse kim kurtulabilir?›› dediler.</span> <span class="verse"><a name="24">24</a>İsa, ‹‹İnsanlar için imkânsız olan, Tanrı için mümkündür›› dedi.</span> <span class="verse"><a name="25">25</a>Petrus, ‹‹Bak, biz her şeyimizi bırakıp senin ardından geldik›› dedi.</span> <span class="verse"><a name="26">26</a>İsa onlara şöyle dedi: ‹‹Size doğrusunu söyleyeyim, Tanrının Egemenliği uğruna evini, karısını, kardeşlerini, annesiyle babasını ya da çocuklarını bırakıp da bu çağda bunların kat kat fazlasına ve gelecek çağda sonsuz yaşama kavuşmayacak hiç kimse yoktur.››</span> <span class="verse"><a name="27">27</a>İsa, Onikileri bir yana çekip onlara şöyle dedi: ‹‹Şimdi Yeruşalime gidiyoruz. Peygamberlerin İnsanoğluyla ilgili yazdıklarının tümü yerine gelecektir.</span> <span class="verse"><a name="28">28</a>O, öteki uluslara teslim edilecek. Onunla alay edecek, Ona hakaret edecekler; üzerine tükürecek ve Onu kamçılayıp öldürecekler. Ne var ki O, üçüncü gün dirilecek.››</span> <span class="verse"><a name="29">29</a>Öğrenciler bu sözlerden hiçbir şey anlamadılar. Bu sözlerin anlamı onlardan gizlenmişti, anlatılanları kavrayamıyorlardı.</span> <span class="verse"><a name="30">30</a>İsa Erihaya yaklaşırken kör bir adam yol kenarında oturmuş dileniyordu.</span> <span class="verse"><a name="31">31</a>Adam oradan geçen kalabalığı duyunca, ‹‹Ne oluyor?›› diye sordu.</span> <span class="verse"><a name="32">32</a>Ona, ‹‹Nasıralı İsa geçiyor›› dediler.</span> <span class="verse"><a name="33">33</a>O da, ‹‹Ey Davut Oğlu İsa, halime acı!›› diye bağırdı.</span> <span class="verse"><a name="34">34</a>Önden gidenler onu azarlayarak susturmak istedilerse de o, ‹‹Ey Davut Oğlu, halime acı!›› diyerek daha çok bağırdı.</span> <span class="verse"><a name="35">35</a>İsa durup adamın kendisine getirilmesini buyurdu. Adam yaklaşınca İsa, ‹‹Senin için ne yapmamı istiyorsun?›› diye sordu. O da, ‹‹Ya Rab, gözlerim görsün›› dedi.</span> <span class="verse"><a name="36">36</a>İsa, ‹‹Gözlerin görsün›› dedi. ‹‹İmanın seni kurtardı.››</span> <span class="verse"><a name="37">37</a>Adam o anda yeniden görmeye başladı ve Tanrı'yı yücelterek İsa'nın ardından gitti. Bunu gören bütün halk Tanrı'ya övgüler sundu.</span> </p></div</div></div></body></html>