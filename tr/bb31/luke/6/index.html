<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/luke/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/luke">Luke</a> &gt <strong>Chapter 6</strong></div><p><span class="verse"><a name="1">1</a>Bir Şabat Günü İsa ekinler arasından geçiyordu. Öğrencileri başakları koparıyor, avuçlarında ufalayıp yiyorlardı.</span> <span class="verse"><a name="2">2</a>Ferisilerden bazıları, ‹‹Şabat Günü yasak olanı neden yapıyorsunuz?›› dediler.</span> <span class="verse"><a name="3">3</a>İsa onlara şöyle karşılık verdi: ‹‹Davutla yanındakiler acıkınca Davutun ne yaptığını okumadınız mı?</span> <span class="verse"><a name="4">4</a>Tanrının evine girdi, kâhinlerden başkasının yemesi yasak olan adak ekmeklerini alıp yedi ve yanındakilere de verdi.››</span> <span class="verse"><a name="5">5</a>Sonra İsa onlara, ‹‹İnsanoğlu Şabat Gününün de Rabbidir›› dedi.</span> <span class="verse"><a name="6">6</a>Bir başka Şabat Günü İsa havraya girmiş öğretiyordu. Orada sağ eli sakat bir adam vardı.</span> <span class="verse"><a name="7">7</a>İsayı suçlamak için fırsat kollayan din bilginleriyle Ferisiler, Şabat Günü hastaları iyileştirecek mi diye Onu gözlüyorlardı.</span> <span class="verse"><a name="8">8</a>İsa, onların ne düşündüklerini biliyordu. Eli sakat olan adama, ‹‹Ayağa kalk, öne çık›› dedi. O da kalktı, orta yerde durdu.</span> <span class="verse"><a name="9">9</a>İsa onlara, ‹‹Size sorayım›› dedi, ‹‹Kutsal Yasaya göre Şabat Günü iyilik yapmak mı doğru, kötülük yapmak mı? Can kurtarmak mı doğru, öldürmek mi?››</span> <span class="verse"><a name="10">10</a>Gözlerini hepsinin üzerinde gezdirdikten sonra adama, ‹‹Elini uzat›› dedi. Adam elini uzattı, eli yine sapasağlam oluverdi.</span> <span class="verse"><a name="11">11</a>Onlar ise öfkeden deliye döndüler ve aralarında İsaya ne yapabileceklerini tartışmaya başladılar.</span> <span class="verse"><a name="12">12</a>O günlerde İsa, dua etmek için dağa çıktı ve bütün geceyi Tanrıya dua ederek geçirdi.</span> <span class="verse"><a name="13">13</a>Gün doğunca öğrencilerini yanına çağırdı ve onların arasından, elçi diye adlandırdığı şu on iki kişiyi seçti: Petrus adını verdiği Simun, onun kardeşi Andreas, Yakup, Yuhanna, Filipus, Bartalmay, Matta, Tomas, Alfay oğlu Yakup, Yurtsever diye tanınan Simun, Yakup oğlu Yahuda ve İsaya ihanet eden Yahuda İskariot.</span> <span class="verse"><a name="14">14</a>İsa bunlarla birlikte aşağı inip düzlük bir yerde durdu. Öğrencilerinden büyük bir kalabalık ve bütün Yahudiyeden, Yeruşalimden, Surla Sayda yakınlarındaki kıyı bölgesinden gelen büyük bir halk topluluğu da oradaydı.</span> <span class="verse"><a name="15">15</a>İsayı dinlemek ve hastalıklarına şifa bulmak için gelmişlerdi. Kötü ruhlar yüzünden sıkıntı çekenler de iyileştiriliyordu.</span> <span class="verse"><a name="16">16</a>Kalabalıkta herkes İsaya dokunmak için çabalıyordu. Çünkü Onun içinden akan bir güç herkese şifa veriyordu.</span> <span class="verse"><a name="17">17</a>İsa, gözlerini öğrencilerine çevirerek şöyle dedi:  ‹‹Ne mutlu size, ey yoksullar!  Çünkü Tanrının Egemenliği sizindir.</span> <span class="verse"><a name="18">18</a>Ne mutlu size, şimdi açlık çekenler!  Çünkü doyurulacaksınız.  Ne mutlu size, şimdi ağlayanlar!  Çünkü güleceksiniz.</span> <span class="verse"><a name="19">19</a>İnsanoğluna bağlılığınız yüzünden  İnsanlar sizden nefret ettikleri,  Sizi toplum dışı edip aşağıladıkları  Ve adınızı kötüleyip sizi reddettikleri zaman  Ne mutlu size!</span> <span class="verse"><a name="20">20</a>O gün sevinin, coşkuyla zıplayın!  Çünkü gökteki ödülünüz büyüktür.  Nitekim onların ataları da  Peygamberlere böyle davrandılar.</span> <span class="verse"><a name="21">21</a>Ama vay halinize, ey zenginler,  Çünkü tesellinizi almış bulunuyorsunuz!</span> <span class="verse"><a name="22">22</a>Vay halinize, şimdi karnı tok olan sizler,  Çünkü açlık çekeceksiniz!  Vay halinize, ey şimdi gülenler,  Çünkü yas tutup ağlayacaksınız!</span> <span class="verse"><a name="23">23</a>Bütün insanlar sizin için iyi sözler söyledikleri zaman,  Vay halinize!  Çünkü onların ataları da  Sahte peygamberlere böyle davrandılar.››</span> <span class="verse"><a name="24">24</a>‹‹Ama beni dinleyen sizlere şunu söylüyorum: Düşmanlarınızı sevin, sizden nefret edenlere iyilik yapın, size lanet edenler için iyilik dileyin, size hakaret edenler için dua edin.</span> <span class="verse"><a name="25">25</a>Bir yanağınıza vurana öbür yanağınızı da çevirin. Abanızı alandan mintanınızı da esirgemeyin.</span> <span class="verse"><a name="26">26</a>Sizden bir şey dileyen herkese verin, malınızı alandan onu geri istemeyin.</span> <span class="verse"><a name="27">27</a>İnsanların size nasıl davranmasını istiyorsanız, siz de onlara öyle davranın.</span> <span class="verse"><a name="28">28</a>‹‹Eğer yalnız sizi sevenleri severseniz, bu size ne övgü kazandırır? Günahkârlar bile kendilerini sevenleri sever.</span> <span class="verse"><a name="29">29</a>Size iyilik yapanlara iyilik yaparsanız, bu size ne övgü kazandırır? Günahkârlar bile böyle yapar.</span> <span class="verse"><a name="30">30</a>Geri alacağınızı umduğunuz kişilere ödünç verirseniz, bu size ne övgü kazandırır? Günahkârlar bile verdiklerini geri almak koşuluyla günahkârlara ödünç verirler.</span> <span class="verse"><a name="31">31</a>Ama siz düşmanlarınızı sevin, iyilik yapın, hiçbir karşılık beklemeden ödünç verin. Alacağınız ödül büyük olacak, Yüceler Yücesinin oğulları olacaksınız. Çünkü O, nankör ve kötü kişilere karşı iyi yüreklidir.</span> <span class="verse"><a name="32">32</a>Babanız merhametli olduğu gibi, siz de merhametli olun.››</span> <span class="verse"><a name="33">33</a>‹‹Başkasını yargılamayın, siz de yargılanmazsınız. Suçlu çıkarmayın, siz de suçlu çıkarılmazsınız. Başkasını bağışlayın, siz de bağışlanırsınız.</span> <span class="verse"><a name="34">34</a>Verin, size verilecektir. İyice bastırılmış, silkelenmiş ve taşmış, dolu bir ölçekle kucağınıza boşaltılacak. Hangi ölçekle verirseniz, aynı ölçekle alacaksınız.››</span> <span class="verse"><a name="35">35</a>İsa onlara şu benzetmeyi de anlattı: ‹‹Kör köre kılavuzluk edebilir mi? İkisi de çukura düşmez mi?</span> <span class="verse"><a name="36">36</a>Öğrenci öğretmeninden üstün değildir, ama eğitimini tamamlayan her öğrenci öğretmeni gibi olacaktır.</span> <span class="verse"><a name="37">37</a>‹‹Sen neden kardeşinin gözündeki çöpü görürsün de kendi gözündeki merteği farketmezsin?</span> <span class="verse"><a name="38">38</a>Kendi gözündeki merteği görmezken, kardeşine nasıl, ‹Kardeş, izin ver, gözündeki çöpü çıkarayım› dersin? Seni ikiyüzlü! Önce kendi gözündeki merteği çıkar, o zaman kardeşinin gözündeki çöpü çıkarmak için daha iyi görürsün.››</span> <span class="verse"><a name="39">39</a>‹‹İyi ağaç kötü meyve, kötü ağaç da iyi meyve vermez.</span> <span class="verse"><a name="40">40</a>Her ağaç meyvesinden tanınır. Dikenli bitkilerden incir toplanmaz, çalılardan üzüm devşirilmez.</span> <span class="verse"><a name="41">41</a>İyi insan yüreğindeki iyilik hazinesinden iyilik, kötü insan içindeki kötülük hazinesinden kötülük çıkarır. İnsanın ağzı, yüreğinden taşanı söyler.</span> <span class="verse"><a name="42">42</a>‹‹Niçin beni ‹Ya Rab, ya Rab› diye çağırıyorsunuz da söylediklerimi yapmıyorsunuz?</span> <span class="verse"><a name="43">43</a>Bana gelen ve sözlerimi duyup uygulayan kişinin kime benzediğini size anlatayım.</span> <span class="verse"><a name="44">44</a>Böyle bir kişi, evini yaparken toprağı kazan, derinlere inip temeli kaya üzerine atan adama benzer. Sel sularıyla kabaran ırmak o eve saldırsa da, onu sarsamaz. Çünkü ev sağlam yapılmıştır.</span> <span class="verse"><a name="45">45</a>Ama sözlerimi duyup da uygulamayan kişi, evini temel koymaksızın toprağın üzerine kuran adama benzer. Kabaran ırmak saldırınca ev hemen çöker. Evin yıkılışı da korkunç olur.››</span> </p></div</div></div></body></html>