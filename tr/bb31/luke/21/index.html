<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/luke">Luke</a> &gt <strong>Chapter 21</strong></div><p><span class="verse"><a name="1">1</a>İsa başını kaldırdı ve bağış toplanan yerde bağışlarını bırakan zenginleri gördü.</span> <span class="verse"><a name="2">2</a>Yoksul bir dul kadının oraya iki bakır para attığını görünce, ‹‹Size gerçeği söyleyeyim›› dedi, ‹‹Bu yoksul dul kadın herkesten daha çok verdi.</span> <span class="verse"><a name="3">3</a>Çünkü bunların hepsi kutuya, zenginliklerinden artanı attılar. Bu kadın ise yoksulluğuna karşın, geçinmek için elinde ne varsa hepsini verdi.››</span> <span class="verse"><a name="4">4</a>Bazı kişiler tapınağın nasıl güzel taşlar ve adaklarla süslenmiş olduğundan söz edince İsa, ‹‹Burada gördüklerinize gelince, öyle günler gelecek ki, taş üstünde taş kalmayacak, hepsi yıkılacak!›› dedi.</span> <span class="verse"><a name="5">5</a>Onlar da, ‹‹Peki, öğretmenimiz, bu dediklerin ne zaman olacak? Bunların gerçekleşmek üzere olduğunu gösteren belirti ne olacak?›› diye sordular.</span> <span class="verse"><a name="6">6</a>İsa, ‹‹Sakın sizi saptırmasınlar›› dedi. ‹‹Birçokları, ‹Ben Oyum› ve ‹Zaman yaklaştı› diyerek benim adımla gelecekler. Onların ardından gitmeyin.</span> <span class="verse"><a name="7">7</a>Savaş ve isyan haberleri duyunca telaşlanmayın. Önce bunların olması gerek, ama son hemen gelmeyecek.››</span> <span class="verse"><a name="8">8</a>Sonra onlara şöyle dedi: ‹‹Ulus ulusa, devlet devlete savaş açacak.</span> <span class="verse"><a name="9">9</a>Şiddetli depremler, yer yer kıtlıklar ve salgın hastalıklar, korkunç olaylar ve gökte olağanüstü belirtiler olacak.</span> <span class="verse"><a name="10">10</a>‹‹Ama bütün bu olaylardan önce sizi yakalayıp zulmedecekler. Sizi havralara teslim edecek, zindanlara atacaklar. Benim adımdan ötürü kralların, valilerin önüne çıkarılacaksınız.</span> <span class="verse"><a name="11">11</a>Bu size tanıklık etme fırsatı olacak.</span> <span class="verse"><a name="12">12</a>Buna göre kendinizi nasıl savunacağınızı önceden düşünmemekte kararlı olun.</span> <span class="verse"><a name="13">13</a>Çünkü ben size öyle bir konuşma yeteneği, öyle bir bilgelik vereceğim ki, size karşı çıkanların hiçbiri buna karşı direnemeyecek, bir şey diyemeyecek.</span> <span class="verse"><a name="14">14</a>Anne babanız, kardeşleriniz, akraba ve dostlarınız bile sizi ele verecek ve bazılarınızı öldürtecekler.</span> <span class="verse"><a name="15">15</a>Benim adımdan ötürü herkes sizden nefret edecek.</span> <span class="verse"><a name="16">16</a>Ne var ki, başınızdaki saçlardan bir tel bile yok olmayacaktır.</span> <span class="verse"><a name="17">17</a>Dayanmakla canlarınızı kazanacaksınız.</span> <span class="verse"><a name="18">18</a>‹‹Yeruşalimin ordular tarafından kuşatıldığını görünce bilin ki, kentin yıkılacağı zaman yaklaşmıştır.</span> <span class="verse"><a name="19">19</a>O zaman Yahudiyede bulunanlar dağlara kaçsın, kentte olanlar dışarı çıksın, kırdakiler kente dönmesin.</span> <span class="verse"><a name="20">20</a>Çünkü o günler, yazılmış olanların tümünün gerçekleşeceği ceza günleridir.</span> <span class="verse"><a name="21">21</a>O günlerde gebe olan, çocuk emziren kadınların vay haline! Çünkü ülke büyük sıkıntıya düşecek ve bu halk gazaba uğrayacaktır.</span> <span class="verse"><a name="22">22</a>Kılıçtan geçirilecek, tutsak olarak bütün uluslar arasına sürülecekler. Yeruşalim, öteki ulusların dönemleri tamamlanıncaya dek onların ayakları altında çiğnenecektir.</span> <span class="verse"><a name="23">23</a>‹‹Güneşte, ayda ve yıldızlarda belirtiler görülecek. Yeryüzünde uluslar denizin ve dalgaların uğultusundan şaşkına dönecek, dehşete düşecekler.</span> <span class="verse"><a name="24">24</a>Dünyanın üzerine gelecek felaketleri bekleyen insanlar korkudan bayılacak. Çünkü göksel güçler sarsılacak.</span> <span class="verse"><a name="25">25</a>O zaman İnsanoğlunun bulut içinde büyük güç ve görkemle geldiğini görecekler.</span> <span class="verse"><a name="26">26</a>Bu olaylar gerçekleşmeye başlayınca doğrulun ve başlarınızı kaldırın. Çünkü kurtuluşunuz yakın demektir.››</span> <span class="verse"><a name="27">27</a>İsa onlara şu benzetmeyi anlattı: ‹‹İncir ağacına ya da herhangi bir ağaca bakın.</span> <span class="verse"><a name="28">28</a>Bunların yapraklandığını gördüğünüz zaman yaz mevsiminin yakın olduğunu kendiliğinizden anlarsınız.</span> <span class="verse"><a name="29">29</a>Aynı şekilde, bu olayların gerçekleştiğini gördüğünüzde bilin ki, Tanrının Egemenliği yakındır.</span> <span class="verse"><a name="30">30</a>Size doğrusunu söyleyeyim, bütün bunlar olmadan, bu kuşak ortadan kalkmayacak.</span> <span class="verse"><a name="31">31</a>Yer ve gök ortadan kalkacak, ama benim sözlerim asla ortadan kalkmayacaktır.</span> <span class="verse"><a name="32">32</a>‹‹Kendinize dikkat edin! Yürekleriniz sefahat, sarhoşluk ve bu yaşamın kaygılarıyla ağırlaşmasın. O gün, üzerinize bir tuzak gibi aniden inmesin. Çünkü o gün bütün yeryüzünde yaşayan herkesin üzerine gelecektir.</span> <span class="verse"><a name="33">33</a>Her an uyanık kalın, gerçekleşmek üzere olan bütün bu olaylardan kurtulabilmek ve İnsanoğlunun önünde durabilmek için dua edin.››</span> <span class="verse"><a name="34">34</a>İsa gündüz tapınakta öğretiyor, geceleri ise kentten dışarı çıkıp Zeytin Dağında sabahlıyordu.</span> <span class="verse"><a name="35">35</a>Sabah erkenden bütün halk O'nu tapınakta dinlemek için O'na akın ediyordu.</span> </p></div</div></div></body></html>