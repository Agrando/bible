<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/luke">Luke</a> &gt <strong>Chapter 22</strong></div><p><span class="verse"><a name="1">1</a>Fısıh denilen Mayasız Ekmek Bayramı yaklaşmıştı.</span> <span class="verse"><a name="2">2</a>Başkâhinlerle din bilginleri İsayı ortadan kaldırmak için bir yol arıyor, ama halktan korkuyorlardı.</span> <span class="verse"><a name="3">3</a>Şeytan, Onikilerden biri olup İskariot diye adlandırılan Yahudanın yüreğine girdi.</span> <span class="verse"><a name="4">4</a>Yahuda gitti, başkâhinler ve tapınak koruyucularının komutanlarıyla İsayı nasıl ele verebileceğini görüştü.</span> <span class="verse"><a name="5">5</a>Onlar buna sevindiler ve kendisine para vermeye razı oldular.</span> <span class="verse"><a name="6">6</a>Bunu kabul eden Yahuda, kalabalığın olmadığı bir zamanda İsayı ele vermek için fırsat kollamaya başladı.</span> <span class="verse"><a name="7">7</a>Fısıh kurbanının kesilmesi gereken Mayasız Ekmek Günü geldi.</span> <span class="verse"><a name="8">8</a>İsa, Petrusla Yuhannayı, ‹‹Gidin, Fısıh yemeğini yiyebilmemiz için hazırlık yapın›› diyerek önden gönderdi.</span> <span class="verse"><a name="9">9</a>Ona, ‹‹Nerede hazırlık yapmamızı istersin?›› diye sordular.</span> <span class="verse"><a name="10">10</a>İsa onlara, ‹‹Bakın›› dedi, ‹‹Kente girdiğinizde karşınıza su testisi taşıyan bir adam çıkacak. Adamı, gideceği eve kadar izleyin ve evin sahibine şöyle deyin: ‹Öğretmen, öğrencilerimle birlikte Fısıh yemeğini yiyeceğim konuk odası nerede? diye soruyor.›</span> <span class="verse"><a name="11">11</a>Ev sahibi size üst katta, döşenmiş büyük bir oda gösterecek. Orada hazırlık yapın.››</span> <span class="verse"><a name="12">12</a>Onlar da gittiler, her şeyi İsanın kendilerine söylediği gibi buldular ve Fısıh yemeği için hazırlık yaptılar.</span> <span class="verse"><a name="13">13</a>Yemek saati gelince İsa, elçileriyle birlikte sofraya oturdu ve onlara şöyle dedi: ‹‹Ben acı çekmeden önce bu Fısıh yemeğini sizinle birlikte yemeyi çok arzulamıştım.</span> <span class="verse"><a name="14">14</a>Size şunu söyleyeyim, Fısıh yemeğini, Tanrının Egemenliğinde yetkinliğe erişeceği zamana dek, bir daha yemeyeceğim.››</span> <span class="verse"><a name="15">15</a>Sonra kâseyi alarak şükretti ve, ‹‹Bunu alın, aranızda paylaşın›› dedi.</span> <span class="verse"><a name="16">16</a>‹‹Size şunu söyleyeyim, Tanrının Egemenliği gelene dek, asmanın ürününden bir daha içmeyeceğim.››</span> <span class="verse"><a name="17">17</a>Sonra eline ekmek aldı, şükredip ekmeği böldü ve onlara verdi. ‹‹Bu sizin uğrunuza feda edilen bedenimdir. Beni anmak için böyle yapın›› dedi.</span> <span class="verse"><a name="18">18</a>Aynı şekilde, yemekten sonra kâseyi alıp şöyle dedi: ‹‹Bu kâse, sizin uğrunuza akıtılan kanımla gerçekleşen yeni antlaşmadır.</span> <span class="verse"><a name="19">19</a>Ama bana ihanet edecek kişinin eli şu anda benimkiyle birlikte sofradadır.</span> <span class="verse"><a name="20">20</a>İnsanoğlu, belirlenmiş olan yoldan gidiyor. Ama Ona ihanet eden adamın vay haline!››</span> <span class="verse"><a name="21">21</a>Elçiler, aralarında bunu kimin yapabileceğini tartışmaya başladılar.</span> <span class="verse"><a name="22">22</a>Ayrıca aralarında hangisinin en üstün sayılacağı konusunda bir çekişme oldu.</span> <span class="verse"><a name="23">23</a>İsa onlara, ‹‹Ulusların kralları, kendi uluslarına egemen kesilirler. İleri gelenleri de kendilerine iyiliksever unvanını yakıştırırlar›› dedi.</span> <span class="verse"><a name="24">24</a>‹‹Ama siz böyle olmayacaksınız. Aranızda en büyük olan, en küçük gibi olsun; yöneten, hizmet eden gibi olsun.</span> <span class="verse"><a name="25">25</a>Hangisi daha büyük, sofrada oturan mı, hizmet eden mi? Sofrada oturan değil mi? Oysa ben aranızda hizmet eden biri gibi oldum.</span> <span class="verse"><a name="26">26</a>Denendiğim zamanlar benimle birlikte dayanmış olanlar sizlersiniz.</span> <span class="verse"><a name="27">27</a>Babam bana nasıl bir egemenlik verdiyse, ben de size bir egemenlik veriyorum.</span> <span class="verse"><a name="28">28</a>Öyle ki, egemenliğimde benim soframda yiyip içesiniz ve tahtta oturarak İsrailin on iki oymağını yargılayasınız.</span> <span class="verse"><a name="29">29</a>‹‹Simun, Simun, Şeytan sizleri buğday gibi kalburdan geçirmek için izin almıştır.</span> <span class="verse"><a name="30">30</a>Ama ben, imanını yitirmeyesin diye senin için dua ettim. Geri döndüğün zaman kardeşlerini güçlendir.››</span> <span class="verse"><a name="31">31</a>Simun İsaya, ‹‹Ya Rab, ben seninle birlikte zindana da, ölüme de gitmeye hazırım›› dedi.</span> <span class="verse"><a name="32">32</a>İsa, ‹‹Sana şunu söyleyeyim, Petrus, bu gece horoz ötmeden beni tanıdığını üç kez inkâr edeceksin›› dedi.</span> <span class="verse"><a name="33">33</a>Sonra İsa onlara, ‹‹Ben sizi kesesiz, torbasız ve çarıksız gönderdiğim zaman, herhangi bir eksiğiniz oldu mu?›› diye sordu. ‹‹Hiçbir eksiğimiz olmadı›› dediler.</span> <span class="verse"><a name="34">34</a>O da onlara, ‹‹Şimdi ise kesesi olan da, torbası olan da yanına alsın›› dedi. ‹‹Kılıcı olmayan, abasını satıp bir kılıç alsın.</span> <span class="verse"><a name="35">35</a>Size şunu söyleyeyim, yazılmış olan şu sözün yaşamımda yerine gelmesi gerekiyor: ‹O, suçlularla bir sayıldı.› Gerçekten de benimle ilgili yazılmış olanlar yerine gelmektedir.››</span> <span class="verse"><a name="36">36</a>‹‹Ya Rab, işte burada iki kılıç var›› dediler. O da onlara, ‹‹Yeter!›› dedi.</span> <span class="verse"><a name="37">37</a>İsa dışarı çıktı, her zamanki gibi Zeytin Dağına gitti. Öğrenciler de Onun ardından gittiler.</span> <span class="verse"><a name="38">38</a>Oraya varınca İsa onlara, ‹‹Dua edin ki ayartılmayasınız›› dedi.</span> <span class="verse"><a name="39">39</a>Onlardan bir taş atımı kadar uzaklaştı ve diz çökerek şöyle dua etti: ‹‹Baba, senin isteğine uygunsa, bu kâseyi benden uzaklaştır. Yine de benim değil, senin istediğin olsun.››</span> <span class="verse"><a name="40">40</a>Gökten bir melek İsaya görünerek Onu güçlendirdi.</span> <span class="verse"><a name="41">41</a>Derin bir acı içinde olan İsa daha hararetle dua etti. Teri, toprağa düşen kan damlalarını andırıyordu.</span> <span class="verse"><a name="42">42</a>İsa duadan kalkıp öğrencilerin yanına dönünce onları üzüntüden uyumuş buldu.</span> <span class="verse"><a name="43">43</a>Onlara, ‹‹Niçin uyuyorsunuz?›› dedi. ‹‹Kalkıp dua edin ki ayartılmayasınız.››</span> <span class="verse"><a name="44">44</a>İsa daha konuşurken bir kalabalık çıkageldi. Onikilerden biri, Yahuda adındaki kişi, kalabalığa öncülük ediyordu. İsayı öpmek üzere yaklaşınca İsa, ‹‹Yahuda›› dedi, ‹‹İnsanoğluna bir öpücükle mi ihanet ediyorsun?››</span> <span class="verse"><a name="45">45</a>İsanın çevresindekiler olacakları anlayınca, ‹‹Ya Rab, kılıçla vuralım mı?›› dediler.</span> <span class="verse"><a name="46">46</a>İçlerinden biri başkâhinin kölesine vurarak sağ kulağını uçurdu.</span> <span class="verse"><a name="47">47</a>Ama İsa, ‹‹Bırakın, yeter!›› dedi, sonra kölenin kulağına dokunarak onu iyileştirdi.</span> <span class="verse"><a name="48">48</a>İsa, üzerine yürüyen başkâhinlere, tapınak koruyucularının komutanlarına ve ileri gelenlere şöyle dedi: ‹‹Niçin bir haydutmuşum gibi kılıç ve sopalarla geldiniz?</span> <span class="verse"><a name="49">49</a>Her gün tapınakta sizinle birlikteydim, bana el sürmediniz. Ama bu saat sizindir, karanlığın egemen olduğu saattir.››</span> <span class="verse"><a name="50">50</a>İsayı tutukladılar, alıp başkâhinin evine götürdüler. Petrus onları uzaktan izliyordu.</span> <span class="verse"><a name="51">51</a>Avlunun ortasında ateş yakıp çevresinde oturduklarında Petrus da gelip onlarla birlikte oturdu.</span> <span class="verse"><a name="52">52</a>Bir hizmetçi kız ateşin ışığında oturan Petrusu gördü. Onu dikkatle süzerek, ‹‹Bu da Onunla birlikteydi›› dedi.</span> <span class="verse"><a name="53">53</a>Ama Petrus, ‹‹Ben Onu tanımıyorum, kadın!›› diye inkâr etti.</span> <span class="verse"><a name="54">54</a>Biraz sonra onu gören başka biri, ‹‹Sen de onlardansın›› dedi. Petrus, ‹‹Değilim, arkadaş!›› dedi.</span> <span class="verse"><a name="55">55</a>Yaklaşık bir saat sonra yine bir başkası ısrarla, ‹‹Gerçekten bu da Onunla birlikteydi›› dedi. ‹‹Çünkü Celilelidir.››</span> <span class="verse"><a name="56">56</a>Petrus, ‹‹Sen ne diyorsun be adam, anlamıyorum!›› dedi. Tam o anda, Petrus daha konuşurken horoz öttü.</span> <span class="verse"><a name="57">57</a>Rab arkasına dönüp Petrusa baktı. O zaman Petrus, Rabbin kendisine, ‹‹Bu gece horoz ötmeden beni üç kez inkâr edeceksin›› dediğini hatırladı ve dışarı çıkıp acı acı ağladı.</span> <span class="verse"><a name="58">58</a>İsayı göz altında tutan adamlar Onunla alay ediyor, Onu dövüyorlardı.</span> <span class="verse"><a name="59">59</a>Gözlerini bağlayıp, ‹‹Peygamberliğini göster bakalım, sana vuran kim?›› diye soruyorlardı.</span> <span class="verse"><a name="60">60</a>Kendisine daha bir sürü küfür yağdırdılar.</span> <span class="verse"><a name="61">61</a>Gün doğunca halkın ileri gelenleri, başkâhinler ve din bilginleri toplandılar. İsa, bunlardan oluşan Yüksek Kurulun önüne çıkarıldı.</span> <span class="verse"><a name="62">62</a>Ona, ‹‹Sen Mesih isen, söyle bize›› dediler. İsa onlara şöyle dedi: ‹‹Size söylesem, inanmazsınız.</span> <span class="verse"><a name="63">63</a>Size soru sorsam, yanıt vermezsiniz.</span> <span class="verse"><a name="64">64</a>Ne var ki, bundan böyle İnsanoğlu, kudretli Tanrının sağında oturacaktır.››</span> <span class="verse"><a name="65">65</a>Onların hepsi, ‹‹Yani, sen Tanrının Oğlu musun?›› diye sordular. O da onlara, ‹‹Söylediğiniz gibi, ben Oyum›› dedi.</span> <span class="verse"><a name="66">66</a>‹‹Artık tanıklığa ne ihtiyacımız var?›› dediler. ‹‹İşte kendi ağzından duyduk!››</span> </p></div</div></div></body></html>