<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/luke">Luke</a> &gt <strong>Chapter 4</strong></div><p><span class="verse"><a name="1">1</a>Kutsal Ruhla dolu olarak Şeria Irmağından dönen İsa, Ruhun yönlendirmesiyle çölde dolaştırılarak kırk gün İblis tarafından denendi. O günlerde hiçbir şey yemedi. Dolayısıyla bu süre sonunda acıktı.</span> <span class="verse"><a name="2">2</a>Bunun üzerine İblis Ona, ‹‹Tanrının Oğluysan, şu taşa söyle ekmek olsun›› dedi.</span> <span class="verse"><a name="3">3</a>İsa, ‹‹ ‹İnsan yalnız ekmekle yaşamaz› diye yazılmıştır›› karşılığını verdi.</span> <span class="verse"><a name="4">4</a>Sonra İblis İsayı yükseklere çıkararak bir anda Ona dünyanın bütün ülkelerini gösterdi.</span> <span class="verse"><a name="5">5</a>Ona, ‹‹Bütün bunların yönetimini ve zenginliğini sana vereceğim›› dedi. ‹‹Bunlar bana teslim edildi, ben de dilediğim kişiye veririm.</span> <span class="verse"><a name="6">6</a>Bana taparsan, hepsi senin olacak.››</span> <span class="verse"><a name="7">7</a>İsa ona şu karşılığı verdi: ‹‹ ‹Tanrın Rabbe tapacak, yalnız Ona kulluk edeceksin› diye yazılmıştır.››</span> <span class="verse"><a name="8">8</a>İblis Onu Yeruşalime götürüp tapınağın tepesine çıkardı. ‹‹Tanrının Oğluysan, kendini buradan aşağı at›› dedi.</span> <span class="verse"><a name="9">9</a>‹‹Çünkü şöyle yazılmıştır:  ‹Tanrı, seni korumaları için  Meleklerine buyruk verecek.›</span> <span class="verse"><a name="10">10</a>‹Ayağın bir taşa çarpmasın diye  Seni elleri üzerinde taşıyacaklar.› ››</span> <span class="verse"><a name="11">11</a>İsa ona şöyle karşılık verdi: ‹‹ ‹Tanrın Rabbi denemeyeceksin!› diye buyrulmuştur.››</span> <span class="verse"><a name="12">12</a>İblis, İsayı her bakımdan denedikten sonra bir süre için Onun yanından ayrıldı.</span> <span class="verse"><a name="13">13</a>İsa, Ruhun gücüyle donanmış olarak Celileye döndü. Haber bütün bölgeye yayıldı.</span> <span class="verse"><a name="14">14</a>Oranın havralarında öğretiyor, herkes tarafından övülüyordu.</span> <span class="verse"><a name="15">15</a>İsa, büyüdüğü Nasıra Kentine geldiğinde her zamanki gibi Şabat Günü havraya gitti. Kutsal Yazıları okumak üzere ayağa kalkınca Ona Peygamber Yeşayanın Kitabı verildi. Kitabı açarak şu sözlerin yazılı olduğu yeri buldu:</span> <span class="verse"><a name="16">16</a>‹‹Rabbin Ruhu üzerimdedir.  Çünkü O beni yoksullara Müjdeyi iletmek için meshetti.  Tutsaklara serbest bırakılacaklarını,  Körlere gözlerinin açılacağını duyurmak için,  Ezilenleri özgürlüğe kavuşturmak  Ve Rabbin lütuf yılını ilan etmek için  Beni gönderdi.››</span> <span class="verse"><a name="17">17</a>Sonra kitabı kapattı, görevliye geri verip oturdu. Havradakilerin hepsi dikkatle Ona bakıyordu.</span> <span class="verse"><a name="18">18</a>İsa, ‹‹Dinlediğiniz bu Yazı bugün yerine gelmiştir›› diye konuşmaya başladı.</span> <span class="verse"><a name="19">19</a>Herkes İsayı övüyor, ağzından çıkan lütufkâr sözlere hayran kalıyordu. ‹‹Yusufun oğlu değil mi bu?›› diyorlardı.</span> <span class="verse"><a name="20">20</a>İsa onlara şöyle dedi: ‹‹Kuşkusuz bana şu deyimi hatırlatacaksınız: ‹Ey hekim, önce kendini iyileştir! Kefarnahumda yaptıklarını duyduk. Aynısını burada, kendi memleketinde de yap.› ››</span> <span class="verse"><a name="21">21</a>‹‹Size doğrusunu söyleyeyim›› diye devam etti İsa, ‹‹Hiçbir peygamber kendi memleketinde kabul görmez.</span> <span class="verse"><a name="22">22</a>Yine size gerçeği söyleyeyim, gökyüzünün üç yıl altı ay kapalı kaldığı, bütün ülkede korkunç bir kıtlığın baş gösterdiği İlyas zamanında İsrailde çok sayıda dul kadın vardı.</span> <span class="verse"><a name="23">23</a>İlyas bunlardan hiçbirine gönderilmedi; yalnız Sayda bölgesinin Sarefat Kentinde bulunan dul bir kadına gönderildi.</span> <span class="verse"><a name="24">24</a>Peygamber Elişanın zamanında İsrailde çok sayıda cüzamlı vardı. Bunlardan hiçbiri iyileştirilmedi; yalnız Suriyeli Naaman iyileştirildi.››</span> <span class="verse"><a name="25">25</a>Havradakiler bu sözleri duyunca öfkeden kudurdular.</span> <span class="verse"><a name="26">26</a>Ayağa kalkıp İsayı kentin dışına kovdular. Onu uçurumdan aşağı atmak için kentin kurulduğu tepenin yamacına götürdüler.</span> <span class="verse"><a name="27">27</a>Ama İsa onların arasından geçerek oradan uzaklaştı.</span> <span class="verse"><a name="28">28</a>Sonra İsa Celilenin Kefarnahum Kentine gitti. Şabat Günü halka öğretiyordu.</span> <span class="verse"><a name="29">29</a>Yetkiyle konuştuğu için Onun öğretişine şaşıp kaldılar.</span> <span class="verse"><a name="30">30</a>Havrada cinli, içinde kötü ruh olan bir adam vardı. Adam yüksek sesle, ‹‹Ey Nasıralı İsa, bırak bizi! Bizden ne istiyorsun?›› diye bağırdı. ‹‹Bizi mahvetmeye mi geldin? Senin kim olduğunu biliyorum, Tanrının Kutsalısın sen!››</span> <span class="verse"><a name="31">31</a>İsa, ‹‹Sus, çık adamdan!›› diyerek cini azarladı. Cin adamı herkesin önünde yere vurduktan sonra, ona hiç zarar vermeden içinden çıktı.</span> <span class="verse"><a name="32">32</a>Herkes şaşkına dönmüştü. Birbirlerine, ‹‹Bu nasıl söz? Güç ve yetkiyle kötü ruhlara çıkmalarını buyuruyor, onlar da çıkıyor!›› diyorlardı.</span> <span class="verse"><a name="33">33</a>İsayla ilgili haber o bölgenin her yanında yankılandı.</span> <span class="verse"><a name="34">34</a>İsa havradan ayrılarak Simunun evine gitti. Simunun kaynanası hastaydı, ateşler içindeydi. Onun için İsadan yardım istediler.</span> <span class="verse"><a name="35">35</a>İsa kadının başucunda durup ateşi azarladı, kadının ateşi düştü. Kadın hemen ayağa kalkıp onlara hizmet etmeye başladı.</span> <span class="verse"><a name="36">36</a>Güneş batarken herkes çeşitli hastalıklara yakalanmış akrabalarını İsaya getirdi. İsa her birinin üzerine ellerini koyarak onları iyileştirdi.</span> <span class="verse"><a name="37">37</a>Birçoğunun içinden cinler de, ‹‹Sen Tanrının Oğlusun!›› diye bağırarak çıkıyordu. Ne var ki, İsa onları azarladı, konuşmalarına izin vermedi. Çünkü kendisinin Mesih olduğunu biliyorlardı.</span> <span class="verse"><a name="38">38</a>Sabah olunca İsa dışarı çıkıp ıssız bir yere gitti. Halk ise Onu arıyordu. Bulunduğu yere geldiklerinde Onu yanlarında alıkoymaya çalıştılar.</span> <span class="verse"><a name="39">39</a>Ama İsa, ‹‹Öbür kentlerde de Tanrının Egemenliğiyle ilgili Müjdeyi yaymam gerek›› dedi. ‹‹Çünkü bunun için gönderildim.››</span> <span class="verse"><a name="40">40</a>Böylece Yahudiye'deki havralarda Tanrı sözünü duyurmaya devam etti.</span> </p></div</div></div></body></html>