<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/luke/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/luke">Luke</a> &gt <strong>Chapter 1</strong></div><p><span class="verse"><a name="1">1</a>Sayın Teofilos, Birçok kişi aramızda olup bitenlerin tarihçesini yazmaya girişti. Nitekim başlangıçtan beri bu olayların görgü tanığı ve Tanrı sözünün hizmetkârı olanlar bunları bize ilettiler. Ben de bütün bu olayları ta başından özenle araştırmış biri olarak bunları sana sırasıyla yazmayı uygun gördüm.</span> <span class="verse"><a name="2">2</a>Öyle ki, sana verilen bilgilerin doğruluğunu bilesin.</span> <span class="verse"><a name="3">3</a>Yahudiye Kralı Hirodes zamanında, Aviya bölüğünden Zekeriya adında bir kâhin vardı. Harun soyundan gelen karısının adı ise Elizabetti.</span> <span class="verse"><a name="4">4</a>Her ikisi de Tanrının gözünde doğru kişilerdi, Rabbin bütün buyruk ve kurallarına eksiksizce uyarlardı.</span> <span class="verse"><a name="5">5</a>Elizabet kısır olduğu için çocukları olmuyordu. İkisinin de yaşı ilerlemişti.</span> <span class="verse"><a name="6">6</a>Zekeriya, hizmet sırasının kendi bölüğünde olduğu bir gün, Tanrının önünde kâhinlik görevini yerine getiriyordu.</span> <span class="verse"><a name="7">7</a>Kâhinlik geleneği uyarınca Rabbin Tapınağına girip buhur yakma görevi kurayla ona verilmişti.</span> <span class="verse"><a name="8">8</a>Buhur yakma saatinde bütün halk topluluğu dışarıda dua ediyordu.</span> <span class="verse"><a name="9">9</a>Bu sırada, Rabbin bir meleği buhur sunağının sağında durup Zekeriyaya göründü.</span> <span class="verse"><a name="10">10</a>Zekeriya onu görünce şaşırdı, korkuya kapıldı.</span> <span class="verse"><a name="11">11</a>Melek, ‹‹Korkma, Zekeriya›› dedi, ‹‹Duan kabul edildi. Karın Elizabet sana bir oğul doğuracak, adını Yahya koyacaksın.</span> <span class="verse"><a name="12">12</a>Sevinip coşacaksın. Birçokları da onun doğumuna sevinecek.</span> <span class="verse"><a name="13">13</a>O, Rabbin gözünde büyük olacak. Hiç şarap ve içki içmeyecek; daha annesinin rahmindeyken Kutsal Ruhla dolacak.</span> <span class="verse"><a name="14">14</a>İsrailoğullarından birçoğunu, Tanrıları Rabbe döndürecek.</span> <span class="verse"><a name="15">15</a>Babaların yüreklerini çocuklarına döndürmek, söz dinlemeyenleri doğru kişilerin anlayışına yöneltmek ve Rab için hazırlanmış bir halk yetiştirmek üzere, İlyasın ruhu ve gücüyle Rabbin önünden gidecektir.››</span> <span class="verse"><a name="16">16</a>Zekeriya meleğe, ‹‹Bundan nasıl emin olabilirim?›› dedi. ‹‹Çünkü ben yaşlandım, karımın da yaşı ilerledi.››</span> <span class="verse"><a name="17">17</a>Melek ona şöyle karşılık verdi: ‹‹Ben Tanrının huzurunda duran Cebrailim. Seninle konuşmak ve bu müjdeyi sana bildirmek için gönderildim.</span> <span class="verse"><a name="18">18</a>İşte, belirlenen zamanda yerine gelecek olan sözlerime inanmadığın için dilin tutulacak, bunların gerçekleşeceği güne dek konuşamayacaksın.››</span> <span class="verse"><a name="19">19</a>Zekeriyayı bekleyen halk, onun tapınakta bu kadar uzun süre kalmasına şaştı.</span> <span class="verse"><a name="20">20</a>Zekeriya ise dışarı çıktığında onlarla konuşamadı. O zaman tapınakta bir görüm gördüğünü anladılar. Kendisi onlara işaretler yapıyor, ama konuşamıyordu.</span> <span class="verse"><a name="21">21</a>Görev süresi bitince Zekeriya evine döndü.</span> <span class="verse"><a name="22">22</a>Bir süre sonra karısı Elizabet gebe kaldı ve beş ay evine kapandı.</span> <span class="verse"><a name="23">23</a>‹‹Bunu benim için yapan Rabdir›› dedi. ‹‹Bu günlerde benimle ilgilenerek insanlar arasında utancımı giderdi.››</span> <span class="verse"><a name="24">24</a>Elizabetin hamileliğinin altıncı ayında Tanrı, Melek Cebraili Celilede bulunan Nasıra adlı kente, Davutun soyundan Yusuf adındaki adamla nişanlı kıza gönderdi. Kızın adı Meryemdi.</span> <span class="verse"><a name="25">25</a>Onun yanına giren melek, ‹‹Selam, ey Tanrının lütfuna erişen kız! Rab seninledir›› dedi.</span> <span class="verse"><a name="26">26</a>Söylenenlere çok şaşıran Meryem, bu selamın ne anlama gelebileceğini düşünmeye başladı.</span> <span class="verse"><a name="27">27</a>Ama melek ona, ‹‹Korkma Meryem›› dedi, ‹‹Sen Tanrının lütfuna eriştin.</span> <span class="verse"><a name="28">28</a>Bak, gebe kalıp bir oğul doğuracak, adını İsa koyacaksın.</span> <span class="verse"><a name="29">29</a>O büyük olacak, kendisine ‹Yüceler Yücesinin Oğlu› denecek. Rab Tanrı Ona, atası Davutun tahtını verecek.</span> <span class="verse"><a name="30">30</a>O da sonsuza dek Yakupun soyu üzerinde egemenlik sürecek, egemenliğinin sonu gelmeyecektir.››</span> <span class="verse"><a name="31">31</a>Meryem meleğe, ‹‹Bu nasıl olur? Ben erkeğe varmadım ki›› dedi.</span> <span class="verse"><a name="32">32</a>Melek ona şöyle yanıt verdi: ‹‹Kutsal Ruh senin üzerine gelecek, Yüceler Yücesinin gücü sana gölge salacak. Bunun için doğacak olana kutsal, Tanrı Oğlu denecek.</span> <span class="verse"><a name="33">33</a>Bak, senin akrabalarından Elizabet de yaşlılığında bir oğula gebe kaldı. Kısır bilinen bu kadın şimdi altıncı ayındadır.</span> <span class="verse"><a name="34">34</a>Tanrının yapamayacağı hiçbir şey yoktur.››</span> <span class="verse"><a name="35">35</a>‹‹Ben Rabbin kuluyum›› dedi Meryem, ‹‹Bana dediğin gibi olsun.›› Bundan sonra melek onun yanından ayrıldı.</span> <span class="verse"><a name="36">36</a>O günlerde Meryem kalkıp aceleyle Yahudanın dağlık bölgesindeki bir kente gitti.</span> <span class="verse"><a name="37">37</a>Zekeriyanın evine girip Elizabeti selamladı.</span> <span class="verse"><a name="38">38</a>Elizabet Meryemin selamını duyunca rahmindeki çocuk hopladı. Kutsal Ruhla dolan Elizabet yüksek sesle şöyle dedi: ‹‹Kadınlar arasında kutsanmış bulunuyorsun, rahminin ürünü de kutsanmıştır!</span> <span class="verse"><a name="39">39</a>Nasıl oldu da Rabbimin annesi yanıma geldi?</span> <span class="verse"><a name="40">40</a>Bak, selamın kulaklarıma eriştiği an, çocuk rahmimde sevinçle hopladı.</span> <span class="verse"><a name="41">41</a>İman eden kadına ne mutlu! Çünkü Rabbin ona söylediği sözler gerçekleşecektir.››</span> <span class="verse"><a name="42">42</a>Meryem de şöyle dedi:  ‹‹Canım Rabbi yüceltir;  Ruhum, Kurtarıcım Tanrı sayesinde sevinçle coşar.</span> <span class="verse"><a name="43">43</a>Çünkü O, sıradan biri olan kuluyla ilgilendi.  İşte, bundan böyle bütün kuşaklar beni mutlu sayacak.</span> <span class="verse"><a name="44">44</a>Çünkü Güçlü Olan, benim için büyük işler yaptı.  Onun adı kutsaldır.</span> <span class="verse"><a name="45">45</a>Kuşaklar boyunca kendisinden korkanlara merhamet eder.</span> <span class="verse"><a name="46">46</a>Bileğiyle büyük işler yaptı;  Gururluları yüreklerindeki kuruntularla darmadağın etti.</span> <span class="verse"><a name="47">47</a>Hükümdarları tahtlarından indirdi,  Sıradan insanları yükseltti.</span> <span class="verse"><a name="48">48</a>Aç olanları iyiliklerle doyurdu,  Zenginleri ise elleri boş çevirdi.</span> <span class="verse"><a name="49">49</a>Atalarımıza söz verdiği gibi,  İbrahime ve onun soyuna sonsuza dek  Merhamet etmeyi unutmayarak  Kulu İsrailin yardımına yetişti.››</span> <span class="verse"><a name="50">50</a>Meryem, üç ay kadar Elizabetin yanında kaldı, sonra kendi evine döndü.</span> <span class="verse"><a name="51">51</a>Elizabetin doğurma vakti geldi ve bir oğul doğurdu.</span> <span class="verse"><a name="52">52</a>Komşularıyla akrabaları, Rabbin ona ne büyük merhamet gösterdiğini duyunca, onun sevincine katıldılar.</span> <span class="verse"><a name="53">53</a>Sekizinci gün çocuğun sünnetine geldiler. Ona babası Zekeriyanın adını vereceklerdi.</span> <span class="verse"><a name="54">54</a>Ama annesi, ‹‹Hayır, adı Yahya olacak›› dedi.</span> <span class="verse"><a name="55">55</a>Ona, ‹‹Akrabaların arasında bu adı taşıyan kimse yok ki›› dediler.</span> <span class="verse"><a name="56">56</a>Bunun üzerine babasına işaretle çocuğun adını ne koymak istediğini sordular.</span> <span class="verse"><a name="57">57</a>Zekeriya bir yazı levhası istedi ve, ‹‹Adı Yahyadır›› diye yazdı. Herkes şaşakaldı.</span> <span class="verse"><a name="58">58</a>O anda Zekeriyanın ağzı açıldı, dili çözüldü. Tanrıyı överek konuşmaya başladı.</span> <span class="verse"><a name="59">59</a>Çevrede oturanların hepsi korkuya kapıldı. Bütün bu olaylar, Yahudiyenin dağlık bölgesinin her yanında konuşulur oldu.</span> <span class="verse"><a name="60">60</a>Duyan herkes derin derin düşünüyor, ‹‹Acaba bu çocuk ne olacak?›› diyordu. Çünkü Rab onunla birlikteydi.</span> <span class="verse"><a name="61">61</a>Çocuğun babası Zekeriya, Kutsal Ruhla dolarak şu peygamberlikte bulundu:</span> <span class="verse"><a name="62">62</a>‹‹İsrailin Tanrısı Rabbe övgüler olsun!  Çünkü halkının yardımına gelip onları fidyeyle kurtardı.</span> <span class="verse"><a name="63">63</a>Eski çağlardan beri  Kutsal peygamberlerinin ağzından bildirdiği gibi,  Kulu Davutun soyundan  Bizim için güçlü bir kurtarıcı çıkardı;  Düşmanlarımızdan,  Bizden nefret edenlerin hepsinin elinden  Kurtuluşumuzu sağladı.</span> <span class="verse"><a name="64">64</a>Böylece atalarımıza merhamet ederek  Kutsal antlaşmasını anmış oldu.</span> <span class="verse"><a name="65">65</a>Nitekim bizi düşmanlarımızın elinden kurtaracağına  Ve ömrümüz boyunca  Kendi önünde kutsallık ve doğruluk içinde,  Korkusuzca kendisine tapınmamızı sağlayacağına dair  Atamız İbrahime ant içerek söz vermişti.</span> <span class="verse"><a name="66">66</a>Sen de, ey çocuk,  Yüceler Yücesinin peygamberi diye anılacaksın.  Rabbin yollarını hazırlamak üzere önünden gidecek  Ve Onun halkına,  Günahlarının bağışlanmasıyla kurtulacaklarını bildireceksin.</span> <span class="verse"><a name="67">67</a>Çünkü Tanrımızın yüreği merhamet doludur.  Onun merhameti sayesinde,  Yücelerden doğan Güneş,  Karanlıkta ve ölümün gölgesinde yaşayanlara ışık saçmak  Ve ayaklarımızı esenlik yoluna yöneltmek üzere  Yardımımıza gelecektir.››</span> <span class="verse"><a name="68">68</a>Çocuk büyüyor, ruhsal yönden güçleniyordu. İsrail halkına görüneceği güne dek ıssız yerlerde yaşadı.</span> </p></div</div></div></body></html>