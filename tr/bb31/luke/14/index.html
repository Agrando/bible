<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/luke">Luke</a> &gt <strong>Chapter 14</strong></div><p><span class="verse"><a name="1">1</a>Bir Şabat Günü İsa Ferisilerin ileri gelenlerinden birinin evine yemek yemeye gitti. Herkes Onu dikkatle gözlüyordu.</span> <span class="verse"><a name="2">2</a>Önünde, vücudu su toplamış bir adam vardı.</span> <span class="verse"><a name="3">3</a>İsa, Kutsal Yasa uzmanlarına ve Ferisilere, ‹‹Şabat Günü bir hastayı iyileştirmek Kutsal Yasaya uygun mudur, değil midir?›› diye sordu.</span> <span class="verse"><a name="4">4</a>Onlar ses çıkarmadılar. İsa adamı tutup iyileştirdi, sonra eve gönderdi.</span> <span class="verse"><a name="5">5</a>İsa onlara şöyle dedi: ‹‹Hanginiz oğlu ya da öküzü Şabat Günü kuyuya düşer de hemen çıkarmaz?››</span> <span class="verse"><a name="6">6</a>Onlar buna hiçbir karşılık veremediler.</span> <span class="verse"><a name="7">7</a>Yemeğe çağrılanların başköşeleri seçtiğini farkeden İsa, onlara şu benzetmeyi anlattı: ‹‹Biri seni düğüne çağırdığı zaman başköşeye kurulma. Belki senden daha saygın birini de çağırmıştır. İkinizi de çağıran gelip, ‹Yerini bu adama ver› diyebilir. O zaman utançla kalkıp en arkaya geçersin.</span> <span class="verse"><a name="8">8</a>Bir yere çağrıldığın zaman git, en arkada otur. Öyle ki, seni çağıran gelince, ‹Arkadaşım, daha öne buyurmaz mısın?› desin. O zaman seninle birlikte sofrada oturan herkesin önünde onurlandırılmış olursun.</span> <span class="verse"><a name="9">9</a>Kendini yücelten herkes alçaltılacak, kendini alçaltan yüceltilecektir.››</span> <span class="verse"><a name="10">10</a>İsa kendisini yemeğe çağırmış olana da şöyle dedi: ‹‹Bir öğlen ya da akşam yemeği verdiğin zaman dostlarını, kardeşlerini, akrabalarını ve zengin komşularını çağırma. Yoksa onlar da seni çağırarak karşılık verirler.</span> <span class="verse"><a name="11">11</a>Ama ziyafet verdiğin zaman yoksulları, kötürümleri, sakatları, körleri çağır.</span> <span class="verse"><a name="12">12</a>Böylece mutlu olursun. Çünkü bunlar sana karşılık verecek durumda değildirler. Karşılığı sana, doğru kişiler dirildiği zaman verilecektir.››</span> <span class="verse"><a name="13">13</a>Sofrada oturanlardan biri bunu duyunca İsaya, ‹‹Tanrının Egemenliğinde yemek yiyecek olana ne mutlu!›› dedi.</span> <span class="verse"><a name="14">14</a>İsa ona şöyle dedi: ‹‹Adamın biri büyük bir şölen hazırlayıp birçok konuk çağırdı.</span> <span class="verse"><a name="15">15</a>Şölen saati gelince davetlilere, ‹Buyurun, her şey hazır› diye haber vermek üzere kölesini gönderdi.</span> <span class="verse"><a name="16">16</a>‹‹Ne var ki, hepsi anlaşmışçasına özür dilemeye başladılar. Birincisi, ‹Bir tarla satın aldım, gidip görmek zorundayım. Rica ederim, beni hoş gör› dedi.</span> <span class="verse"><a name="17">17</a>‹‹Bir başkası, ‹Beş çift öküz aldım, onları denemeye gidiyorum. Rica ederim, beni hoş gör› dedi.</span> <span class="verse"><a name="18">18</a>‹‹Yine bir başkası, ‹Yeni evlendim, bu nedenle gelemiyorum› dedi.</span> <span class="verse"><a name="19">19</a>‹‹Köle geri dönüp durumu efendisine bildirdi. Bunun üzerine ev sahibi öfkelenerek kölesine, ‹Koş› dedi, ‹Kentin caddelerine, sokaklarına çık; yoksulları, kötürümleri, körleri, sakatları buraya getir.›</span> <span class="verse"><a name="20">20</a>‹‹Köle, ‹Efendim, buyruğun yerine getirilmiştir, ama daha yer var› dedi.</span> <span class="verse"><a name="21">21</a>‹‹Efendisi köleye, ‹Çıkıp yolları ve çit boylarını dolaş, bulduklarını gelmeye zorla da evim dolsun› dedi.</span> <span class="verse"><a name="22">22</a>‹Size şunu söyleyeyim, ilk çağrılan o adamlardan hiçbiri benim yemeğimden tatmayacaktır.› ››</span> <span class="verse"><a name="23">23</a>Kalabalık halk toplulukları İsayla birlikte yol alıyordu. İsa dönüp onlara şöyle dedi: ‹‹Biri bana gelip de babasını, annesini, karısını, çocuklarını, kardeşlerini, hatta kendi canını bile gözden çıkarmazsa, öğrencim olamaz.</span> <span class="verse"><a name="24">24</a>Çarmıhını yüklenip ardımdan gelmeyen, öğrencim olamaz.</span> <span class="verse"><a name="25">25</a>‹‹Aranızdan biri bir kule yapmak isterse, bunu tamamlayacak kadar parası var mı yok mu diye önce oturup yapacağı masrafı hesap etmez mi?</span> <span class="verse"><a name="26">26</a>Çünkü temel atıp da işi bitiremezse, durumu gören herkes, ‹Bu adam inşaata başladı, ama bitiremedi› diyerek onunla eğlenmeye başlar.</span> <span class="verse"><a name="27">27</a>‹‹Ya da hangi kral başka bir kralla savaşa gittiğinde, üzerine yirmi bin askerle yürüyen düşmana on bin askerle karşı koyabilir miyim diye önce oturup bir değerlendirme yapmaz?</span> <span class="verse"><a name="28">28</a>Eğer karşı koyamayacaksa, öbürü henüz uzaktayken elçiler gönderip barış koşullarını ister.</span> <span class="verse"><a name="29">29</a>Aynı şekilde sizden kim varını yoğunu gözden çıkarmazsa, öğrencim olamaz.</span> <span class="verse"><a name="30">30</a>‹‹Tuz yararlıdır. Ama tuz tadını yitirirse, bir daha nasıl o tadı kazanabilir?</span> <span class="verse"><a name="31">31</a>Ne toprağa, ne de gübreye yarar; onu çöpe atarlar. İşitecek kulağı olan işitsin.››</span> </p></div</div></div></body></html>