<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/luke/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/luke">Luke</a> &gt <strong>Chapter 12</strong></div><p><span class="verse"><a name="1">1</a>O sırada halktan binlerce kişi birbirlerini ezercesine toplanmıştı. İsa önce kendi öğrencilerine şunları söylemeye başladı: ‹‹Ferisilerin mayasından -yani, ikiyüzlülükten- kaçının.</span> <span class="verse"><a name="2">2</a>Örtülü olup da açığa çıkarılmayacak, gizli olup da bilinmeyecek hiçbir şey yoktur.</span> <span class="verse"><a name="3">3</a>Bunun için karanlıkta söylediğiniz her söz gün ışığında duyulacak, kapalı kapılar ardında kulağa fısıldadıklarınız damlardan duyurulacaktır.</span> <span class="verse"><a name="4">4</a>‹‹Siz dostlarıma söylüyorum, bedeni öldüren, ama ondan sonra başka bir şey yapamayanlardan korkmayın.</span> <span class="verse"><a name="5">5</a>Kimden korkmanız gerektiğini size açıklayayım: Kişiyi öldürdükten sonra cehenneme atma yetkisine sahip olan Tanrıdan korkun. Evet, size söylüyorum, Ondan korkun.</span> <span class="verse"><a name="6">6</a>Beş serçe iki meteliğe satılmıyor mu? Ama bunlardan bir teki bile Tanrı katında unutulmuş değildir.</span> <span class="verse"><a name="7">7</a>Nitekim başınızdaki bütün saçlar bile sayılıdır. Korkmayın, siz birçok serçeden daha değerlisiniz.</span> <span class="verse"><a name="8">8</a>‹‹Size şunu söyleyeyim, insanların önünde beni açıkça kabul eden herkesi, İnsanoğlu da Tanrının melekleri önünde açıkça kabul edecek.</span> <span class="verse"><a name="9">9</a>Ama kim beni insanlar önünde inkâr ederse, kendisi de Tanrının melekleri önünde inkâr edilecek.</span> <span class="verse"><a name="10">10</a>İnsanoğluna karşı bir söz söyleyen herkes bağışlanacak. Oysa Kutsal Ruha küfreden bağışlanmayacaktır.</span> <span class="verse"><a name="11">11</a>‹‹Sizi havra topluluklarının, yöneticilerin ve yetkililerin önüne çıkardıklarında, ‹Kendimizi neyle, nasıl savunacağız?› ya da, ‹Ne söyleyeceğiz?› diye kaygılanmayın.</span> <span class="verse"><a name="12">12</a>Kutsal Ruh o anda size ne söylemeniz gerektiğini öğretecektir.››</span> <span class="verse"><a name="13">13</a>Kalabalığın içinden biri İsaya, ‹‹Öğretmenim, kardeşime söyle de mirası benimle paylaşsın›› dedi.</span> <span class="verse"><a name="14">14</a>İsa ona şöyle dedi: ‹‹Ey adam! Kim beni üzerinizde yargıç ya da hakem yaptı?››</span> <span class="verse"><a name="15">15</a>Sonra onlara, ‹‹Dikkatli olun!›› dedi. ‹‹Her türlü açgözlülükten sakının. Çünkü insanın yaşamı, malının çokluğuna bağlı değildir.››</span> <span class="verse"><a name="16">16</a>İsa onlara şu benzetmeyi anlattı: ‹‹Zengin bir adamın toprakları bol ürün verdi.</span> <span class="verse"><a name="17">17</a>Adam kendi kendine, ‹Ne yapacağım? Ürünlerimi koyacak yerim yok› diye düşündü.</span> <span class="verse"><a name="18">18</a>Sonra, ‹Şöyle yapacağım› dedi. ‹Ambarlarımı yıkıp daha büyüklerini yapacağım, bütün tahıllarımı ve mallarımı oraya yığacağım.</span> <span class="verse"><a name="19">19</a>Kendime, ey canım, yıllarca yetecek kadar bol malın var. Rahatına bak, ye, iç, yaşamın tadını çıkar diyeceğim.›</span> <span class="verse"><a name="20">20</a>‹‹Ama Tanrı ona, ‹Ey akılsız!› dedi. ‹Bu gece canın senden istenecek. Biriktirdiğin bu şeyler kime kalacak?›</span> <span class="verse"><a name="21">21</a>‹‹Kendisi için servet biriktiren, ama Tanrı katında zengin olmayan kişinin sonu böyle olur.››</span> <span class="verse"><a name="22">22</a>İsa öğrencilerine şöyle dedi: ‹‹Bu nedenle size şunu söylüyorum: ‹Ne yiyeceğiz?› diye canınız için, ‹Ne giyeceğiz?› diye bedeniniz için kaygılanmayın.</span> <span class="verse"><a name="23">23</a>Can yiyecekten, beden de giyecekten daha önemlidir.</span> <span class="verse"><a name="24">24</a>Kargalara bakın! Ne eker, ne biçerler; ne kilerleri, ne ambarları vardır. Tanrı yine de onları doyurur. Siz kuşlardan çok daha değerlisiniz!</span> <span class="verse"><a name="25">25</a>Hangi biriniz kaygılanmakla ömrünü bir anlık uzatabilir?</span> <span class="verse"><a name="26">26</a>Bu küçücük işe bile gücünüz yetmediğine göre, öbür konularda neden kaygılanıyorsunuz?</span> <span class="verse"><a name="27">27</a>‹‹Zambakların nasıl büyüdüğüne bakın! Ne çalışırlar, ne de iplik eğirirler. Ama size şunu söyleyeyim, bütün görkemine karşın Süleyman bile bunlardan biri gibi giyinmiş değildi.</span> <span class="verse"><a name="28">28</a>Ey kıt imanlılar, bugün var olup yarın ocağa atılacak olan kır otunu böyle giydiren Tanrının sizi de giydireceği çok daha kesindir.</span> <span class="verse"><a name="29">29</a>‹Ne yiyeceğiz, ne içeceğiz?› diye düşünüp tasalanmayın.</span> <span class="verse"><a name="30">30</a>Dünya ulusları hep bu şeylerin peşinden giderler. Oysa Babanız, bunlara gereksinmeniz olduğunu bilir.</span> <span class="verse"><a name="31">31</a>Siz Onun egemenliğinin ardından gidin, o zaman size bunlar da verilecektir.</span> <span class="verse"><a name="32">32</a>‹‹Korkma, ey küçük sürü! Çünkü Babanız, egemenliği size vermeyi uygun gördü.</span> <span class="verse"><a name="33">33</a>Mallarınızı satın, sadaka olarak verin. Kendinize eskimeyen keseler, göklerde tükenmeyen bir hazine edinin. Orada ne hırsız ona yaklaşır, ne de güve onu yer.</span> <span class="verse"><a name="34">34</a>Hazineniz neredeyse, yüreğiniz de orada olacaktır.››</span> <span class="verse"><a name="35">35</a>‹‹Kuşaklarınız belinizde bağlı ve kandilleriniz yanar durumda hazır olun.</span> <span class="verse"><a name="36">36</a>Düğün şenliğinden dönecek olan efendilerinin gelip kapıyı çaldığı an kapıyı açmak için hazır bekleyen köleler gibi olun.</span> <span class="verse"><a name="37">37</a>Efendileri geldiğinde uyanık bulunan kölelere ne mutlu! Size doğrusunu söyleyeyim, efendileri beline kuşağını bağlayacak, kölelerini sofraya oturtacak ve gelip onlara hizmet edecek.</span> <span class="verse"><a name="38">38</a>Efendi gecenin ister ikinci, ister üçüncü nöbetinde gelsin, uyanık bulacağı kölelere ne mutlu!</span> <span class="verse"><a name="39">39</a>Ama şunu bilin ki, ev sahibi, hırsızın hangi saatte geleceğini bilse, evinin soyulmasına fırsat vermez.</span> <span class="verse"><a name="40">40</a>Siz de hazır olun. Çünkü İnsanoğlu beklemediğiniz saatte gelecektir.››</span> <span class="verse"><a name="41">41</a>Petrus, ‹‹Ya Rab›› dedi, ‹‹Bu benzetmeyi bizim için mi anlatıyorsun, yoksa herkes için mi?››</span> <span class="verse"><a name="42">42</a>Rab de şöyle dedi: ‹‹Efendinin, uşaklarına vaktinde azık vermek için başlarına atadığı güvenilir ve akıllı kâhya kimdir?</span> <span class="verse"><a name="43">43</a>Efendisi eve döndüğünde işinin başında bulacağı o köleye ne mutlu!</span> <span class="verse"><a name="44">44</a>Size gerçeği söyleyeyim, efendisi onu bütün malının üzerinde yetkili kılacak.</span> <span class="verse"><a name="45">45</a>Ama o köle içinden, ‹Efendim gecikiyor› der, kadın ve erkek hizmetkârları dövmeye, yiyip içip sarhoş olmaya başlarsa, efendisi, onun beklemediği günde, ummadığı saatte gelecek, onu şiddetle cezalandırıp imansızlarla bir tutacaktır.</span> <span class="verse"><a name="46">46</a>‹‹Efendisinin isteğini bilip de hazırlık yapmayan, onun isteğini yerine getirmeyen köle çok dayak yiyecek.</span> <span class="verse"><a name="47">47</a>Oysa bilmeden dayağı hak eden davranışlarda bulunan, az dayak yiyecek. Kime çok verilmişse, ondan çok istenecek. Kime çok şey emanet edilmişse, kendisinden daha fazlası istenecektir.</span> <span class="verse"><a name="48">48</a>‹‹Ben dünyaya ateş yağdırmaya geldim. Keşke bu ateş daha şimdiden alevlenmiş olsaydı!</span> <span class="verse"><a name="49">49</a>Katlanmam gereken bir vaftiz var. Bu vaftiz gerçekleşinceye dek nasıl da sıkıntı çekiyorum!</span> <span class="verse"><a name="50">50</a>Yeryüzüne barış getirmeye mi geldiğimi sanıyorsunuz? Size hayır diyorum, ayrılık getirmeye geldim.</span> <span class="verse"><a name="51">51</a>Bundan böyle bir evde beş kişi, ikiye karşı üç, üçe karşı iki bölünmüş olacak.</span> <span class="verse"><a name="52">52</a>Baba oğluna karşı, oğul babasına karşı, anne kızına karşı, kız annesine karşı, kaynana gelinine karşı, gelin kaynanasına karşı olacaktır.››</span> <span class="verse"><a name="53">53</a>İsa halka şunları da söyledi: ‹‹Batıda bir bulutun yükseldiğini görünce siz hemen, ‹Sağanak geliyor› diyorsunuz, ve öyle oluyor.</span> <span class="verse"><a name="54">54</a>Rüzgarın güneyden estiğini görünce, ‹Çok sıcak olacak› diyorsunuz, ve öyle oluyor.</span> <span class="verse"><a name="55">55</a>Sizi ikiyüzlüler! Yeryüzünün ve gökyüzünün görünümünden bir anlam çıkarabiliyorsunuz da, şimdiki zamanın anlamını nasıl oluyor da çıkaramıyorsunuz?</span> <span class="verse"><a name="56">56</a>‹‹Doğru olana neden kendiniz karar vermiyorsunuz?</span> <span class="verse"><a name="57">57</a>Sizden davacı olanla birlikte yargıca giderken, yolda onunla anlaşmak için elinizden geleni yapın. Yoksa o sizi yargıcın önüne sürükler, yargıç gardiyanın eline verir, gardiyan da sizi hapse atar.</span> <span class="verse"><a name="58">58</a>Size şunu söyleyeyim, borcunuzun son kuruşunu ödemedikçe oradan asla çıkamazsınız.››</span> </p></div</div></div></body></html>