<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/rev/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/rev">Revelation</a> &gt <strong>Chapter 5</strong></div><p><span class="verse"><a name="1">1</a>Tahtta oturanın sağ elinde iki yanı da yazılı, yedi mühürle mühürlenmiş bir tomar gördüm.</span> <span class="verse"><a name="2">2</a>Yüksek sesle, ‹‹Tomarı açmaya, mühürlerini çözmeye kim layıktır?›› diye seslenen güçlü bir melek de gördüm.</span> <span class="verse"><a name="3">3</a>Ama ne gökte, ne yeryüzünde, ne de yer altında tomarı açıp içine bakabilecek kimse yoktu.</span> <span class="verse"><a name="4">4</a>Acı acı ağlamaya başladım. Çünkü tomarı açıp içine bakmaya layık kimse bulunamadı.</span> <span class="verse"><a name="5">5</a>Bunun üzerine ihtiyarlardan biri bana, ‹‹Ağlama!›› dedi. ‹‹İşte, Yahuda oymağından gelen Aslan, Davutun Kökü galip geldi. Tomarı ve yedi mührünü O açacak.››</span> <span class="verse"><a name="6">6</a>Tahtın, dört yaratığın ve ihtiyarların ortasında, boğazlanmış gibi duran bir Kuzu gördüm. Yedi boynuzu, yedi gözü vardı. Bunlar Tanrının bütün dünyaya gönderilmiş yedi ruhudur.</span> <span class="verse"><a name="7">7</a>Kuzu gelip tahtta oturanın sağ elinden tomarı aldı.</span> <span class="verse"><a name="8">8</a>Tomarı alınca, dört yaratıkla yirmi dört ihtiyar Onun önünde yere kapandılar. Her birinin elinde birer lir ve kutsalların duaları olan buhur dolu altın taslar vardı.</span> <span class="verse"><a name="9">9</a>Yeni bir ezgi söylüyorlardı:  ‹‹Tomarı almaya,  Mühürlerini açmaya layıksın!  Çünkü boğazlandın  Ve kanınla her oymaktan, her dilden,  Her halktan, her ulustan  İnsanları Tanrıya satın aldın.</span> <span class="verse"><a name="10">10</a>Onları Tanrımızın hizmetinde  Bir krallık haline getirdin,  Kâhinler yaptın.  Dünya üzerinde egemenlik sürecekler.››</span> <span class="verse"><a name="11">11</a>Sonra tahtın, yaratıkların ve ihtiyarların çevresinde çok sayıda melek gördüm, seslerini işittim. Sayıları binlerce binler, on binlerce on binlerdi.</span> <span class="verse"><a name="12">12</a>Yüksek sesle şöyle diyorlardı:  ‹‹Boğazlanmış Kuzu  Gücü, zenginliği, bilgeliği, kudreti,  Saygıyı, yüceliği, övgüyü  Almaya layıktır.››</span> <span class="verse"><a name="13">13</a>Ardından gökte, yeryüzünde, yer altında ve denizlerdeki bütün yaratıkların, bunlardaki bütün varlıkların şöyle dediğini işittim:  ‹‹Övgü, saygı, yücelik ve güç sonsuzlara dek  Tahtta oturanın ve Kuzunun olsun!››</span> <span class="verse"><a name="14">14</a>Dört yaratık, ‹‹Amin›› dediler. İhtiyarlar da yere kapanıp tapındılar.</span> </p></div</div></div></body></html>