<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/rev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/rev">Revelation</a> &gt <strong>Chapter 19</strong></div><p><span class="verse"><a name="1">1</a>Bundan sonra gökte büyük bir kalabalığın sesini andıran yüksek bir ses işittim.  ‹‹Haleluya!›› diyorlardı.  ‹‹Kurtarış, yücelik ve güç Tanrımıza özgüdür.</span> <span class="verse"><a name="2">2</a>Çünkü Onun yargıları doğru ve adildir.  Yeryüzünü fuhşuyla yozlaştıran  Büyük fahişeyi yargılayıp  Kendi kullarının kanının öcünü aldı.››</span> <span class="verse"><a name="3">3</a>İkinci kez,  ‹‹Haleluya!  Onun dumanı sonsuzlara dek tütecek›› dediler.</span> <span class="verse"><a name="4">4</a>Yirmi dört ihtiyarla dört yaratık yere kapanıp, ‹‹Amin! Haleluya!›› diyerek tahtta oturan Tanrıya tapındılar.</span> <span class="verse"><a name="5">5</a>Sonra tahttan bir ses yükseldi:  ‹‹Ey Tanrımızın bütün kulları!  Küçük büyük, Ondan korkan hepiniz,  Onu övün!››</span> <span class="verse"><a name="6">6</a>Ardından büyük bir kalabalığın, gürül gürül akan suların, güçlü gök gürlemelerinin sesine benzer sesler işittim.  ‹‹Haleluya!›› diyorlardı.  ‹‹Çünkü Her Şeye Gücü Yeten Rab Tanrımız  Egemenlik sürüyor.</span> <span class="verse"><a name="7">7</a>Sevinelim, coşalım!  Onu yüceltelim!  Çünkü Kuzunun düğünü başlıyor,  Gelini hazırlandı.</span> <span class="verse"><a name="8">8</a>Giymesi için ona temiz ve parlak  İnce keten giysiler verildi.››</span> <span class="verse"><a name="9">9</a>Sonra melek bana, ‹‹Yaz!›› dedi. ‹‹Ne mutlu Kuzunun düğün şölenine çağrılmış olanlara!›› Ardından ekledi: ‹‹Bunlar gerçek sözlerdir, Tanrının sözleridir.››</span> <span class="verse"><a name="10">10</a>Ona tapınmak üzere ayaklarına kapandım. Ama o, ‹‹Sakın yapma!›› dedi. ‹‹Ben de senin ve İsaya tanıklığını sürdüren kardeşlerin gibi bir Tanrı kuluyum. Tanrıya tap! Çünkü İsaya tanıklık, peygamberlik ruhunun özüdür.››</span> <span class="verse"><a name="11">11</a>Bundan sonra göğün açılmış olduğunu, beyaz bir atın orada durduğunu gördüm. Binicisinin adı Sadık ve Gerçektir. Adaletle yargılar, savaşır.</span> <span class="verse"><a name="12">12</a>Gözleri alev alev yanan ateş gibidir. Başında çok sayıda taç var. Üzerinde kendisinden başka kimsenin bilmediği bir ad yazılıdır.</span> <span class="verse"><a name="13">13</a>Kana batırılmış bir kaftan giymişti. Tanrının Sözü adıyla anılır.</span> <span class="verse"><a name="14">14</a>Beyaz, temiz, ince ketene bürünmüş olan gökteki ordular, beyaz atlara binmiş Onu izliyorlardı.</span> <span class="verse"><a name="15">15</a>Ağzından ulusları vuracak keskin bir kılıç uzanıyor. Onları demir çomakla güdecek. Her Şeye Gücü Yeten Tanrının ateşli gazabının şarabını üreten masarayı kendisi çiğneyecek.</span> <span class="verse"><a name="16">16</a>Kaftanının ve kalçasının üzerinde şu ad yazılıydı:  KRALLARIN KRALI VE RABLERİN RABBİ</span> <span class="verse"><a name="17">17</a>Bundan sonra güneşte duran bir melek gördüm. Göğün ortasında uçan bütün kuşları yüksek sesle çağırdı: ‹‹Kralların, komutanların, güçlü adamların, atlarla binicilerinin, özgür köle, küçük büyük, hepsinin etini yemek için toplanın, Tanrının büyük şölenine gelin!››</span> <span class="verse"><a name="18">18</a>Sonra canavarı, dünya krallarını ve onların ordularını, ata binmiş Olanla Onun ordusuna karşı savaşmak üzere toplanmış gördüm.</span> <span class="verse"><a name="19">19</a>Canavarla onun önünde doğaüstü belirtiler gerçekleştiren sahte peygamber yakalandı. Sahte peygamber, canavarın işaretini alıp heykeline tapanları bu belirtilerle saptırmıştı. Her ikisi de kükürtle yanan ateş gölüne diri diri atıldı.</span> <span class="verse"><a name="20">20</a>Geriye kalanlar, ata binmiş Olan'ın ağzından uzanan kılıçla öldürüldü. Bütün kuşlar bunların etiyle doydu.</span> </p></div</div></div></body></html>