<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/rev/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/rev">Revelation</a> &gt <strong>Chapter 16</strong></div><p><span class="verse"><a name="1">1</a>Sonra tapınaktan yükselen gür bir sesin yedi meleğe, ‹‹Gidin, Tanrının öfkesiyle dolu yedi tası yeryüzüne boşaltın!›› dediğini işittim.</span> <span class="verse"><a name="2">2</a>Birinci melek gidip tasını yeryüzüne boşalttı. Canavarın işaretini taşıyıp heykeline tapanların üzerinde acı veren iğrenç yaralar oluştu.</span> <span class="verse"><a name="3">3</a>İkinci melek tasını denize boşalttı. Deniz ölü kanına benzer kana dönüştü, içindeki bütün canlılar öldü.</span> <span class="verse"><a name="4">4</a>Üçüncü melek tasını ırmaklara, su pınarlarına boşalttı; bunlar da kana dönüştü.</span> <span class="verse"><a name="5">5</a>Sulardan sorumlu meleğin şöyle dediğini işittim:  ‹‹Var olan, var olmuş olan kutsal Tanrı!  Bu yargılarında adilsin.</span> <span class="verse"><a name="6">6</a>Kutsalların ve peygamberlerin kanını döktükleri için,  İçecek olarak sen de onlara kan verdin.  Bunu hak ettiler.››</span> <span class="verse"><a name="7">7</a>Sunaktan gelen bir sesin,  ‹‹Evet, Her Şeye Gücü Yeten Rab Tanrı,  Yargıların doğru ve adildir››</span> <span class="verse"><a name="8">8</a>Dördüncü melek tasını güneşe boşalttı. Bununla güneşe insanları yakma gücü verildi.</span> <span class="verse"><a name="9">9</a>İnsanlar korkunç bir ısıyla kavruldular. Tövbe edip bu belalara egemen olan Tanrıyı yücelteceklerine, Onun adına küfrettiler.</span> <span class="verse"><a name="10">10</a>Beşinci melek tasını canavarın tahtına boşalttı. Canavarın egemenliği karanlığa gömüldü. İnsanlar ıstıraptan dillerini ısırdılar.</span> <span class="verse"><a name="11">11</a>Istırap ve yaralarından ötürü Göğün Tanrısına küfrettiler. Yaptıklarından tövbe etmediler.</span> <span class="verse"><a name="12">12</a>Altıncı melek tasını büyük Fırat Irmağına boşalttı. Gündoğusundan gelen kralların yolu açılsın diye ırmağın suları kurudu.</span> <span class="verse"><a name="13">13</a>Bundan sonra ejderhanın ağzından, canavarın ağzından ve sahte peygamberin ağzından kurbağaya benzer üç kötü ruhun çıktığını gördüm.</span> <span class="verse"><a name="14">14</a>Bunlar doğaüstü belirtiler gerçekleştiren cinlerin ruhlarıdır. Her Şeye Gücü Yeten Tanrının büyük gününde olacak savaş için bütün dünyanın krallarını toplamaya gidiyorlar.</span> <span class="verse"><a name="15">15</a>‹‹İşte hırsız gibi geliyorum! Çıplak dolaşmamak ve utanç içinde kalmamak için uyanık durup giysilerini üstünde bulundurana ne mutlu!››</span> <span class="verse"><a name="16">16</a>Üç kötü ruh, kralları İbranice Armagedon denilen yere topladılar.</span> <span class="verse"><a name="17">17</a>Yedinci melek tasını havaya boşalttı. Tapınaktaki tahttan yükselen gür bir ses, ‹‹Tamam!›› dedi.</span> <span class="verse"><a name="18">18</a>O anda şimşekler çaktı, uğultular, gök gürlemeleri işitildi. Öyle büyük bir deprem oldu ki, yeryüzünde insan oldu olalı bu kadar büyük bir deprem olmamıştı.</span> <span class="verse"><a name="19">19</a>Büyük kent üçe bölündü. Ulusların kentleri yerle bir oldu. Tanrı büyük Babili anımsadı, ona ateşli gazabının şarabını içeren kâseyi verdi.</span> <span class="verse"><a name="20">20</a>Bütün adalar ortadan kalktı, dağlar yok oldu.</span> <span class="verse"><a name="21">21</a>İnsanların üzerine gökten tanesi yaklaşık kırk kilo ağırlığında iri dolu yağdı. Dolu belası öyle korkunçtu ki, insanlar bu yüzden Tanrı'ya küfrettiler.</span> </p></div</div></div></body></html>