<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/rev/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/rev">Revelation</a> &gt <strong>Chapter 11</strong></div><p><span class="verse"><a name="1">1</a>Bana değneğe benzer bir ölçü kamışı verilip şöyle dendi: ‹‹Git, Tanrının Tapınağını ve sunağı ölç, orada tapınanları say!</span> <span class="verse"><a name="2">2</a>Tapınağın dış avlusunu bırak, orayı ölçme. Çünkü orası, kutsal kenti kırk iki ay ayaklarıyla çiğneyecek olan uluslara verildi.</span> <span class="verse"><a name="3">3</a>İki tanığıma güç vereceğim; çul giysiler içinde bin iki yüz altmış gün peygamberlik edecekler.››</span> <span class="verse"><a name="4">4</a>Bunlar yeryüzünün Rabbi önünde duran iki zeytin ağacıyla iki kandilliktir.</span> <span class="verse"><a name="5">5</a>Biri onlara zarar vermeye kalkışırsa, ağızlarından ateş fışkıracak ve düşmanlarını yiyip bitirecek. Onlara zarar vermek isteyen herkesin böyle öldürülmesi gerekir.</span> <span class="verse"><a name="6">6</a>Peygamberlik ettikleri sürece yağmur yağmasın diye göğü kapamaya yetkileri vardır. Suları kana dönüştürme ve yeryüzünü, kaç kez isterlerse, her türlü belayla vurma yetkisine sahiptirler.</span> <span class="verse"><a name="7">7</a>Tanıklık görevleri sona erince dipsiz derinliklerden çıkan canavar onlarla savaşacak, onları yenip öldürecek.</span> <span class="verse"><a name="8">8</a>Cesetleri, simgesel olarak Sodom ve Mısır diye adlandırılan büyük kentin anayoluna serilecek. Onların Rabbi de orada çarmıha gerilmişti.</span> <span class="verse"><a name="9">9</a>Her halktan, oymaktan, dilden, ulustan insan üç buçuk gün cesetlerini seyredecek, cesetlerinin mezara konulmasına izin vermeyecekler.</span> <span class="verse"><a name="10">10</a>Yeryüzünde yaşayanlar onların bu durumuna sevinip bayram edecek, birbirlerine armağanlar gönderecekler. Çünkü bu iki peygamber yeryüzünde yaşayanlara çok eziyet etmişti.</span> <span class="verse"><a name="11">11</a>Üç buçuk gün sonra iki peygamber, Tanrıdan gelen yaşam soluğunu alınca ayağa kalktılar. Onları görenler dehşete kapıldı.</span> <span class="verse"><a name="12">12</a>İki peygamber gökten gelen yüksek bir sesin, ‹‹Buraya çıkın!›› dediğini işittiler. Sonra düşmanlarının gözü önünde bir bulut içinde göğe yükseldiler.</span> <span class="verse"><a name="13">13</a>Tam o saatte şiddetli bir deprem oldu, kentin onda biri yıkıldı. Depremde yedi bin kişi can verdi. Geriye kalanlar dehşete kapılıp gökteki Tanrıyı yücelttiler.</span> <span class="verse"><a name="14">14</a>İkinci ‹‹vay›› geçti. İşte, üçüncü ‹‹vay›› tez geliyor.</span> <span class="verse"><a name="15">15</a>Yedinci melek borazanını çaldı. Gökte yüksek sesler duyuldu:  ‹‹Dünyanın egemenliği  Rabbimizin ve Mesihinin oldu.  O sonsuzlara dek egemenlik sürecek.››</span> <span class="verse"><a name="16">16</a>Tanrının önünde tahtlarında oturan yirmi dört ihtiyar yüzüstü yere kapandı. Tanrıya tapınarak şöyle dediler:  ‹‹Her Şeye Gücü Yeten,  Var olan, var olmuş olan Rab Tanrı!  Sana şükrediyoruz.  Çünkü büyük gücünü kuşanıp  Egemenlik sürmeye başladın.</span> <span class="verse"><a name="17">17</a>Uluslar gazaba gelmişlerdi.  Şimdiyse senin gazabın üzerlerine geldi.  Ölüleri yargılamak,  Kulların olan peygamberleri, kutsalları,  Küçük olsun büyük olsun,  Senin adından korkanları ödüllendirmek  Ve yeryüzünü mahvedenleri mahvetmek zamanı da geldi.››</span> <span class="verse"><a name="18">18</a>Ardından Tanrı'nın gökteki tapınağı açıldı, tapınakta O'nun Antlaşma Sandığı göründü. O anda şimşekler çaktı, uğultular, gök gürlemeleri işitildi. Yer sarsıldı, şiddetli bir dolu fırtınası koptu.</span> </p></div</div></div></body></html>