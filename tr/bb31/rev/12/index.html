<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/rev/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/rev">Revelation</a> &gt <strong>Chapter 12</strong></div><p><span class="verse"><a name="1">1</a>Gökte olağanüstü bir belirti, güneşe sarınmış bir kadın göründü. Ay ayaklarının altındaydı, başında on iki yıldızdan oluşan bir taç vardı.</span> <span class="verse"><a name="2">2</a>Kadın gebeydi. Doğum sancıları içinde kıvranıyor, feryat ediyordu.</span> <span class="verse"><a name="3">3</a>Ardından gökte başka bir belirti göründü: Yedi başlı, on boynuzlu, kızıl renkli büyük bir ejderhaydı bu. Yedi başında yedi taç vardı.</span> <span class="verse"><a name="4">4</a>Kuyruğuyla gökteki yıldızların üçte birini sürükleyip yeryüzüne attı. Sonra doğum yapmak üzere olan kadının önünde durdu; kadın doğurur doğurmaz ejderha çocuğu yutacaktı.</span> <span class="verse"><a name="5">5</a>Kadın bir oğul, bütün ulusları demir çomakla güdecek bir erkek çocuk doğurdu. Çocuk hemen alınıp Tanrıya, Tanrının tahtına götürüldü.</span> <span class="verse"><a name="6">6</a>Kadınsa çöle kaçtı. Orada bin iki yüz altmış gün beslenmesi için Tanrı tarafından hazırlanmış bir yeri vardı.</span> <span class="verse"><a name="7">7</a>Gökte savaş oldu. Mikaille melekleri ejderhayla savaştılar. Ejderha kendi melekleriyle birlikte karşı koydu, ama gücü yetmedi. Bu yüzden gökteki yerlerini yitirdiler.</span> <span class="verse"><a name="8">8</a>Büyük ejderha -İblis ya da Şeytan denen, bütün dünyayı saptıran o eski yılan- melekleriyle birlikte yeryüzüne atıldı.</span> <span class="verse"><a name="9">9</a>Bundan sonra gökte yüksek bir sesin şöyle dediğini duydum:  ‹‹Tanrımızın kurtarışı, gücü, egemenliği  Ve Mesihinin yetkisi şimdi gerçekleşti.  Çünkü kardeşlerimizin suçlayıcısı,  Onları Tanrımızın önünde gece gündüz suçlayan  Aşağı atıldı.</span> <span class="verse"><a name="10">10</a>Kardeşlerimiz Kuzunun kanıyla  Ve ettikleri tanıklık bildirisiyle  Onu yendiler.  Ölümü göze alacak kadar  Vazgeçmişlerdi can sevgisinden.</span> <span class="verse"><a name="11">11</a>Bunun için, ey gökler ve orada yaşayanlar,  Sevinin!  Vay halinize, yer ve deniz!  Çünkü İblis zamanının az olduğunu bilerek  Büyük bir öfkeyle üzerinize indi.››</span> <span class="verse"><a name="12">12</a>Ejderha yeryüzüne atıldığını görünce, erkek çocuğu doğuran kadını kovalamaya başladı.</span> <span class="verse"><a name="13">13</a>Yılanın önünden çöle, üç buçuk yıl besleneceği yere uçup kaçabilmesi için kadına büyük kartal kanatları verildi.</span> <span class="verse"><a name="14">14</a>Yılan ağzından, kadını selle süpürüp götürmek için onun ardından ırmak gibi su akıttı.</span> <span class="verse"><a name="15">15</a>Ama yeryüzü, ağzını açıp ejderhanın ağzından akıttığı ırmağı yutarak kadına yardım etti.</span> <span class="verse"><a name="16">16</a>Bunun üzerine ejderha kadına öfkelendi. Kadının soyundan geriye kalanlarla, Tanrının buyruklarını yerine getirip İsaya tanıklıklarını sürdürenlerle savaşmaya gitti.</span> <span class="verse"><a name="17">17</a>Denizin kıyısında dikilip durdu.</span> </p></div</div></div></body></html>