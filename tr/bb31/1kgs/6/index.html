<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/1kgs/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/1kgs">1 Kings</a> &gt <strong>Chapter 6</strong></div><p><span class="verse"><a name="1">1</a>İsrail halkı Mısırdan çıktıktan dört yüz seksen yıl sonra, Süleyman, krallığının dördüncü yılının ikinci ayı olan Ziv ayında RABbin Tapınağının yapımına başladı.</span> <span class="verse"><a name="2">2</a>Kral Süleymanın RAB için yaptığı tapınağın uzunluğu altmış, genişliği yirmi, yüksekliği otuz arşındı.</span> <span class="verse"><a name="3">3</a>Tapınağın ana bölümünün önündeki eyvan tapınağın genişliğinde olup yirmi arşındı. Eyvan tapınağın önünden ileriye doğru on arşındıfı.</span> <span class="verse"><a name="4">4</a>Süleyman tapınakta dışa doğru daralan kafesli pencereler yaptırdı.</span> <span class="verse"><a name="5">5</a>Tapınağın dış cephesine bitişik, ana bölümün ve iç odanın çevresindeki duvarlara bitişik, odalardan oluşan katlar yaptırdı.</span> <span class="verse"><a name="6">6</a>Alt kat beş arşın, orta kat altı arşın, üst kat yedi arşın genişliğindeydi. Kirişler tapınağın duvarlarına girmesin diye duvarların çevresinde dışarıya doğru çıkıntılar bıraktı.</span> <span class="verse"><a name="7">7</a>Tapınağın yapımında kullanılan taşlar taş ocaklarında yontulmuştu. Onun için yapım halindeki tapınakta çekiç ve balta dahil hiçbir demir aletin sesi duyulmadı.</span> <span class="verse"><a name="8">8</a>Aşağı yan katın girişi tapınağın güneyindeydi. Döner bir merdivenle orta kata, oradan da üçüncü kata çıkılırdı.</span> <span class="verse"><a name="9">9</a>Süleyman tapınağı yapıp tamamladı. Üstünü sedir ağacından direklerle, kalın tahtalarla kapattı.</span> <span class="verse"><a name="10">10</a>Dış duvarlara bitişik katlar tapınağın çevresini kapsıyordu. Her birinin yüksekliği beş arşındı. Bunlar sedir ağacından kirişlerle tapınağa eklendi.</span> <span class="verse"><a name="11">11</a>RAB, Süleymana şöyle seslendi:</span> <span class="verse"><a name="12">12</a>‹‹Bu tapınağı yapmaktasın. Kurallarıma, ilkelerime ve bütün buyruklarıma uyup onlara bağlı kalırsan, baban Davuta verdiğim sözü senin aracılığınla yerine getireceğim.</span> <span class="verse"><a name="13">13</a>Halkım İsrailin arasında yaşayıp onları hiç terk etmeyeceğim.››</span> <span class="verse"><a name="14">14</a>Süleyman tapınağı yapıp bitirdi.</span> <span class="verse"><a name="15">15</a>Tapınağın iç duvarlarının yüzeyini sedir ağaçlarıyla döşeyip üstlerini tabandan tavana kadar tahtalarla kapladı. Tapınağın zeminini ise çam tahtalarla döşetti.</span> <span class="verse"><a name="16">16</a>En Kutsal Yer olarak adlandırılan iç oda, tapınağın arka bölümünde yapıldı. Tabandan tavana kadar sedir tahtasından oluşan bir duvarla öbür bölümlerden ayrıldı. Bu bölümün uzunluğu yirmi arşındı.</span> <span class="verse"><a name="17">17</a>Bu iç odanın önündeki ana bölümün uzunluğu ise kırk arşındı.</span> <span class="verse"><a name="18">18</a>Taşlar görünmesin diye tapınağın içi, üzerine sukabağı ve çiçek motifleri oyulmuş sedir tahtalarıyla kaplandı.</span> <span class="verse"><a name="19">19</a>Tapınağın içinde RABbin Antlaşma Sandığının konacağı iç oda hazırlandı.</span> <span class="verse"><a name="20">20</a>Bu odanın içten içe uzunluğu, genişliği ve yüksekliği yirmişer arşındı. Süleyman odayı saf altınla kaplattı. Sunağı da sedir tahtalarla döşetti.</span> <span class="verse"><a name="21">21</a>Tapınağın içini saf altınla kaplattı; iç odanın önüne altın zincirler asıp orayı da altınla kaplattı.</span> <span class="verse"><a name="22">22</a>Böylece iç odadaki sunak dahil, tapınağın içini tamamen altınla kaplatmış oldu.</span> <span class="verse"><a name="23">23</a>İç odada her biri on arşın yüksekliğinde, iğde ağacından iki Keruv yaptı.</span> <span class="verse"><a name="24">24</a>Her kanadı beşer arşın olan Keruvun açık kanatları bir uçtan öbür uca toplam on arşındı.</span> <span class="verse"><a name="25">25</a>Öbür Keruvun kanat açıklığı da on arşındı. Her iki Keruvun da ölçüsü ve görünüşü aynıydı.</span> <span class="verse"><a name="26">26</a>İkisinin de yüksekliği on arşındı.</span> <span class="verse"><a name="27">27</a>Süleyman Keruvları tapınağın iç odasına yerleştirdi. Keruvlardan birinin açık kanadı bir duvara, ötekinin kanadı karşı duvara erişirken, öbür kanatları da odanın ortasında birbirine değiyordu.</span> <span class="verse"><a name="28">28</a>Süleyman Keruvları da altınla kaplattı.</span> <span class="verse"><a name="29">29</a>Tapınağın iç ve dış odalarının bütün duvarlarını kabartma Keruvlar, hurma ağaçları ve çiçek motifleriyle süsletti.</span> <span class="verse"><a name="30">30</a>Tapınağın hem iç, hem de dış odasının döşemelerini altınla kaplattı.</span> <span class="verse"><a name="31">31</a>İç odanın girişine iğde ağacından iki kanatlı söveli bir kapı yaptırdı. Söveli kapının genişliği tapınağın genişliğinin beşte biriydi.</span> <span class="verse"><a name="32">32</a>İğde ağacından yapılan iki kapı kanadının üstüne kabartma Keruvlar, hurma ağaçları ve çiçek motifleri oydurdu. Keruvlar ve hurma ağaçlarını altınla kaplattı.</span> <span class="verse"><a name="33">33</a>Aynı biçimde ana bölümün girişine de iğde ağacından kapı söveleri yaptırdı. Bu söveli kapı tapınağın genişliğinin dörtte biriydi.</span> <span class="verse"><a name="34">34</a>Ayrıca, çam ağacından, her biri iki kanatlı, katlanabilen iki kapı yaptırdı.</span> <span class="verse"><a name="35">35</a>Bunların da üstüne Keruvlar, hurma ağaçları ve çiçek motifleri oydurdu. Oymaların üzerini düzgün biçimde altınla kaplattı. biriydi›› ya da ‹‹Kapı söveleri beş köşeliydi.›› Benzer ifade 33. ayette de geçmektedir.</span> <span class="verse"><a name="36">36</a>İç avlunun duvarlarını üç sıra yontma taş ve bir sıra sedir ağacı kirişleriyle yaptırdı.</span> <span class="verse"><a name="37">37</a>RABbin Tapınağının temeli dördüncü yılın Ziv ayında atıldı.</span> <span class="verse"><a name="38">38</a>On birinci yılın sekizinci ayı olan Bul ayında tapınak tasarlandığı biçimde bütün ayrıntılarıyla tamamlandı. Tapınağın yapımı Süleyman'ın yedi yılını almıştı.</span> </p></div</div></div></body></html>