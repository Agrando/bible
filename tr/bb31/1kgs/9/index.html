<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/1kgs/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/1kgs">1 Kings</a> &gt <strong>Chapter 9</strong></div><p><span class="verse"><a name="1">1</a>Süleyman RABbin Tapınağını, sarayı ve yapmayı istediği bütün işleri bitirince,</span> <span class="verse"><a name="2">2</a>RAB daha önce Givonda olduğu gibi ona yine görünerek</span> <span class="verse"><a name="3">3</a>şöyle dedi: ‹‹Duanı ve yakarışını duydum. Adım sürekli orada bulunsun diye yaptığın bu tapınağı kutsal kıldım. Gözlerim onun üstünde, yüreğim her zaman orada olacaktır.</span> <span class="verse"><a name="4">4</a>Sana gelince, baban Davutun yaptığı gibi, bütün yüreğinle ve doğrulukla yollarımı izler, buyurduğum her şeyi yapar, kurallarıma ve ilkelerime uyarsan,</span> <span class="verse"><a name="5">5</a>baban Davuta, ‹İsrail tahtından senin soyunun ardı arkası kesilmeyecektir› diye verdiğim sözü tutup krallığını sonsuza dek pekiştireceğim.</span> <span class="verse"><a name="6">6</a>‹‹Ama siz ya da çocuklarınız yollarımdan sapar, buyruklarıma ve kurallarıma uymaz, gidip başka ilahlara kulluk eder, taparsanız,</span> <span class="verse"><a name="7">7</a>size verdiğim bu ülkeden sizi söküp atacağım, adıma kutsal kıldığım bu tapınağı terk edeceğim; İsrail bütün uluslar arasında aşağılanıp alay konusu olacak.</span> <span class="verse"><a name="8">8</a>Bu gösterişli tapınağın önünden geçenler, hayret ve dehşet içinde, ‹RAB bu ülkeyi ve tapınağı neden bu duruma getirdi?› diye soracaklar.</span> <span class="verse"><a name="9">9</a>Ve, diyecekler ki, ‹İsrail halkı, atalarını Mısırdan çıkaran Tanrıları RABbi terk etti; başka ilahların ardından gitti, onlara tapıp kulluk etti. RAB bu yüzden bütün bu kötülükleri başlarına getirdi.› ››</span> <span class="verse"><a name="10">10</a>Süleyman iki yapıyı -RABbin Tapınağıyla kendi sarayını- yirmi yılda bitirdi.</span> <span class="verse"><a name="11">11</a>Bu yapılar için istediği sedir ve çam ağaçlarıyla altını sağlayan Sur Kralı Hirama Celile bölgesinde yirmi kent verdi.</span> <span class="verse"><a name="12">12</a>Hiram gidip Süleymanın kendisine verdiği kentleri görünce onları beğenmedi.</span> <span class="verse"><a name="13">13</a>Süleymana, ‹‹Bunlar mı bana verdiğin kentler, kardeşim!›› dedi. Bu yüzden o bölge bugün de ‹‹Kavul›› diye bilinir.</span> <span class="verse"><a name="14">14</a>Oysa Hiram, Kral Süleymana yüz yirmi talant altın göndermişti.</span> <span class="verse"><a name="15">15</a>Kral Süleyman RABbin Tapınağını, kendi sarayını, Milloyu ve Yeruşalimin surlarını yaptırmak; ayrıca Hasor, Megiddo ve Gezer kentlerini onarıp güçlendirmek amacıyla angaryacıları toplamıştı.</span> <span class="verse"><a name="16">16</a>Mısır Firavunu gidip Gezeri ele geçirmiş ve ateşe vermişti. Orada yaşayan Kenanlıları öldürerek kenti Süleymanla evlenen kızına armağan etmişti.</span> <span class="verse"><a name="17">17</a>Süleyman Gezeri, Aşağı Beythoronu,</span> <span class="verse"><a name="18">18</a>Baalatı ve kırsal bir bölgede bulunan Tamarla birlikte</span> <span class="verse"><a name="19">19</a>bütün ambarlı kentleri, ayrıca savaş arabalarıyla atların bulunduğu kentleri de onarıp güçlendirdi. Böylece Yeruşalimde, Lübnanda, yönetimi altındaki bütün topraklarda her istediğini yaptırmış oldu.</span> <span class="verse"><a name="20">20</a>İsrail halkından olmayan Amorlular, Hititler, Perizliler, Hivliler ve Yevuslulardan artakalanlara gelince,</span> <span class="verse"><a name="21">21</a>Süleyman İsrail halkının tamamen yok edemediği bu insanların soyundan gelip ülkede kalanları angaryaya koştu. Bu durum bugün de sürüyor.</span> <span class="verse"><a name="22">22</a>Ancak Süleyman İsrail halkından hiç kimseye kölelik yaptırmadı. Onlar savaşçı, görevli, komutan, subay, savaş arabalarıyla atlıların komutanı olarak görev yaptılar.</span> <span class="verse"><a name="23">23</a>Süleymanın yapılan işlerin başında duran ve çalışanları denetleyen beş yüz elli görevlisi vardı.</span> <span class="verse"><a name="24">24</a>Firavunun kızı, Davut Kentinden Süleymanın kendisi için yaptırdığı saraya taşındıktan sonra, Süleyman Milloyu yaptırdı.</span> <span class="verse"><a name="25">25</a>Süleyman RAB için yaptırdığı sunakta yılda üç kez yakmalık sunular ve esenlik sunuları sunardı. Ayrıca RABbin önündeki sunağın üstünde buhur da yakardı. Böylece Süleyman tapınağın yapımını tamamlamış oldu.</span> <span class="verse"><a name="26">26</a>Kral Süleyman Edomluların ülkesinde, Kızıldeniz kıyısında Eylat yakınlarındaki Esyon-Geverde gemiler yaptırdı.</span> <span class="verse"><a name="27">27</a>Hiram denizi bilen gemicilerini Süleymanın adamlarıyla birlikte Ofire gönderdi.</span> <span class="verse"><a name="28">28</a>Ofir'e giden bu gemiciler, Kral Süleyman'a 420 talant altın getirdiler.</span> </p></div</div></div></body></html>