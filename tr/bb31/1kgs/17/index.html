<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/1kgs/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/1kgs">1 Kings</a> &gt <strong>Chapter 17</strong></div><p><span class="verse"><a name="1">1</a>Gilatın Tişbe Kentinden olan İlyas, Ahava şöyle dedi: ‹‹Hizmet ettiğim İsrailin Tanrısı yaşayan RABbin adıyla derim ki, ben söylemedikçe önümüzdeki yıllarda ne yağmur yağacak, ne de çiy düşecek.››</span> <span class="verse"><a name="2">2</a>O zaman RAB, İlyasa şöyle seslendi:</span> <span class="verse"><a name="3">3</a>‹‹Buradan ayrıl, doğuya git. Şeria Irmağının doğusundaki Kerit Vadisinde gizlen.</span> <span class="verse"><a name="4">4</a>Dereden su içeceksin ve buyruk verdiğim kargaların getirdiklerini yiyeceksin.››</span> <span class="verse"><a name="5">5</a>RABbin söylediklerini yapan İlyas, gidip Şeria Irmağının doğusundaki Kerit Vadisine yerleşti.</span> <span class="verse"><a name="6">6</a>Dereden su içiyor, kargaların sabah akşam getirdiği et ve ekmekle besleniyordu.</span> <span class="verse"><a name="7">7</a>Ancak ülkede yağmur yağmadığı için bir süre sonra dere kurudu.</span> <span class="verse"><a name="8">8</a>O zaman RAB, İlyasa,</span> <span class="verse"><a name="9">9</a>‹‹Şimdi kalk git, Sayda yakınlarındaki Sarefat Kentine yerleş›› dedi, ‹‹Orada sana yiyecek sağlaması için dul bir kadına buyruk verdim.››</span> <span class="verse"><a name="10">10</a>Sarefata giden İlyas kentin kapısına varınca, orada dul bir kadının odun topladığını gördü. Kadına: ‹‹Bana içmek için biraz su verebilir misin?›› dedi.</span> <span class="verse"><a name="11">11</a>Kadın su getirmeye giderken İlyas yine seslendi: ‹‹Lütfen bir parça da ekmek getir.››</span> <span class="verse"><a name="12">12</a>Kadın, ‹‹Senin Tanrın yaşayan RABbin adıyla ant içerim, hiç ekmeğim yok›› diye karşılık verdi, ‹‹Yalnız küpte bir avuç un, çömleğin dibinde de azıcık yağ var. Görüyorsun, bir iki parça odun topluyorum. Götürüp oğlumla kendim için bir şeyler hazırlayacağım. Belki de son yemeğimiz olacak, ölüp gideceğiz.››</span> <span class="verse"><a name="13">13</a>İlyas kadına, ‹‹Korkma, git yiyeceğini hazırla›› dedi, ‹‹Yalnız önce bana küçük bir pide yapıp getir. Sonra oğlunla kendin için yaparsın.</span> <span class="verse"><a name="14">14</a>İsrailin Tanrısı RAB diyor ki, ‹Toprağa yağmur düşünceye dek küpten un, çömlekten yağ eksilmeyecek.› ››</span> <span class="verse"><a name="15">15</a>Kadın gidip İlyasın söylediklerini yaptı. Hep birlikte günlerce yiyip içtiler.</span> <span class="verse"><a name="16">16</a>RABbin İlyas aracılığıyla söylediği söz uyarınca, küpten un, çömlekten yağ eksilmedi.</span> <span class="verse"><a name="17">17</a>Bir süre sonra ev sahibi dul kadının oğlu gittikçe ağırlaşan kötü bir hastalığa yakalandı, sonunda öldü.</span> <span class="verse"><a name="18">18</a>Kadın İlyasa, ‹‹Ey Tanrı adamı, alıp veremediğimiz nedir?›› dedi, ‹‹Günahlarımı Tanrıya anımsatıp oğlumun ölümüne neden olmak için mi buraya geldin?››</span> <span class="verse"><a name="19">19</a>İlyas, ‹‹Oğlunu bana ver›› diyerek çocuğu kadının kucağından aldı, kaldığı yukarı odaya çıkardı ve yatağına yatırdı.</span> <span class="verse"><a name="20">20</a>Sonra RABbe şöyle yalvardı: ‹‹Ya RAB Tanrım, neden yanında kaldığım dul kadının oğlunu öldürerek ona bu kötülüğü yaptın?››</span> <span class="verse"><a name="21">21</a>İlyas üç kez çocuğun üzerine kapanıp RABbe şöyle dua etti: ‹‹Ya RAB Tanrım, bu çocuğa yeniden can ver.››</span> <span class="verse"><a name="22">22</a>RAB İlyasın yalvarışını duydu. Çocuk dirilip yeniden yaşama döndü.</span> <span class="verse"><a name="23">23</a>İlyas çocuğu yukarı odadan indirip annesine verirken, ‹‹İşte oğlun yaşıyor!›› dedi.</span> <span class="verse"><a name="24">24</a>Bunun üzerine kadın, ‹‹Şimdi anladım ki, sen Tanrı adamısın ve söylediğin söz gerçekten RAB'bin sözüdür›› dedi.</span> </p></div</div></div></body></html>