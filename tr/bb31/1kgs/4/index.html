<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/1kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/1kgs">1 Kings</a> &gt <strong>Chapter 4</strong></div><p><span class="verse"><a name="1">1</a>Süleyman bütün İsrailin kralıydı.</span> <span class="verse"><a name="2">2</a>Görevlileri ise şunlardı: Kâhin: Sadok oğlu Azarya.</span> <span class="verse"><a name="3">3</a>Yazmanlar: Şişanın oğulları Elihoref ve Ahiya. Devlet tarihçisi: Ahilut oğlu Yehoşafat.</span> <span class="verse"><a name="4">4</a>Ordu komutanı: Yehoyada oğlu Benaya. Kâhinler: Sadok ve Aviyatar.</span> <span class="verse"><a name="5">5</a>Baş vali: Natan oğlu Azarya. Kralın özel danışmanı: Natan oğlu Kâhin Zavut.</span> <span class="verse"><a name="6">6</a>Saray sorumlusu: Ahişar. Angaryacıların başı: Avda oğlu Adoniram.</span> <span class="verse"><a name="7">7</a>Süleymanın İsrailde on iki bölge valisi vardı. Bunlar kralın ve sarayın yiyecek içecek gereksinimini karşılardı. Her vali yılda bir ay bu gereksinimleri karşılamakla yükümlüydü.</span> <span class="verse"><a name="8">8</a>Bu valiler şunlardı: Efrayimin dağlık bölgesinde Ben-Hur;</span> <span class="verse"><a name="9">9</a>Makaz, Şaalvim, Beytşemeş ve Elon-Beythanan bölgelerinde Ben-Deker;</span> <span class="verse"><a name="10">10</a>Arubbot, Soko ve bütün Hefer bölgesinde Ben-Heset;</span> <span class="verse"><a name="11">11</a>Nafat-Dor bölgesinde Süleymanın kızı Tafatla evli olan Ben-Avinadav;</span> <span class="verse"><a name="12">12</a>Taanak, Megiddo, Yizreelin altında Saretanın yanındaki bütün Beytşean ve Beytşeandan Avel-Mehola ve Yokmoamın ötelerine kadar uzanan bölgede Ahilut oğlu Baana;</span> <span class="verse"><a name="13">13</a>Ramot-Gilat, Gilatta Manaşşe oğlu Yairin yerleşim birimleri ve Başandaki Argov yöresinde surlar ve tunç sürgülerle güçlendirilmiş altmış büyük kentin başında Ben-Gever;</span> <span class="verse"><a name="14">14</a>Mahanayim bölgesinde İddo oğlu Ahinadav;</span> <span class="verse"><a name="15">15</a>Naftali bölgesinde Süleymanın kızı Basematla evlenen Ahimaas;</span> <span class="verse"><a name="16">16</a>Aşer ve Bealot bölgelerinde Huşay oğlu Baana;</span> <span class="verse"><a name="17">17</a>İssakar bölgesinde Paruah oğlu Yehoşafat;</span> <span class="verse"><a name="18">18</a>Benyamin bölgesinde Ela oğlu Şimi;</span> <span class="verse"><a name="19">19</a>Gilat bölgesinde, yani Amorluların Kralı Sihonla Başan Kralı Ogun eski topraklarında Uri oğlu Gever. Ayrıca Yahuda bölgesinin tek valisi vardı.</span> <span class="verse"><a name="20">20</a>Yahuda ve İsrail halkı kıyıların kumu kadar kalabalıktı. Herkes yiyip içip sevinç içinde yaşıyordu.</span> <span class="verse"><a name="21">21</a>Süleyman, Fırat Irmağından Filiste, oradan Mısır sınırına kadar bütün ülkelere egemendi. Bu ülkeler Süleymanın yaşamı boyunca ona haraç ödeyip hizmet ettiler.</span> <span class="verse"><a name="22">22</a>Süleymanın sarayının bir günlük yiyecek gereksinimi şunlardı: Otuz kor ince, altmış korfç kepekli un;</span> <span class="verse"><a name="23">23</a>onu ahırda, yirmisi çayırda yetiştirilmiş sığır ve yüz koyun; ayrıca geyikler, ceylanlar, karacalar ve semiz kuşlar.</span> <span class="verse"><a name="24">24</a>Tifsahtan Gazzeye kadar, Fırat Irmağının batısındaki bütün krallıkları Süleyman yönetiyordu. Her tarafta barış vardı.</span> <span class="verse"><a name="25">25</a>Dandan Beer-Şevaya kadar Yahuda ve İsrail halkının her bireyi Süleymanın yaşamı boyunca kendi asması ve incir ağacı altında güvenlik içinde yaşadı.</span> <span class="verse"><a name="26">26</a>Süleymanın savaş arabalarının atları için kırk bin ahırı ve on iki bin atlısı vardı.</span> <span class="verse"><a name="27">27</a>Bölge valilerinin her biri kendine düşen bir ay boyunca, Kral Süleymana ve sofrasına oturan herkese yiyecek sağlar, hiçbir şeyi eksik etmezdi.</span> <span class="verse"><a name="28">28</a>Her vali kendisine verilen buyruk uyarınca, savaş arabalarının atlarıyla öbür atlar için belirli bir yere arpa ve saman getirirdi.</span> <span class="verse"><a name="29">29</a>Tanrı, Süleymana bilgelik, derin bir sezgi, kıyılardaki kum kadar anlayış verdi.</span> <span class="verse"><a name="30">30</a>Süleymanın bilgeliği, bütün doğuluların ve Mısırlıların bilgeliğinden daha üstündü.</span> <span class="verse"><a name="31">31</a>O, Ezrahlı Etan, Maholun oğulları Heman, Kalkol ve Darda dahil herkesten daha bilgeydi. Ünü çevredeki bütün uluslara yayılmıştı.</span> <span class="verse"><a name="32">32</a>Üç bin özdeyişi ve bin beş ezgisi vardı.</span> <span class="verse"><a name="33">33</a>Lübnan sedir ağacından duvarlarda biten mercanköşkotuna kadar bütün ağaçlardan söz ettiği gibi, hayvanlar, kuşlar, sürüngenler ve balıklardan da söz edebiliyordu.</span> <span class="verse"><a name="34">34</a>Süleyman'ın bilgeliğini duyan dünyanın bütün kralları ona adamlarını gönderirdi. Bütün uluslardan insanlar gelir, Süleyman'ın bilgece sözlerini dinlerdi.</span> </p></div</div></div></body></html>