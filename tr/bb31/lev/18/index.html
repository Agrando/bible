<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/lev/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/lev">Leviticus</a> &gt <strong>Chapter 18</strong></div><p><span class="verse"><a name="1">1</a>RAB Musaya şöyle dedi:</span> <span class="verse"><a name="2">2</a>‹‹İsrail halkına de ki, ‹Tanrınız RAB benim.</span> <span class="verse"><a name="3">3</a>Mısırda bir süre yaşadınız; onların törelerine göre yaşamayacaksınız. Sizleri Kenan ülkesine götürüyorum. Onlar gibi de yaşamayacaksınız. Onların kurallarına uymayacaksınız.</span> <span class="verse"><a name="4">4</a>Benim kurallarımı yerine getirecek, ilkelerime göre yaşayacaksınız. Tanrınız RAB benim.</span> <span class="verse"><a name="5">5</a>Kurallarıma, ilkelerime sarılın. Çünkü onları yerine getiren onlar sayesinde yaşayacaktır. RAB benim.</span> <span class="verse"><a name="6">6</a>‹‹ ‹Hiçbiriniz cinsel ilişkide bulunmak için yakın akrabasına yaklaşmayacak. RAB benim.</span> <span class="verse"><a name="7">7</a>Annenle cinsel ilişkide bulunarak babanın namusuna dokunmayacaksın. O senin annendir. Onunla ilişki kurmayacaksın.</span> <span class="verse"><a name="8">8</a>Babanın karısıyla cinsel ilişki kurmayacaksın. Babanın namusudur o.</span> <span class="verse"><a name="9">9</a>Annenden ya da babandan olan, ister seninle aynı evde doğmuş olsun, ister olmasın üvey kızkardeşlerinden biriyle cinsel ilişki kurmayacaksın.</span> <span class="verse"><a name="10">10</a>Kızının ya da oğlunun kızıyla cinsel ilişki kurmayacaksın. Çünkü onların namusu senin namusundur.</span> <span class="verse"><a name="11">11</a>Babanın evlendiği kadından doğan kızla cinsel ilişki kurmayacaksın. Çünkü o babandan olmadır, senin kızkardeşin sayılır.</span> <span class="verse"><a name="12">12</a>Halanla cinsel ilişki kurmayacaksın. Çünkü o babanın yakın akrabasıdır.</span> <span class="verse"><a name="13">13</a>Teyzenle cinsel ilişki kurmayacaksın. Çünkü o annenin yakın akrabasıdır.</span> <span class="verse"><a name="14">14</a>Amcanın namusuna dokunmayacaksın. Karısına yaklaşmayacaksın, çünkü o senin yengendir.</span> <span class="verse"><a name="15">15</a>Gelininle cinsel ilişki kurmayacaksın. Çünkü oğlunun karısıdır. Onunla ilişki kurmayacaksın.</span> <span class="verse"><a name="16">16</a>Kardeşinin karısıyla cinsel ilişki kurmayacaksın. Çünkü o kardeşinin namusudur.</span> <span class="verse"><a name="17">17</a>Bir kadının hem kendisiyle, hem kızıyla cinsel ilişki kurmayacaksın. Kadının kızının ya da oğlunun kızıyla cinsel ilişki kurmayacaksın. Çünkü onlar kadının yakın akrabasıdır. Onlara yaklaşmak alçaklıktır.</span> <span class="verse"><a name="18">18</a>Karın yaşadığı sürece onun kızkardeşini kuma olarak almayacak ve onunla cinsel ilişki kurmayacaksın.</span> <span class="verse"><a name="19">19</a>‹‹ ‹Âdet gördüğü için kirli sayılan bir kadınla cinsel ilişki kurmayacaksın.</span> <span class="verse"><a name="20">20</a>Komşunun karısıyla cinsel ilişki kurarak kendini kirletmeyeceksin.</span> <span class="verse"><a name="21">21</a>İlah Moleke ateşte kurban edilmek üzere çocuklarından hiçbirini vermeyeceksin. Tanrının adına leke getirmeyeceksin. RAB benim.</span> <span class="verse"><a name="22">22</a>Kadınla yatar gibi bir erkekle yatma. Bu iğrençtir.</span> <span class="verse"><a name="23">23</a>Bir hayvanla cinsel ilişki kurmayacaksın. Kendini kirletmiş olursun. Kadınlar cinsel ilişki kurmak amacıyla bir hayvana yaklaşmayacak. Sapıklıktır bu.</span> <span class="verse"><a name="24">24</a>‹‹Bu davranışların hiçbiriyle kendinizi kirletmeyin. Çünkü önünüzden kovacağım uluslar böyle kirlendiler.</span> <span class="verse"><a name="25">25</a>Onların yüzünden ülke bile kirlendi. Günahından ötürü ülkeyi cezalandırdım. Ülke, üzerinde yaşayan halkı kusuyor.</span> <span class="verse"><a name="26">26</a>İster yerli olsun, ister aranızda yaşayan yabancılar olsun kurallarıma ve ilkelerime göre yaşayacaksınız. Bu iğrençliklerin hiçbirini yapmayacaksınız.</span> <span class="verse"><a name="27">27</a>Sizden önce bu ülkede yaşayan insanlar bütün bu iğrençlikleri yaparak ülkeyi kirlettiler.</span> <span class="verse"><a name="28">28</a>Eğer siz de ülkeyi kirletirseniz, ülke sizden önceki uluslara yaptığı gibi sizi de kusar.</span> <span class="verse"><a name="29">29</a>‹‹ ‹Kim bu iğrençliklerden birini yaparsa halkın arasından atılacaktır.</span> <span class="verse"><a name="30">30</a>Buyruklarımı yerine getirin, sizden önceki insanların iğrenç törelerine uyarak kendinizi kirletmeyin. Tanrınız RAB benim.› ››</span> </p></div</div></div></body></html>