<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/lev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/lev">Leviticus</a> &gt <strong>Chapter 21</strong></div><p><span class="verse"><a name="1">1</a>RAB Musaya şöyle dedi: ‹‹Harun soyundan gelen kâhinlere de ki, ‹Kâhinlerden hiçbiri yakın akrabası olan annesi, babası, oğlu, kızı ve kardeşi dışında, halkından birinin ölüsüyle kendini kirletmesin.</span> <span class="verse"><a name="2">2</a>Yanında kalan evlenmemiş kızkardeşi için kendini kirletebilir.</span> <span class="verse"><a name="3">3</a>Halkı arasında bir büyük olarak kendini kirletmemeli, adına leke getirmemeli.</span> <span class="verse"><a name="4">4</a>‹‹ ‹Kâhinler yas tutarken başlarını tıraş etmeyecek, sakallarının uçlarını kesmeyecek, bedenlerini yaralamayacaklar.</span> <span class="verse"><a name="5">5</a>Tanrıları için kutsal olacaklar, Tanrılarının adını lekelemeyecekler. Çünkü onlar Tanrıları RABbe yakılan sunu ve yiyecek sunusu sunuyorlar. Kutsal olmaları gerekir.</span> <span class="verse"><a name="6">6</a>Kâhinler fahişelerle, kirletilmiş kadınlarla, boşanmış kadınlarla evlenmeyecek. Çünkü kâhin Tanrı için kutsal olmalıdır.</span> <span class="verse"><a name="7">7</a>Onu kutsal sayın. Çünkü yiyecek sunusunu Tanrınıza o sunuyor. Sizin için kutsaldır. Çünkü ben kutsalım, sizi kutsal kılan RAB benim.</span> <span class="verse"><a name="8">8</a>Bir kâhinin kızı fahişelik yaparak kendini kirletirse, hem kendini hem de babasını rezil etmiş olur. Yakılmalıdır.</span> <span class="verse"><a name="9">9</a>‹‹ ‹Öbür kâhinler arasından başına mesh yağı dökülen ve özel giysiler giymek üzere atanan başkâhin, saçlarını dağıtmayacak, giysilerini yırtmayacak.</span> <span class="verse"><a name="10">10</a>Hiçbir ölüye yaklaşmayacak. Ölen annesi, babası bile olsa kendini kirletmeyecek.</span> <span class="verse"><a name="11">11</a>Tapınak hizmetinden ayrılmayacak, Tanrısının Tapınağını kirletmeyecek. Çünkü Tanrının buyurduğu mesh yağıyla Tanrısına adanmıştır. RAB benim.</span> <span class="verse"><a name="12">12</a>Başkâhinin evleneceği kadın bakire olmalıdır.</span> <span class="verse"><a name="13">13</a>Dul, boşanmış, kirletilmiş ya da fahişe bir kadınla evlenmeyecek. Yalnız kendi halkından bakire bir kızla evlenebilir.</span> <span class="verse"><a name="14">14</a>Böylece halkının arasında çocuklarına leke sürmemiş olur. Onu kutsal kılan RAB benim.› ››</span> <span class="verse"><a name="15">15</a>RAB Musaya şöyle dedi:</span> <span class="verse"><a name="16">16</a>‹‹Haruna de ki, ‹Soyundan gelecek kuşaklar boyunca kusurlu olan hiç kimse yiyecek sunusu sunmak üzere Tanrısına yaklaşmasın.</span> <span class="verse"><a name="17">17</a>Kusurlu olan, sunağa yaklaşamaz: Kör, topal, yüzü arızalı, organlarından biri aşırı büyümüş,</span> <span class="verse"><a name="18">18</a>kolu veya ayağı kırık,</span> <span class="verse"><a name="19">19</a>kambur, cüce, gözü özürlü, uyuz, yarası kabuk bağlamış ya da hadım.</span> <span class="verse"><a name="20">20</a>Kâhin Harunun soyundan bu kusurlara sahip hiç kimse RAB için yakılan sunuyu sunmak üzere sunağa yaklaşmayacak. Çünkü kusurludur. Tanrısına yiyecek sunusu sunmak üzere sunağa yaklaşamaz.</span> <span class="verse"><a name="21">21</a>Böyle bir adam Tanrısına sunulan kutsal ve en kutsal yiyecekleri yiyebilir.</span> <span class="verse"><a name="22">22</a>Ancak perdeye ve sunağa yaklaşmayacaktır. Çünkü kusurludur. Tapınağımı kirletmesin. Onları kutsal kılan RAB benim.› ››</span> <span class="verse"><a name="23">23</a>Musa Harun'la oğullarına ve bütün İsrail halkına bunları anlattı.</span> </p></div</div></div></body></html>