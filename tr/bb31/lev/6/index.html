<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/lev/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/lev">Leviticus</a> &gt <strong>Chapter 6</strong></div><p><span class="verse"><a name="1">1</a>RAB Musaya şöyle dedi:</span> <span class="verse"><a name="2">2</a>‹‹Eğer biri günah işler, RABbe ihanet eder, kendisine emanet edilen, rehin bırakılan ya da çalıntı bir mal konusunda komşusunu aldatır ya da ona haksızlık ederse,</span> <span class="verse"><a name="3">3</a>kayıp bir eşya bulup yalan söylerse, yalan yere ant içerse, yani insanların işleyebileceği bu suçlardan birini işlerse,</span> <span class="verse"><a name="4">4</a>günah işlemiş olur ve suçlu sayılır. Çaldığı ya da haksızlıkla ele geçirdiği şeyi, kendisine emanet edilen ya da bulduğu kayıp eşyayı,</span> <span class="verse"><a name="5">5</a>ya da hakkında yalan yere ant içtiği şeyi, üzerine beşte birini de ekleyerek, suç sunusunu getirdiği gün sahibine geri vermeli.</span> <span class="verse"><a name="6">6</a>RABbe suç sunusu olarak kâhine belli değeri olan kusursuz bir koç getirmeli.</span> <span class="verse"><a name="7">7</a>Kâhin RABbin huzurunda onun günahını bağışlatacak; işlediği suç ne olursa olsun kişi bağışlanacak.››</span> <span class="verse"><a name="8">8</a>RAB Musaya şöyle dedi:</span> <span class="verse"><a name="9">9</a>‹‹Harunla oğullarına buyruk ver: ‹Yakmalık sunu yasası şudur: Yakmalık sunu bütün gece, sabaha kadar sunaktaki ateşin üzerinde kalacak. Sunağın üzerindeki ateş sönmeyecek.</span> <span class="verse"><a name="10">10</a>Kâhin keten giysisini, donunu giyecek. Sunağın üzerindeki yakmalık sunudan kalan külü toplayıp sunağın yanına koyacak.</span> <span class="verse"><a name="11">11</a>Giysilerini değiştirdikten sonra külü ordugahın dışında temiz bir yere götürecek.</span> <span class="verse"><a name="12">12</a>Sunağın üzerindeki ateş sürekli yanacak, hiç sönmeyecek. Kâhin her sabah ateşe odun atacak, yakmalık sununun parçalarını odunların üzerine dizecek, onun üzerinde de esenlik sunularının yağını yakacak.</span> <span class="verse"><a name="13">13</a>Sunağın üzerindeki ateş sürekli yanacak, hiç sönmeyecek.› ››</span> <span class="verse"><a name="14">14</a>‹‹ ‹Tahıl sunusu yasası şudur: Harunun oğulları onu sunağın önünde RABbe sunacaklar.</span> <span class="verse"><a name="15">15</a>Kâhin üzerindeki günnükle birlikte tahıl sunusunun ince unundan ve zeytinyağından bir avuç alıp anma payı ve RABbi hoşnut eden koku olarak sunakta yakacak.</span> <span class="verse"><a name="16">16</a>Artakalanı Harunla oğulları yiyecekler. Onu kutsal bir yerde, Buluşma Çadırının avlusunda mayasız ekmek olarak yemeliler.</span> <span class="verse"><a name="17">17</a>Mayayla pişirilmemeli. Bunu yakılan sunulardan, kâhinlerin payı olarak verdim. Suç sunusu, günah sunusu gibi bu da çok kutsaldır.</span> <span class="verse"><a name="18">18</a>Harun soyundan gelen her erkek ondan yiyebilir. RAB için yakılan sunularda onların kuşaklar boyunca sonsuza dek payları olacak. Sunulara her dokunan kutsal sayılacak.› ››</span> <span class="verse"><a name="19">19</a>RAB Musaya şöyle dedi:</span> <span class="verse"><a name="20">20</a>‹‹Harun kâhin olarak meshedildiği gün, Harunla oğulları tahıl sunusu olarak RABbe yarısı sabah, yarısı akşam olmak üzere, onda bir efa ince un sunacaklar. Bu sürekli bir sunu olacak.</span> <span class="verse"><a name="21">21</a>Zeytinyağıyla iyice yoğrulup sacda pişirilecek. Tahıl sunusunu getirip RABbi hoşnut eden koku olarak pişmiş parçalar halinde sunacaklar.</span> <span class="verse"><a name="22">22</a>Bunu Harun soyundan gelen meshedilmiş kâhin RABbe sunacak. Sürekli bir kural olacak bu. Sununun tümü yakılacak.</span> <span class="verse"><a name="23">23</a>Kâhinin sunduğu her tahıl sunusu tümüyle yakılmalı, hiç yenmemeli.››</span> <span class="verse"><a name="24">24</a>RAB Musaya şöyle dedi:</span> <span class="verse"><a name="25">25</a>‹‹Harunla oğullarına de ki, ‹Günah sunusu yasası şudur: Günah sunusu yakmalık sununun kesildiği yerde, RABbin huzurunda kesilecek. Çok kutsaldır.</span> <span class="verse"><a name="26">26</a>Hayvanı sunan kâhin onu kutsal bir yerde, Buluşma Çadırının giriş bölümünde yiyecek.</span> <span class="verse"><a name="27">27</a>Sununun etine her dokunan kutsal sayılacak. Kanı birinin giysisine sıçrarsa, giysi kutsal bir yerde yıkanmalı.</span> <span class="verse"><a name="28">28</a>İçinde etin haşlandığı çömlek kırılmalı. Ancak tunç bir kapta haşlanmışsa, kap iyice ovulup suyla durulanmalı.</span> <span class="verse"><a name="29">29</a>Kâhinler soyundan gelen her erkek bu sunuyu yiyebilir. Çok kutsaldır.</span> <span class="verse"><a name="30">30</a>Ama kutsal yerde günah bağışlatmak için kanı Buluşma Çadırı'na getirilen günah sunusunun eti yenmeyecek, yakılacaktır.› ››</span> </p></div</div></div></body></html>