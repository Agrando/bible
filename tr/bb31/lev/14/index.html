<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/lev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/lev">Leviticus</a> &gt <strong>Chapter 14</strong></div><p><span class="verse"><a name="1">1</a>RAB Musaya şöyle dedi:</span> <span class="verse"><a name="2">2</a>‹‹Deri hastasının temiz kılınacağı gün şu yasa geçerlidir: Hasta kâhine götürülecek.</span> <span class="verse"><a name="3">3</a>Kâhin hastaya ordugahın dışında bakacak. Hastalık iyileşmişse,</span> <span class="verse"><a name="4">4</a>pak kılınacak kişi için iki temiz, canlı kuş, sedir ağacı, kırmızı iplik ve mercanköşkotu getirilmesini buyuracak.</span> <span class="verse"><a name="5">5</a>Kâhinin buyruğuyla kuşlardan biri toprak bir kapta, akarsuyun üzerinde kesilecek.</span> <span class="verse"><a name="6">6</a>Sonra kâhin canlı kuşu, sedir ağacını, kırmızı ipliği ve mercanköşkotunu akarsuyun üzerinde kesilen kuşun kanına batıracak</span> <span class="verse"><a name="7">7</a>ve pak kılınacak kişinin üzerine yedi kez serpecek, onu temiz ilan edip canlı kuşu kıra salacak.</span> <span class="verse"><a name="8">8</a>Pak kılınacak kişi giysilerini yıkayacak, bütün kıllarını tıraş edecek ve yıkanacak. Bundan sonra pak sayılacak. Artık ordugaha girebilir, ama yedi gün çadırının dışında kalmalı.</span> <span class="verse"><a name="9">9</a>Yedinci gün saçını, sakalını, kaşlarını, bedenindeki bütün kılları tıraş edecek. Giysilerini yıkayacak, kendisi de yıkandıktan sonra temiz sayılacak.</span> <span class="verse"><a name="10">10</a>‹‹Sekizinci gün kusursuz iki erkek kuzu, bir yaşında kusursuz bir dişi kuzu, tahıl sunusu olarak zeytinyağıyla yoğrulmuş onda üç efa ince un ve bir log zeytinyağı getirecek.</span> <span class="verse"><a name="11">11</a>Paklama işiyle görevli kâhin bütün bunları ve pak kılacağı kişiyi RABbin huzurunda, Buluşma Çadırının giriş bölümünde bekletecek.</span> <span class="verse"><a name="12">12</a>Sonra kâhin erkek kuzulardan birini alıp bir log zeytinyağıyla birlikte RABbe suç sunusu olarak sunacak. Sallamalık sunu olarak bunları RABbin huzurunda sallayacak.</span> <span class="verse"><a name="13">13</a>Erkek kuzuyu günah sunusunun ve yakmalık sununun kesildiği kutsal yerde kesecek. Çünkü günah sunusu gibi suç sunusu da kâhine aittir. Çok kutsaldır.</span> <span class="verse"><a name="14">14</a>Kâhin pak kılınacak kişinin sağ kulak memesine, sağ elinin ve sağ ayağının baş parmağına suç sunusunun kanından sürecek.</span> <span class="verse"><a name="15">15</a>Sonra bir log zeytinyağından biraz alarak kendi sol avucuna dökecek.</span> <span class="verse"><a name="16">16</a>Sağ elinin parmağını zeytinyağına batırıp RABbin huzurunda yedi kez serpecek.</span> <span class="verse"><a name="17">17</a>Pak kılınacak kişinin sağ kulak memesine, sağ elinin ve sağ ayağının baş parmağına, suç sunusunun kanı üzerine avucunda kalan yağdan sürecek.</span> <span class="verse"><a name="18">18</a>Ayrıca pak kılınacak kişinin başına avucunda kalan yağı sürerek RABbin huzurunda onu arıtacak.</span> <span class="verse"><a name="19">19</a>Sonra günah sunusunu sunarak pak kılınacak kişiyi kirliliğinden arıtacak ve yakmalık sunuyu kesecek.</span> <span class="verse"><a name="20">20</a>Yakmalık sunuyla tahıl sunusunu sunakta sunacak. Böylece kâhin kişiyi arıtacak ve kişi temiz sayılacaktır.</span> <span class="verse"><a name="21">21</a>‹‹Eğer kişi yoksulsa ve bunları alacak gücü yoksa, arınmak üzere sallamalık suç sunusu olarak bir erkek kuzu, tahıl sunusu olarak zeytinyağıyla yoğrulmuş onda bir efa ince un ve bir log zeytinyağı alacak.</span> <span class="verse"><a name="22">22</a>Gücü oranında biri günah sunusu, öbürü yakmalık sunu olmak üzere iki kumru ya da iki güvercin sunacak.</span> <span class="verse"><a name="23">23</a>Pak kılınmak için sekizinci gün hepsini RABbin huzuruna, Buluşma Çadırının giriş bölümüne getirip kâhine verecek.</span> <span class="verse"><a name="24">24</a>Kâhin suç sunusu olan erkek kuzuyla bir log zeytinyağını alıp sallamalık sunu olarak RABbin huzurunda sallayacak.</span> <span class="verse"><a name="25">25</a>Suç sunusu olan kuzuyu kesecek. Sununun kanını pak kılınan kişinin sağ kulak memesine, sağ elinin ve sağ ayağının baş parmağına sürecek.</span> <span class="verse"><a name="26">26</a>Sonra kendi sol avucuna biraz zeytinyağı dökecek.</span> <span class="verse"><a name="27">27</a>Sağ parmağını sol avucundaki yağa batırarak RABbin huzurunda yedi kez serpecek.</span> <span class="verse"><a name="28">28</a>Avucundaki yağdan pak kılınacak kişinin sağ kulak memesine, sağ elinin ve sağ ayağının baş parmağına, suç sunusunun kanını sürdüğü yerlere sürecek.</span> <span class="verse"><a name="29">29</a>RABbin huzurunda pak kılınacak kişiyi arıtmak üzere avucunda kalan yağı başına sürecek.</span> <span class="verse"><a name="30">30</a>Sonra kişinin gücü oranında aldığı kumrulardan ya da güvercinlerden birini günah sunusu, öbürünü yakmalık sunu olarak tahıl sunusuyla birlikte sunacak. Kâhin böylece pak kılınan kişiyi RABbin huzurunda arıtacak.››</span> <span class="verse"><a name="31">31</a>Deri hastası olup da temiz kılınmaya parasal gücü yetmeyen kişiler için bu yasa geçerlidir.</span> <span class="verse"><a name="32">32</a>RAB Musayla Haruna şöyle dedi:</span> <span class="verse"><a name="33">33</a>‹‹Size mülk olarak vereceğim Kenan ülkesine gittiğiniz zaman, ülkenizdeki bir eve küf hastalığı gönderirsem,</span> <span class="verse"><a name="34">34</a>ev sahibi gidip kâhine, ‹Evimde küfe benzer bir hastalık gördüm› diye haber vermeli.</span> <span class="verse"><a name="35">35</a>Kâhin küfe bakmaya gitmeden önce, evdeki her şeyin kirli sayılmaması için evin boşaltılmasını buyuracak. Sonra evi görmeye gidecek.</span> <span class="verse"><a name="36">36</a>Duvarlara yayılan küfe bakacak. Eğer küf yeşilimsi ya da kırmızımsı lekeler halindeyse ve duvarın içine işlemişse,</span> <span class="verse"><a name="37">37</a>kâhin evi terk edecek ve yedi gün süreyle kapalı tutacak.</span> <span class="verse"><a name="38">38</a>Yedinci gün geri dönecek ve eve yine bakacak. Eğer küf duvarlara yayılmışsa,</span> <span class="verse"><a name="39">39</a>küflü taşları söküp kentin dışına, kirli sayılan bir yere atmaları için buyruk verecek.</span> <span class="verse"><a name="40">40</a>Evin içindeki bütün sıvayı kazdıracak. Moloz kentin dışına, kirli sayılan bir yere dökülecek.</span> <span class="verse"><a name="41">41</a>Sökülen taşların yerine başka taşlar koyup evi yeniden sıvayacaklar.</span> <span class="verse"><a name="42">42</a>‹‹Taşları sökülüp sıvası kazınan evde yeni sıva yapıldıktan sonra küf yine ortaya çıkarsa,</span> <span class="verse"><a name="43">43</a>kâhin gidip eve bakacak. Küf yayılmışsa, önü alınamaz demektir. Ev kirli sayılır.</span> <span class="verse"><a name="44">44</a>Yıkılmalıdır. Taşları, keresteleri, bütün harcı kent dışına, kirli sayılan bir yere atılmalıdır.</span> <span class="verse"><a name="45">45</a>Evin kapalı olduğu günlerde, eve giren biri akşama kadar kirli sayılacak.</span> <span class="verse"><a name="46">46</a>O evde yatan ya da yemek yiyen biri giysilerini yıkamalı.</span> <span class="verse"><a name="47">47</a>‹‹Ev sıvandıktan sonra kâhin eve girip bakacak, küf yayılmamışsa evi temiz ilan edecek. Çünkü küf geçmiş demektir.</span> <span class="verse"><a name="48">48</a>Evi paklamak için iki kuş, sedir ağacı, kırmızı iplik ve mercanköşkotu alacak.</span> <span class="verse"><a name="49">49</a>Kuşlardan birini toprak bir kapta, akarsuyun üzerinde kesecek.</span> <span class="verse"><a name="50">50</a>Sedir ağacını, mercanköşkotunu, kırmızı ipliği, canlı kuşu alıp kesilen kuşun kanına ve akarsuya batıracak. Yedi kez eve serpecek.</span> <span class="verse"><a name="51">51</a>Böylece kuşun kanı, akarsu, canlı kuş, sedir ağacı, mercanköşkotu ve kırmızı iplikle evi paklamış olacak.</span> <span class="verse"><a name="52">52</a>Sonra canlı kuşu kent dışına, kıra salacak. Böylece evin kirliliğini bağışlatacak ve ev temiz sayılacaktır.››</span> <span class="verse"><a name="53">53</a>Her türlü deri hastalığı, uyuz, giysiye ya da eve bulaşan küf, şiş, kabuk ya da parlak lekelerle ilgili yasa budur.</span> <span class="verse"><a name="54">54</a>Bunların ne zaman kirli, ne zaman temiz olduğu bu yasaya göre bilinebilir. Deri hastalığı yasası budur.</span> </p></div</div></div></body></html>