<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/lev/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/lev">Leviticus</a> &gt <strong>Chapter 13</strong></div><p><span class="verse"><a name="1">1</a>RAB Musaya ve Kâhin Haruna şöyle dedi:</span> <span class="verse"><a name="2">2</a>‹‹Bedeninde deri hastalığına dönüşebilecek şiş, kabuk ya da parlak leke bulunan kişi Haruna, ya da Harunun kâhin oğullarından birine götürülecek.</span> <span class="verse"><a name="3">3</a>Kâhin derideki yaraya bakacak, yarada kıl ağarması varsa ve yara derine inmişse, kişi deri hastalığına yakalanmış demektir. Hastaya bakan kâhin onu kirli ilan edecektir.</span> <span class="verse"><a name="4">4</a>Derideki parlak leke beyazsa, derine inmemişse, üzerindeki kıllar ağarmamışsa, kâhin hastayı yedi gün kapalı bir yerde tutacak.</span> <span class="verse"><a name="5">5</a>Yedinci gün yaraya bakacak; yara ilerlememiş, deri yüzeyine yayılmamışsa, hastayı yedi gün daha kapalı bir yerde tutacak.</span> <span class="verse"><a name="6">6</a>Yedinci gün hastaya bir daha bakacak; yara solmuş, deri yüzeyine yayılmamışsa, hastayı temiz ilan edecek. Yara yalnızca kabuktur. Hasta giysilerini yıkayıp temiz sayılacaktır.</span> <span class="verse"><a name="7">7</a>Ancak temiz sayılmak için kâhine muayene olduktan sonra derisindeki kabuk yayılırsa, yine kâhine görünmelidir.</span> <span class="verse"><a name="8">8</a>Kâhin kişiye bakacak, derisindeki kabuk yayılmışsa onu kirli ilan edecek. Kişi deri hastalığına yakalanmış demektir.</span> <span class="verse"><a name="9">9</a>‹‹Deri hastalığına yakalanan kişi kâhine götürülecek.</span> <span class="verse"><a name="10">10</a>Kâhin ona bakacak. Derideki şiş beyazlaşmış, üzerindeki kıllar ağarmışsa, şişkin yarada kızıl et görünüyorsa,</span> <span class="verse"><a name="11">11</a>bu müzmin bir deri hastalığıdır. Kâhin kişiyi kirli ilan edecek, ama kapalı yerde tutmayacaktır. Çünkü kişi zaten kirlenmiştir.</span> <span class="verse"><a name="12">12</a>‹‹Eğer deri hastalığı yayılıp kâhinin görebildiği kadarıyla tepeden tırnağa hastanın bütün bedenini kaplamışsa,</span> <span class="verse"><a name="13">13</a>kâhin hastaya bakacak ve bedenini hastalık saran kişiyi temiz ilan edecektir. Yaralar beyazlaşmış ve temizdir.</span> <span class="verse"><a name="14">14</a>Ama kızıl et görülüyorsa, kişi kirli sayılacaktır.</span> <span class="verse"><a name="15">15</a>Kâhin kızıl et görürse, kişiyi kirli ilan edecektir. Kızıl et kirlidir, deri hastalığıdır.</span> <span class="verse"><a name="16">16</a>Eğer kızıl et iyileşir, beyazlaşırsa, hasta yine kâhine görünmelidir.</span> <span class="verse"><a name="17">17</a>Kâhin hastaya bakacak, yara beyazlaşmışsa, yarayı temiz ilan edecek. Kişi temiz sayılacak.</span> <span class="verse"><a name="18">18</a>‹‹Derideki çıban iyileşmiş,</span> <span class="verse"><a name="19">19</a>ama bir süre sonra çıbanın yerinde beyaz bir şiş, ya da kırmızımsı-beyaz parlak bir leke oluşmuşsa, kâhine göstermeli.</span> <span class="verse"><a name="20">20</a>Kâhin hastaya bakacak, görünen yara derine inmiş, üzerindeki kıllar ağarmışsa, kişiyi kirli ilan edecektir. Çıbanda baş gösteren bir deri hastalığıdır bu.</span> <span class="verse"><a name="21">21</a>Ama kâhin hastaya baktığında yarada beyaz kıl yoksa, yara derine inmemiş ve yara solmuşsa, kişiyi yedi gün kapalı bir yerde tutacaktır.</span> <span class="verse"><a name="22">22</a>Eğer derideki yara yayılıyorsa, kâhin kişiyi kirli ilan edecektir; çünkü kişi hastalığa yakalanmış demektir.</span> <span class="verse"><a name="23">23</a>Parlak leke geçmemiş ama yayılmamışsa, bu çıban kabuğudur. Kâhin kişiyi temiz ilan edecektir.</span> <span class="verse"><a name="24">24</a>‹‹Deride ateş yanığı varsa ve et kırmızımsı-beyaz ya da beyaz, parlak bir leke haline gelmişse,</span> <span class="verse"><a name="25">25</a>kâhin yaraya bakmalı. Parlak lekenin üzerindeki kıllar ağarmış, leke derine inmişse, yanıkta deri hastalığı var demektir. Kâhin kişiyi kirli ilan edecektir, çünkü kişi deri hastalığına yakalanmıştır.</span> <span class="verse"><a name="26">26</a>Ama parlak lekede kıl ağarması yoksa, leke derine inmemiş ve solmuşsa, kâhin hastayı yedi gün kapalı bir yerde tutacaktır.</span> <span class="verse"><a name="27">27</a>Yedinci gün kişiye yine bakacak, eğer leke deriye yayılmışsa, onu kirli ilan edecek. Çünkü kişi deri hastalığına yakalanmıştır.</span> <span class="verse"><a name="28">28</a>Eğer derideki parlak leke geçmemiş, ama yayılmamış ve solmuşsa, yanıktan doğan bir şişliktir. Kâhin kişiyi temiz ilan edecektir. Çünkü yanık yarasının kabuğudur bu.</span> <span class="verse"><a name="29">29</a>‹‹Bir erkeğin ya da kadının başında ya da çenesinde yara varsa,</span> <span class="verse"><a name="30">30</a>kâhin yaraya bakmalı. Yara derine inmişse ve üzerinde ince sarı tüyler varsa, hastayı kirli ilan edecektir. Çünkü hasta uyuzdur. Baş ya da çenede görülen bir deri hastalığıdır.</span> <span class="verse"><a name="31">31</a>Ancak kâhin bu tür bir yaraya baktığı zaman, yara derine inmemişse, üzerinde siyah kıl yoksa, hastayı yedi gün kapalı bir yerde tutacak.</span> <span class="verse"><a name="32">32</a>Yedinci gün yaraya yine bakacak; uyuz deriye yayılmamışsa, üzerinde sarı kıl yoksa, uyuz derine inmemişse,</span> <span class="verse"><a name="33">33</a>hasta tıraş olacak, ama uyuz olan yerlere dokunmayacaktır. Kâhin hastayı yedi gün daha kapalı bir yerde tutacak.</span> <span class="verse"><a name="34">34</a>Yedinci gün uyuza yine bakacak; uyuz deriye yayılmamışsa, derine inmemişse, hastayı temiz ilan edecektir. Hasta giysilerini yıkayacak ve temiz sayılacaktır.</span> <span class="verse"><a name="35">35</a>Ama hasta temiz ilan edildikten sonra uyuz derisine yayılırsa,</span> <span class="verse"><a name="36">36</a>kâhin ona yeniden bakmalı. Uyuz yayılmışsa, yarada sarı kıl olup olmamasına bakılmaksızın kişi kirli sayılacaktır.</span> <span class="verse"><a name="37">37</a>Ama kâhine göre uyuz ilerlememiş, üzerinde siyah kıl bitmişse, hastalık geçmiş demektir. Kişi temizdir. Kâhin onu temiz ilan edecektir.</span> <span class="verse"><a name="38">38</a>‹‹Bir erkeğin ya da kadının derisinde beyaz parlak lekeler varsa,</span> <span class="verse"><a name="39">39</a>kâhin ona bakmalı. Derideki lekeler beyaz ve solgunsa, sadece deride çıkan kırmızı lekelerdir. Kişi temizdir.</span> <span class="verse"><a name="40">40</a>‹‹Eğer adamın saçı dökülmüşse, sadece keldir. Temiz sayılır.</span> <span class="verse"><a name="41">41</a>Saçının önü dökülmüşse alnı açılmış demektir. Temiz sayılır.</span> <span class="verse"><a name="42">42</a>Ama saçı dökülmüş ya da alnı açılmış adamın başında veya alnında kırmızımsı-beyaz yaralar çıkmışsa, adam deri hastalığına yakalanmış demektir.</span> <span class="verse"><a name="43">43</a>Kâhin adama bakacak. Saçı dökülmüş baş ya da alındaki şişler deri hastalığının yol açtığı yaralar gibi kırmızımsı-beyazsa,</span> <span class="verse"><a name="44">44</a>adam deri hastalığına yakalanmıştır. Kirlidir. Başındaki yaradan ötürü kâhin kesinlikle onu kirli ilan edecektir.</span> <span class="verse"><a name="45">45</a>‹‹Böyle bir hastalığa yakalanan kişinin giysileri yırtık, saçları dağınık olmalı; kişi ağzını örtüp, ‹Kirliyim! Kirliyim!› diye bağırmalı.</span> <span class="verse"><a name="46">46</a>Hastalığı devam ettiği sürece kirli sayılacaktır, çünkü kirlenmiştir. Halktan uzak, ordugahın dışında yaşamalıdır.››</span> <span class="verse"><a name="47">47</a>‹‹Yün ya da keten bir giyside,</span> <span class="verse"><a name="48">48</a>yün ya da keten bir kumaşta, deri ya da deri eşyada küf görülürse,</span> <span class="verse"><a name="49">49</a>giyside, deride, deri eşyada, örgü ipinde, kumaşta görülen küf yeşilimsi ya da kırmızımsı bir renk almışsa, kâhine gösterilmelidir.</span> <span class="verse"><a name="50">50</a>Kâhin ona bakacak ve yedi gün kapalı bir yerde tutacak.</span> <span class="verse"><a name="51">51</a>Yedinci gün ona yine bakacak. Eğer kumaştaki, giysideki veya herhangi bir amaçla kullanılan deri eşyadaki küf yayılmışsa, bu tehlikeli bir küftür. Kirli sayılacaktır.</span> <span class="verse"><a name="52">52</a>Üzerinde küf bulunan yün ya da keten giysi, kumaş ya da her türlü deri eşya kâhin tarafından yakılacaktır. Çünkü önü alınamaz bir küftür ve yakılmalıdır.</span> <span class="verse"><a name="53">53</a>‹‹Kâhin giyside, kumaşta ya da herhangi bir deri eşyada bulunan küfün yayılmadığını görürse,</span> <span class="verse"><a name="54">54</a>buyruk verecek ve küflü eşya yıkanacak. Kâhin onu yedi gün daha kapalı bir yerde tutacak.</span> <span class="verse"><a name="55">55</a>Küflü eşya yıkandıktan sonra yeniden kâhine gösterilmeli. Küf yayılmasa bile rengi değişmemişse, kirli sayılacak. Yakılmalıdır. Gerek iç yüzünü, gerekse dış yüzünü küf kemirmiştir.</span> <span class="verse"><a name="56">56</a>‹‹Küflü eşya yıkandıktan sonra, küfte bir solma varsa, kâhin giysideki, derideki ya da kumaştaki küflü kısmı yırtacak.</span> <span class="verse"><a name="57">57</a>Eğer kumaşta, giyside ya da herhangi bir deri eşyada yine küf görülürse, küf yayılıyor demektir; eşyayı yakacaksın.</span> <span class="verse"><a name="58">58</a>Yıkanan giysiden, kumaştan ya da deri bir eşyadan küf geçmişse, yeniden yıkanacak. Sonra temiz sayılacaktır.››</span> <span class="verse"><a name="59">59</a>Küfün bulaştığı yün ya da keten giysiyi, kumaşı veya deri eşyayı kirli ya da temiz ilan etmenin yasası budur.</span> </p></div</div></div></body></html>