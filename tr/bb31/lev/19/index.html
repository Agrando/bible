<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/lev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/lev">Leviticus</a> &gt <strong>Chapter 19</strong></div><p><span class="verse"><a name="1">1</a>RAB Musaya şöyle dedi:</span> <span class="verse"><a name="2">2</a>‹‹İsrail topluluğuna de ki, ‹Kutsal olun, çünkü ben Tanrınız RAB kutsalım.</span> <span class="verse"><a name="3">3</a>‹‹ ‹Herkes annesine babasına saygı göstersin. Şabat günlerimi tutun. Tanrınız RAB benim.</span> <span class="verse"><a name="4">4</a>‹‹ ‹Putlara tapmayın. Kendinize dökme ilahlar yapmayın. Tanrınız RAB benim.</span> <span class="verse"><a name="5">5</a>‹‹ ‹RAB için esenlik kurbanı keseceğiniz zaman kabul edilecek biçimde kesin.</span> <span class="verse"><a name="6">6</a>Kurban eti, kestiğiniz gün ya da ertesi gün yenecek. Üçüncü güne kalan et yakılacak.</span> <span class="verse"><a name="7">7</a>Üçüncü gün yenirse iğrenç sayılır. Kabul olmayacaktır.</span> <span class="verse"><a name="8">8</a>Onu yiyen suçunun cezasını çekecektir. Çünkü RABbin gözünde kutsal olanı bayağılaştırmıştır. Halkın arasından atılacaktır.</span> <span class="verse"><a name="9">9</a>‹‹ ‹Ülkenizdeki ekinleri biçerken tarlanızı sınırlarına kadar biçmeyeceksiniz. Artakalan başakları toplamayacaksınız.</span> <span class="verse"><a name="10">10</a>Bağbozumunda bağınızı tümüyle devşirmeyecek, yere düşen üzümleri toplamayacaksınız. Onları yoksullara ve yabancılara bırakacaksınız. Tanrınız RAB benim.</span> <span class="verse"><a name="11">11</a>‹‹ ‹Çalmayacaksınız. Hile yapmayacaksınız. Birbirinize yalan söylemeyeceksiniz.</span> <span class="verse"><a name="12">12</a>Benim adımla yalan yere ant içmeyeceksiniz. Tanrınızın adını aşağılamış olursunuz. RAB benim.</span> <span class="verse"><a name="13">13</a>‹‹ ‹Komşuna haksızlık etmeyecek, onu soymayacaksın. İşçinin alacağını sabaha bırakmayacaksın.</span> <span class="verse"><a name="14">14</a>Sağıra lanet etmeyecek, körün önüne engel koymayacaksın. Tanrından korkacaksın. RAB benim.</span> <span class="verse"><a name="15">15</a>‹‹ ‹Yargılarken haksızlık yapmayacaksın. Yoksula ayrıcalık göstermeyecek, güçlüyü kayırmayacaksın. Komşunu adaletle yargılayacaksın.</span> <span class="verse"><a name="16">16</a>Halkının arasında onu bunu çekiştirerek dolaşmayacaksın. Komşunun canına zarar vermeyeceksin. RAB benim.</span> <span class="verse"><a name="17">17</a>‹‹ ‹Kardeşine yüreğinde nefret beslemeyeceksin. Komşun günah işlerse onu uyaracaksın. Yoksa sen de günah işlemiş olursun.</span> <span class="verse"><a name="18">18</a>Öç almayacaksın. Halkından birine kin beslemeyeceksin. Komşunu kendin gibi seveceksin. RAB benim.</span> <span class="verse"><a name="19">19</a>‹‹ ‹Kurallarımı uygulayın. Farklı cinsten iki hayvanı çiftleştirme. Tarlana iki çeşit tohum ekme. Üzerine iki tür iplikle dokunmuş giysi giyme.</span> <span class="verse"><a name="20">20</a>‹‹ ‹Bir adam bir cariyeyle yatarsa, eğer kadın nişanlı, bedeli ödenmemiş ya da azat edilmemişse, ikisi de cezalandırılacak ama öldürülmeyecek. Çünkü kadın özgür değildir.</span> <span class="verse"><a name="21">21</a>Adam RABbe, Buluşma Çadırının giriş bölümüne, suç sunusu olarak bir koç getirecek.</span> <span class="verse"><a name="22">22</a>Kâhin bu koçla adamın işlediği günahı RABbin önünde bağışlatacak ve adam bağışlanacak.</span> <span class="verse"><a name="23">23</a>‹‹ ‹Kenan ülkesine girdiğinizde bir meyve ağacı dikerseniz, ilk üç yıl meyvesini kirli ve yasak sayın, yemeyin.</span> <span class="verse"><a name="24">24</a>Dördüncü yıl ağacın bütün meyvesi şükran sunusu olarak RAB için kutsal sayılacak.</span> <span class="verse"><a name="25">25</a>Beşinci yıl ağacın meyvesini yiyebilirsiniz. Böylece ağaç daha bol ürün verir. Tanrınız RAB benim.</span> <span class="verse"><a name="26">26</a>‹‹ ‹Kanlı et yemeyeceksiniz. Kehanette bulunmayacak, falcılık yapmayacaksınız.</span> <span class="verse"><a name="27">27</a>Başınızın yan tarafındaki saçları kesmeyecek, sakalınızın kenarlarına dokunmayacaksınız.</span> <span class="verse"><a name="28">28</a>Ölüler için bedeninizi yaralamayacak, dövme yaptırmayacaksınız. RAB benim.</span> <span class="verse"><a name="29">29</a>‹‹ ‹Kızını fahişeliğe sürükleyip rezil etme. Yoksa fahişelik yayılır ve ülke ahlaksızlıkla dolup taşar.</span> <span class="verse"><a name="30">30</a>Şabat günlerimi tutacaksınız. Tapınağıma saygı göstereceksiniz. RAB benim.</span> <span class="verse"><a name="31">31</a>‹‹ ‹Cincilere, ruh çağıranlara yönelmeyin. Onlara danışmayın, kirlenirsiniz. Tanrınız RAB benim.</span> <span class="verse"><a name="32">32</a>‹‹ ‹Ak saçlı insanların önünde ayağa kalkacak, yaşlılara saygı göstereceksin. Tanrından korkacaksın. RAB benim.</span> <span class="verse"><a name="33">33</a>‹‹ ‹Ülkenizde sizinle birlikte yaşayan bir yabancıya kötü davranmayın.</span> <span class="verse"><a name="34">34</a>Ona sizden biriymiş gibi davranacak ve onu kendiniz kadar seveceksiniz. Çünkü siz de Mısırda yabancıydınız. Tanrınız RAB benim.</span> <span class="verse"><a name="35">35</a>‹‹ ‹Yargılarken, uzunluk ve sıvı ölçerken, ağırlık tartarken haksızlık yapmayın.</span> <span class="verse"><a name="36">36</a>Doğru terazi, ağırlık taşı, efa ve hin kullanın. Mısırdan sizi çıkaran Tanrınız RAB benim.</span> <span class="verse"><a name="37">37</a>Kurallarımın, ilkelerimin tümüne uyacak ve onları yerine getireceksiniz. RAB benim.› ››</span> </p></div</div></div></body></html>