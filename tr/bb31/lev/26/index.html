<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/lev/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/lev">Leviticus</a> &gt <strong>Chapter 26</strong></div><p><span class="verse"><a name="1">1</a>‹‹ ‹Put yapmayacaksınız. Oyma put ya da taş sütun dikmeyeceksiniz. Tapmak için ülkenize putları simgeleyen oyma taşlar koymayacaksınız. Çünkü Tanrınız RAB benim.</span> <span class="verse"><a name="2">2</a>Şabat günlerimi tutacak, tapınağıma saygı göstereceksiniz. RAB benim.</span> <span class="verse"><a name="3">3</a>‹‹ ‹Kurallarıma göre yaşar, buyruklarımı dikkatle yerine getirirseniz,</span> <span class="verse"><a name="4">4</a>yağmurları zamanında yağdıracağım. Toprak ürün, ağaçlar meyve verecek.</span> <span class="verse"><a name="5">5</a>Bağbozumuna kadar harman dövecek, ekim zamanına kadar bağlarınızdan üzüm toplayacaksınız. Bol bol yiyecek, ülkenizde güvenlik içinde yaşayacaksınız.</span> <span class="verse"><a name="6">6</a>‹‹ ‹Ülkenize barış sağlayacağım. Korku içinde yatmayacaksınız. Tehlikeli hayvanları ülkenizden kovacağım. Savaş yüzü görmeyeceksiniz.</span> <span class="verse"><a name="7">7</a>Düşmanlarınızı kovalayacaksınız. Kılıç darbeleriyle önünüzde yere serilecekler.</span> <span class="verse"><a name="8">8</a>Beşiniz yüz kişinin, yüzünüz on bin kişinin hakkından gelecek. Düşmanlarınız kılıç darbeleriyle önünüzde yere serilecek.</span> <span class="verse"><a name="9">9</a>Size iyilikle bakacağım. Sizi verimli kılıp çoğaltacağım. Sizinle yaptığım antlaşmayı sürdüreceğim.</span> <span class="verse"><a name="10">10</a>Eski ürününüz yemekle tükenmeyecek. Yeni ürüne yer bulmak için eskisini boşaltmak zorunda kalacaksınız.</span> <span class="verse"><a name="11">11</a>Konutumu aranızda kuracak, size sırt çevirmeyeceğim.</span> <span class="verse"><a name="12">12</a>Aranızda yaşayacak, Tanrınız olacağım. Siz de benim halkım olacaksınız.</span> <span class="verse"><a name="13">13</a>Ben sizi Mısırda köle olmaktan kurtaran Tanrınız RABbim. Boyunduruğunuzu kırdım. Sizi başı dik yaşattım.› ››</span> <span class="verse"><a name="14">14</a>‹‹ ‹Ama beni dinlemez, bütün bu buyrukları yerine getirmezseniz, cezalandırılacaksınız.</span> <span class="verse"><a name="15">15</a>Kurallarımı çiğner, ilkelerimden nefret eder, buyruklarıma karşı çıkar, antlaşmamı bozarsanız,</span> <span class="verse"><a name="16">16</a>sizi şöyle cezalandıracağım: Üzerinize dehşet salacağım. Verem ve sıtma gözlerinizin ferini söndürecek, canınızı kemirecek. Boşa tohum ekeceksiniz, çünkü ürünlerinizi düşmanlarınız yiyecek.</span> <span class="verse"><a name="17">17</a>Size öfkeyle bakacağım. Düşmanlarınız sizi bozguna uğratacak. Sizden nefret edenler sizi yönetecek. Kovalayan yokken bile kaçacaksınız.</span> <span class="verse"><a name="18">18</a>‹‹ ‹Bütün bunlara karşın beni dinlemezseniz, günahlarınıza karşılık cezanızı yedi kat artıracağım.</span> <span class="verse"><a name="19">19</a>İnatçı gururunuzu kıracağım. Gök demir, yer bakır olacak.</span> <span class="verse"><a name="20">20</a>Gücünüz tükenecek. Topraklarınız ürün, ağaçlarınız meyve vermeyecek.</span> <span class="verse"><a name="21">21</a>‹‹ ‹Eğer karşı çıkmaya devam eder, beni dinlemek istemezseniz, günahlarınıza karşılık cezanızı yedi kat artıracağım.</span> <span class="verse"><a name="22">22</a>Üzerinize yabanıl hayvanlar göndereceğim. Çocuklarınızı öldürecek, hayvanlarınızı yok edecekler. Sayınız azalacak, yollarınız ıssız kalacak.</span> <span class="verse"><a name="23">23</a>‹‹ ‹Bununla da yola gelmez, bana karşı çıkmaya devam ederseniz,</span> <span class="verse"><a name="24">24</a>ben de size karşı çıkacağım, günahlarınıza karşılık sizi yedi kez cezalandıracağım.</span> <span class="verse"><a name="25">25</a>Bozduğunuz antlaşmamın öcünü almak için başınıza savaş getireceğim. Kentlerinize çekildiğinizde aranıza salgın hastalık göndereceğim. Düşman eline düşeceksiniz.</span> <span class="verse"><a name="26">26</a>Ekmeğinizi kestiğim zaman, on kadın ekmeğinizi bir fırında pişirecek. Ekmeğiniz azar azar, tartıyla verilecek. Yiyecek ama doymayacaksınız.</span> <span class="verse"><a name="27">27</a>‹‹ ‹Bütün bunlardan sonra yine beni dinlemez, bana karşı çıkarsanız,</span> <span class="verse"><a name="28">28</a>bu kez ben de öfkeyle size karşı çıkacağım ve günahlarınıza karşılık sizi yedi kat cezalandıracağım.</span> <span class="verse"><a name="29">29</a>Açlıktan çocuklarınızın etini yiyeceksiniz.</span> <span class="verse"><a name="30">30</a>Tapınma yerlerinizi yıkacak, buhur sunaklarınızı yok edeceğim. Cesetlerinizi devrilen putların üzerine serecek, sizden nefret edeceğim.</span> <span class="verse"><a name="31">31</a>Kentlerinizi viraneye çevirecek, tapınaklarınızı yıkacağım. Beni hoşnut etmek için sunduğunuz kokuları duymayacağım.</span> <span class="verse"><a name="32">32</a>Ülkenizi viran edeceğim, oraya yerleşen düşmanlarınız bile şaşkına dönecek.</span> <span class="verse"><a name="33">33</a>Sizi öteki ulusların arasına dağıtacak, kılıcımla peşinize düşeceğim. Ülkeniz viran olacak, kentleriniz harabeye dönecek.</span> <span class="verse"><a name="34">34</a>Siz düşmanlarınızın ülkesinde yaşarken, ülke ıssız kaldığı yıllar boyunca Şabatların sevincini yaşayacak. Ancak o zaman dinlenip Şabatlarının tadına varacak.</span> <span class="verse"><a name="35">35</a>Üzerinde yaşadığınız Şabat yıllarında görmediği rahatı ıssız kaldığı yıllarda görecek.</span> <span class="verse"><a name="36">36</a>‹‹ ‹Düşman ülkelerinde sağ kalanlarınızın yüreğine öyle bir korku düşüreceğim ki, rüzgarın sürüklediği yaprakların sesinden bile kaçacaklar. Savaştan kaçarcasına kaçacaklar. Peşlerinde kovalayan olmadığı halde düşecekler.</span> <span class="verse"><a name="37">37</a>Kovalayan yokken savaştan kaçarcasına birbirlerinin üzerine yıkılacaklar. Düşmanlarınızın karşısında ayakta duramayacaksınız.</span> <span class="verse"><a name="38">38</a>Öteki ulusların arasında yok olacaksınız. Düşman ülkeler sizi yutacak.</span> <span class="verse"><a name="39">39</a>Artakalanlarınız gerek kendi, gerekse atalarının suçlarından ötürü düşman ülkelerde eriyip gidecekler.</span> <span class="verse"><a name="40">40</a>‹‹ ‹Ama işledikleri suçları, atalarının suçlarını, bana karşı geldiklerini, ihanet ettiklerini itiraf eder</span> <span class="verse"><a name="41">41</a>-bu yüzden onlara karşı çıkıp kendilerini düşman ülkelerine sürmüştüm- inadı bırakıp alçakgönüllü olur, suçlarının bedelini öderlerse,</span> <span class="verse"><a name="42">42</a>ben de Yakupla, İshakla, İbrahimle yaptığım antlaşmayı ve onlara söz verdiğim ülkeyi anımsayacağım.</span> <span class="verse"><a name="43">43</a>Ülke önce ıssız bırakılacak ve ıssız kaldığı sürece Şabatların tadına varacak. Onlar da işledikleri suçların bedelini ödeyecekler; çünkü ilkelerimi reddettiler, kurallarımdan nefret ettiler.</span> <span class="verse"><a name="44">44</a>Bütün bunlara karşın, düşman ülkelerindeyken yine de onları reddetmeyecek, onlardan nefret etmeyeceğim. Böylece hepsini yok etmeyecek, kendileriyle yaptığım antlaşmayı bozmayacağım. Çünkü ben onların Tanrısı RABbim.</span> <span class="verse"><a name="45">45</a>Tanrıları olmak için öteki ulusların önünde Mısırdan çıkardığım atalarıyla yaptığım antlaşmayı onlar için anımsayacağım. RAB benim.› ›› ‹‹Sünnetsiz yüreklerini alçaltır››.</span> <span class="verse"><a name="46">46</a>RAB'bin Sina Dağı'nda Musa aracılığıyla kendisiyle İsrail halkı arasına koyduğu kurallar, ilkeler, yasalar bunlardır.</span> </p></div</div></div></body></html>