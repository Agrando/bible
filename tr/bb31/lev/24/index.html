<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/lev/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/lev">Leviticus</a> &gt <strong>Chapter 24</strong></div><p><span class="verse"><a name="1">1</a>RAB Musaya şöyle dedi:</span> <span class="verse"><a name="2">2</a>‹‹İsrail halkına buyruk ver, kandilin sürekli yanıp ışık vermesi için saf sıkma zeytinyağı getirsinler.</span> <span class="verse"><a name="3">3</a>Harun kandilleri benim huzurumda, Buluşma Çadırında, Levha Sandığının önündeki perdenin dışında, akşamdan sabaha kadar sürekli yanar biçimde tutacak. Kuşaklar boyunca sürekli bir kural olacak bu.</span> <span class="verse"><a name="4">4</a>RABbin huzurunda saf altın kandillikteki kandiller sürekli yanacaktır.››</span> <span class="verse"><a name="5">5</a>‹‹İnce undan on iki pide pişireceksin. Her biri efanın onda ikisi ağırlığında olacak.</span> <span class="verse"><a name="6">6</a>Bunları RABbin huzurunda iki sıra halinde, altışar altışar saf altın masanın üzerine dizeceksin.</span> <span class="verse"><a name="7">7</a>İki sıra ekmeğin yanına anma payı olarak saf günnük koyacaksın. Bu RAB için yakılan sunu olacak ve ekmeğin yerini alacak.</span> <span class="verse"><a name="8">8</a>Bu ekmek, İsrail halkı adına sonsuza dek sürecek bir antlaşma olarak, her Şabat Günü aksatılmadan RABbin huzurunda dizilecek.</span> <span class="verse"><a name="9">9</a>Ve Harunla oğullarına ait olacak. Onu kutsal bir yerde yiyecekler. Çünkü çok kutsaldır. RAB için yakılan sunulardan onların sürekli bir payı olacak.››</span> <span class="verse"><a name="10">10</a>İsrailliler arasında annesi İsrailli babası Mısırlı bir adam vardı. Ordugahta onunla bir İsrailli arasında kavga çıktı.</span> <span class="verse"><a name="11">11</a>İsrailli kadının oğlu RABbe sövdü, lanet etti. Onu Musaya getirdiler. Annesi Dan oymağından Divrinin kızı Şelomitti.</span> <span class="verse"><a name="12">12</a>Adamı göz altına alıp RABbin kararını beklediler.</span> <span class="verse"><a name="13">13</a>RAB Musaya şöyle dedi:</span> <span class="verse"><a name="14">14</a>‹‹Onu ordugahın dışına çıkar. Ettiği laneti duyan herkes elini adamın başına koysun ve bütün topluluk onu taşlasın.</span> <span class="verse"><a name="15">15</a>İsrail halkına de ki, ‹Kim Tanrısına lanet ederse günahının cezasını çekecektir.</span> <span class="verse"><a name="16">16</a>RABbe söven kesinlikle öldürülecektir. Bütün topluluk onu taşlayacak. İster yerli ister yabancı olsun, RABbe söven herkes öldürülecektir.</span> <span class="verse"><a name="17">17</a>‹‹ ‹Adam öldüren kesinlikle öldürülecektir.</span> <span class="verse"><a name="18">18</a>Başkasının hayvanını öldüren, yerine bir hayvan vererek aldığı canın karşılığını canla ödeyecektir.</span> <span class="verse"><a name="19">19</a>Kim komşusunu yaralarsa, kendisine de aynı şey yapılacaktır.</span> <span class="verse"><a name="20">20</a>Kırığa karşılık kırık, göze göz, dişe diş olmak üzere, ona ne yaptıysa kendisine de aynı şey yapılacaktır.</span> <span class="verse"><a name="21">21</a>Hayvan öldüren yerine bir hayvan verecek, adam öldüren öldürülecektir.</span> <span class="verse"><a name="22">22</a>Yerli yabancı herkes için tek bir yasanız olacak. Tanrınız RAB benim.› ››</span> <span class="verse"><a name="23">23</a>Musa bunları İsrail halkına bildirdikten sonra, halk RAB'be lanet eden adamı ordugahın dışına çıkardı ve taşlayarak öldürdü. Böylece İsrail halkı RAB'bin Musa'ya verdiği buyruğu yerine getirmiş oldu.</span> </p></div</div></div></body></html>