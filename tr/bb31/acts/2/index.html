<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/acts">Acts</a> &gt <strong>Chapter 2</strong></div><p><span class="verse"><a name="1">1</a>Pentikost Günü geldiğinde bütün imanlılar bir arada bulunuyordu.</span> <span class="verse"><a name="2">2</a>Ansızın gökten, güçlü bir rüzgarın esişini andıran bir ses geldi ve bulundukları evi tümüyle doldurdu.</span> <span class="verse"><a name="3">3</a>Ateşten dillere benzer bir şeylerin dağılıp her birinin üzerine indiğini gördüler.</span> <span class="verse"><a name="4">4</a>İmanlıların hepsi Kutsal Ruhla doldular, Ruhun onları konuşturduğu başka dillerle konuşmaya başladılar.</span> <span class="verse"><a name="5">5</a>O sırada Yeruşalimde, dünyanın her ülkesinden gelmiş dindar Yahudiler bulunuyordu.</span> <span class="verse"><a name="6">6</a>Sesin duyulması üzerine büyük bir kalabalık toplandı. Herkes kendi dilinin konuşulduğunu duyunca şaşakaldı.</span> <span class="verse"><a name="7">7</a>Hayret ve şaşkınlık içinde, ‹‹Bakın, bu konuşanların hepsi Celileli değil mi?›› diye sordular.</span> <span class="verse"><a name="8">8</a>‹‹Nasıl oluyor da her birimiz kendi ana dilini işitiyor?</span> <span class="verse"><a name="9">9</a>Aramızda Partlar, Medler, Elamlılar var. Mezopotamyada, Yahudiye ve Kapadokyada, Pontus ve Asya İlinde, Frikya ve Pamfilyada, Mısır ve Libyanın Kireneye yakın bölgelerinde yaşayanlar var. Hem Yahudi hem de Yahudiliğe dönen Romalı konuklar, Giritliler ve Araplar var aramızda. Ama her birimiz Tanrının büyük işlerinin kendi dilimizde konuşulduğunu işitiyoruz.››</span> <span class="verse"><a name="10">10</a>Hepsi hayret ve şaşkınlık içinde birbirlerine, ‹‹Bunun anlamı ne?›› diye sordular.</span> <span class="verse"><a name="11">11</a>Başkalarıysa, ‹‹Bunlar taze şarabı fazla kaçırmış›› diye alay ettiler.</span> <span class="verse"><a name="12">12</a>Bunun üzerine Onbirlerle birlikte öne çıkan Petrus yüksek sesle kalabalığa şöyle seslendi: ‹‹Ey Yahudiler ve Yeruşalimde bulunan herkes, bu durumu size açıklayayım. Sözlerime kulak verin. Bu adamlar, sandığınız gibi sarhoş değiller. Saat daha sabahın dokuzu!</span> <span class="verse"><a name="13">13</a>Bu gördüğünüz, Peygamber Yoel aracılığıyla önceden bildirilen olaydır:  ‹Son günlerde, diyor Tanrı,  Bütün insanların üzerine Ruhumu dökeceğim.  Oğullarınız, kızlarınız peygamberlikte bulunacaklar.  Gençleriniz görümler,  Yaşlılarınız düşler görecek.</span> <span class="verse"><a name="14">14</a>O günler kadın erkek  Kullarımın üzerine Ruhumu dökeceğim,  Onlar da peygamberlik edecekler.</span> <span class="verse"><a name="15">15</a>Yukarıda, gökyüzünde harikalar yaratacağım.  Aşağıda, yeryüzünde belirtiler,  Kan, ateş ve duman bulutları görülecek.</span> <span class="verse"><a name="16">16</a>Rabbin büyük ve görkemli günü gelmeden önce  Güneş kararacak,  Ay kan rengine dönecek.</span> <span class="verse"><a name="17">17</a>O zaman Rabbi adıyla çağıran herkes kurtulacak.›</span> <span class="verse"><a name="18">18</a>‹‹Ey İsrailliler, şu sözleri dinleyin: Bildiğiniz gibi Nasıralı İsa, Tanrının, kendisi aracılığıyla aranızda yaptığı mucizeler, harikalar ve belirtilerle kimliği kanıtlanmış bir kişidir.</span> <span class="verse"><a name="19">19</a>Tanrının belirlenmiş amacı ve öngörüsü uyarınca elinize teslim edilen bu adamı, yasa tanımaz kişilerin eliyle çarmıha çivileyip öldürdünüz.</span> <span class="verse"><a name="20">20</a>Tanrı ise, ölüm acılarına son vererek Onu diriltti. Çünkü Onun ölüme tutsak kalması olanaksızdı.</span> <span class="verse"><a name="21">21</a>Onunla ilgili olarak Davut şöyle der:  ‹Rabbi her zaman önümde gördüm,  Sağımda durduğu için sarsılmam.</span> <span class="verse"><a name="22">22</a>Bu nedenle yüreğim mutlu, dilim sevinçlidir.  Dahası, bedenim de umut içinde yaşayacak.</span> <span class="verse"><a name="23">23</a>Çünkü sen canımı ölüler diyarına terk etmeyeceksin,  Kutsalının çürümesine izin vermeyeceksin.</span> <span class="verse"><a name="24">24</a>Yaşam yollarını bana bildirdin;  Varlığınla beni sevinçle dolduracaksın.›</span> <span class="verse"><a name="25">25</a>‹‹Kardeşler, size açıkça söyleyebilirim ki, büyük atamız Davut öldü, gömüldü, mezarı da bugüne dek yanıbaşımızda duruyor.</span> <span class="verse"><a name="26">26</a>Davut bir peygamberdi ve soyundan birini tahtına oturtacağına dair Tanrının kendisine ant içerek söz verdiğini biliyordu.</span> <span class="verse"><a name="27">27</a>Geleceği görerek Mesihin ölümden dirilişine ilişkin şunları söyledi: ‹O, ölüler diyarına terk edilmedi, bedeni çürümedi.›</span> <span class="verse"><a name="28">28</a>Tanrı, İsayı ölümden diriltti ve biz hepimiz bunun tanıklarıyız.</span> <span class="verse"><a name="29">29</a>O, Tanrının sağına yüceltilmiş, vaat edilen Kutsal Ruhu Babadan almış ve şimdi gördüğünüz ve işittiğiniz gibi, bu Ruhu üzerimize dökmüştür.</span> <span class="verse"><a name="30">30</a>Davut, kendisi göklere çıkmadığı halde şöyle der:  ‹Rab Rabbime dedi ki,  Ben düşmanlarını  Ayaklarının altına serinceye dek,  Sağımda otur.›</span> <span class="verse"><a name="31">31</a>‹‹Böylelikle bütün İsrail halkı şunu kesinlikle bilsin: Tanrı, sizin çarmıha gerdiğiniz İsayı hem Rab hem Mesih yapmıştır.››</span> <span class="verse"><a name="32">32</a>Bu sözleri duyanlar, yüreklerine hançer saplanmış gibi oldular. Petrus ve öbür elçilere, ‹‹Kardeşler, ne yapmalıyız?›› diye sordular.</span> <span class="verse"><a name="33">33</a>Petrus onlara şu karşılığı verdi: ‹‹Tövbe edin, her biriniz İsa Mesihin adıyla vaftiz olsun. Böylece günahlarınız bağışlanacak ve Kutsal Ruh armağanını alacaksınız.</span> <span class="verse"><a name="34">34</a>Bu vaat sizler, çocuklarınız, uzaktakilerin hepsi için, Tanrımız Rabbin çağıracağı herkes için geçerlidir.››</span> <span class="verse"><a name="35">35</a>Petrus daha birçok sözlerle onları uyardı. ‹‹Kendinizi bu sapık kuşaktan kurtarın!›› diye yalvardı.</span> <span class="verse"><a name="36">36</a>Onun sözünü benimseyenler vaftiz oldu. O gün yaklaşık üç bin kişi topluluğa katıldı.</span> <span class="verse"><a name="37">37</a>Bunlar kendilerini elçilerin öğretisine, paydaşlığa, ekmek bölmeye ve duaya adadılar.</span> <span class="verse"><a name="38">38</a>Herkesi bir korku sarmıştı. Elçilerin aracılığıyla birçok belirtiler ve harikalar yapılıyordu.</span> <span class="verse"><a name="39">39</a>İmanlıların tümü bir arada bulunuyor, her şeyi ortaklaşa kullanıyorlardı.</span> <span class="verse"><a name="40">40</a>Mallarını mülklerini satıyor ve bunun parasını herkese ihtiyacına göre dağıtıyorlardı.</span> <span class="verse"><a name="41">41</a>Her gün tapınakta toplanmaya devam eden imanlılar, kendi evlerinde de ekmek bölüp içten bir sevinç ve sadelikle yemek yiyor ve Tanrı'yı övüyorlardı. Bütün halkın beğenisini kazanmışlardı. Rab de her gün yeni kurtulanları topluluğa katıyordu.</span> </p></div</div></div></body></html>