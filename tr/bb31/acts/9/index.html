<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/acts/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/acts">Acts</a> &gt <strong>Chapter 9</strong></div><p><span class="verse"><a name="1">1</a>Saul ise Rabbin öğrencilerine karşı hâlâ tehdit ve ölüm soluyordu. Başkâhine gitti, Şamdaki havralara verilmek üzere mektuplar yazmasını istedi. Orada İsanın yolunda yürüyen kadın erkek, kimi bulsa tutuklayıp Yeruşalime getirmek niyetindeydi.</span> <span class="verse"><a name="2">2</a>Yol alıp Şama yaklaştığı sırada, birdenbire gökten gelen bir ışık çevresini aydınlattı.</span> <span class="verse"><a name="3">3</a>Yere yıkılan Saul, bir sesin kendisine, ‹‹Saul, Saul, neden bana zulmediyorsun?›› dediğini işitti.</span> <span class="verse"><a name="4">4</a>Saul, ‹‹Ey Efendim, sen kimsin?›› dedi. ‹‹Ben senin zulmettiğin İsayım›› diye yanıt geldi.</span> <span class="verse"><a name="5">5</a>‹‹Haydi kalk ve kente gir, ne yapman gerektiği sana bildirilecek.››</span> <span class="verse"><a name="6">6</a>Saulla birlikte yolculuk eden adamların dilleri tutuldu, oldukları yerde kalakaldılar. Sesi duydularsa da, kimseyi göremediler.</span> <span class="verse"><a name="7">7</a>Saul yerden kalktı, ama gözlerini açtığında hiçbir şey göremiyordu. Sonra kendisini elinden tutup Şama götürdüler.</span> <span class="verse"><a name="8">8</a>Üç gün boyunca gözleri görmeyen Saul hiçbir şey yiyip içmedi.</span> <span class="verse"><a name="9">9</a>Şamda Hananya adında bir İsa öğrencisi vardı. Bir görümde Rab ona, ‹‹Hananya!›› diye seslendi. ‹‹Buradayım, ya Rab›› dedi Hananya.</span> <span class="verse"><a name="10">10</a>Rab ona, ‹‹Kalk›› dedi, ‹‹Doğru Sokak denilen sokağa git ve Yahudanın evinde Saul adında Tarsuslu birini sor. Şu anda orada dua ediyor.</span> <span class="verse"><a name="11">11</a>Görümünde yanına Hananya adlı birinin geldiğini ve gözlerini açmak için ellerini kendisinin üzerine koyduğunu görmüştür.››</span> <span class="verse"><a name="12">12</a>Hananya şöyle karşılık verdi: ‹‹Ya Rab, birçoklarının bu adam hakkında neler anlattıklarını duydum. Yeruşalimde senin kutsallarına nice kötülük yapmış!</span> <span class="verse"><a name="13">13</a>Burada da senin adını anan herkesi tutuklamak için başkâhinlerden yetki almıştır.››</span> <span class="verse"><a name="14">14</a>Rab ona, ‹‹Git!›› dedi. ‹‹Bu adam, benim adımı öteki uluslara, krallara ve İsrailoğullarına duyurmak üzere seçilmiş bir aracımdır.</span> <span class="verse"><a name="15">15</a>Benim adım uğruna ne kadar sıkıntı çekmesi gerekeceğini ona göstereceğim.››</span> <span class="verse"><a name="16">16</a>Bunun üzerine Hananya gitti, eve girdi ve ellerini Saulun üzerine koydu. ‹‹Saul kardeş›› dedi, ‹‹Sen buraya gelirken yolda sana görünen Rab, yani İsa, gözlerin açılsın ve Kutsal Ruhla dolasın diye beni yolladı.››</span> <span class="verse"><a name="17">17</a>O anda Saulun gözlerinden balık pulunu andıran şeyler düştü. Saul yeniden görmeye başladı. Kalkıp vaftiz oldu.</span> <span class="verse"><a name="18">18</a>Sonra yemek yiyip kuvvet buldu. Saul birkaç gün Şamdaki öğrencilerin yanında kaldı.</span> <span class="verse"><a name="19">19</a>Havralarda İsanın Tanrının Oğlu olduğunu hemen duyurmaya başladı.</span> <span class="verse"><a name="20">20</a>Onu duyanların hepsi şaşkına döndü. ‹‹Yeruşalimde bu adı ananları kırıp geçiren adam bu değil mi? Buraya da, öylelerini tutuklayıp başkâhinlere götürmek amacıyla gelmedi mi?›› diyorlardı.</span> <span class="verse"><a name="21">21</a>Saul ise günden güne güçleniyordu. İsanın Mesih olduğuna dair kanıtlar göstererek Şamda yaşayan Yahudileri şaşkına çeviriyordu.</span> <span class="verse"><a name="22">22</a>Aradan günler geçti. Yahudiler Saulu öldürmek için bir düzen kurdular.</span> <span class="verse"><a name="23">23</a>Ne var ki, kurdukları düzenle ilgili haber Saula ulaştı. Yahudiler onu öldürmek için gece gündüz kentin kapılarını gözlüyorlardı.</span> <span class="verse"><a name="24">24</a>Ama Saulun öğrencileri geceleyin kendisini aldılar, kentin surlarından sarkıttıkları bir küfe içinde aşağı indirdiler.</span> <span class="verse"><a name="25">25</a>Saul Yeruşalime varınca oradaki öğrencilere katılmaya çalıştı. Ama hepsi ondan korkuyor, İsanın öğrencisi olduğuna inanamıyorlardı.</span> <span class="verse"><a name="26">26</a>O zaman Barnaba onu alıp elçilere götürdü. Onlara, Saulun Şam yolunda Rabbi nasıl gördüğünü, Rabbin de onunla konuştuğunu, Şamda ise onun İsa adını nasıl korkusuzca duyurduğunu anlattı.</span> <span class="verse"><a name="27">27</a>Böylelikle Saul, Yeruşalimde girip çıktıkları her yerde öğrencilerle birlikte bulunarak Rabbin adını korkusuzca duyurmaya başladı.</span> <span class="verse"><a name="28">28</a>Dili Grekçe olan Yahudilerle konuşup tartışıyordu. Ama onlar onu öldürmeyi tasarlıyorlardı.</span> <span class="verse"><a name="29">29</a>Kardeşler bunu öğrenince onu Sezariyeye götürüp oradan Tarsusa yolladılar.</span> <span class="verse"><a name="30">30</a>Bütün Yahudiye, Celile ve Samiriyedeki inanlılar topluluğu esenliğe kavuştu. Gelişen ve Rab korkusu içinde yaşayan topluluk Kutsal Ruhun yardımıyla sayıca büyüyordu.</span> <span class="verse"><a name="31">31</a>Bu arada her tarafı dolaşan Petrus, Liddada yaşayan kutsallara da uğradı.</span> <span class="verse"><a name="32">32</a>Orada Eneas adında birine rastladı. Eneas felçliydi. Sekiz yıldan beri yatalaktı.</span> <span class="verse"><a name="33">33</a>Petrus ona, ‹‹Eneas, İsa Mesih seni iyileştiriyor›› dedi. ‹‹Kalk, yatağını topla.›› Eneas hemen ayağa kalktı.</span> <span class="verse"><a name="34">34</a>Lidda ve Şaronda yaşayan herkes onu gördü ve Rabbe döndü.</span> <span class="verse"><a name="35">35</a>Yafada, İsa öğrencisi olan Tabita adında bir kadın vardı. Tabita, ceylan anlamına gelir. Bu kadın her zaman iyilik yapıp yoksullara yardım ederdi.</span> <span class="verse"><a name="36">36</a>O günlerde hastalanıp öldü. Ölüsünü yıkayıp üst kattaki odaya koydular.</span> <span class="verse"><a name="37">37</a>Lidda Yafaya yakın olduğundan, Petrusun Liddada bulunduğunu duyan öğrenciler ona iki kişi yollayıp, ‹‹Vakit kaybetmeden yanımıza gel›› diye yalvardılar.</span> <span class="verse"><a name="38">38</a>Petrus kalkıp onlarla birlikte gitti. Eve varınca onu üst kattaki odaya çıkardılar. Bütün dul kadınlar ağlayarak Petrusun çevresinde toplandılar. Ona, Ceylanın kendileriyle birlikteyken diktiği entarilerle üstlükleri gösterdiler.</span> <span class="verse"><a name="39">39</a>Petrus, herkesi dışarı çıkarttı, diz çöküp dua etti. Sonra ölüye doğru dönerek, ‹‹Tabita, kalk›› dedi. Kadın gözlerini açtı, Petrusu görünce doğrulup oturdu.</span> <span class="verse"><a name="40">40</a>Petrus elini uzatarak onu ayağa kaldırdı. Sonra kutsallarla dul kadınları çağırdı, Ceylanı diri olarak onlara teslim etti.</span> <span class="verse"><a name="41">41</a>Bu olayın haberi bütün Yafaya yayıldı ve birçokları Rabbe inandı.</span> <span class="verse"><a name="42">42</a>Petrus uzunca bir süre Yafa'da, Simun adında bir dericinin evinde kaldı.</span> </p></div</div></div></body></html>