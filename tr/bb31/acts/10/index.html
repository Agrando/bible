<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/acts/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/acts">Acts</a> &gt <strong>Chapter 10</strong></div><p><span class="verse"><a name="1">1</a>Sezariyede Kornelius adında bir adam vardı. ‹‹İtalyan›› taburunda yüzbaşıydı.</span> <span class="verse"><a name="2">2</a>Dindar bir adamdı. Hem kendisi hem de bütün ev halkı Tanrıdan korkardı. Halka çok yardımda bulunur, Tanrıya sürekli dua ederdi.</span> <span class="verse"><a name="3">3</a>Bir gün saat üç sularında, bir görümde Tanrının bir meleğinin kendisine geldiğini açıkça gördü. Melek ona, ‹‹Kornelius›› diye seslendi.</span> <span class="verse"><a name="4">4</a>Kornelius korku içinde gözlerini ona dikti, ‹‹Ne var, efendim?›› dedi. Melek ona şöyle dedi: ‹‹Duaların ve sadakaların anılmak üzere Tanrı katına ulaştı.</span> <span class="verse"><a name="5">5</a>Şimdi Yafaya adam yolla, Petrus olarak da tanınan Simunu çağırt.</span> <span class="verse"><a name="6">6</a>Petrus, evi deniz kıyısında bulunan Simun adlı bir dericinin yanında kalıyor.››</span> <span class="verse"><a name="7">7</a>Kendisiyle konuşan melek uzaklaştıktan sonra Kornelius, iki uşağıyla özel yardımcılarından dindar bir askeri çağırdı.</span> <span class="verse"><a name="8">8</a>Kendilerine her şeyi anlattıktan sonra onları Yafaya gönderdi.</span> <span class="verse"><a name="9">9</a>Ertesi gün onlar yol alıp kente yaklaşırlarken, saat on iki sularında Petrus dua etmek için dama çıktı.</span> <span class="verse"><a name="10">10</a>Acıkınca da yemek istedi. Yemek hazırlanırken Petrus kendinden geçti.</span> <span class="verse"><a name="11">11</a>Göğün açıldığını ve büyük bir çarşafı andıran bir nesnenin dört köşesinden sarkıtılarak yeryüzüne indirildiğini gördü.</span> <span class="verse"><a name="12">12</a>Çarşafın içinde, yeryüzünde yaşayan her türden dört ayaklı hayvanlar, sürüngenler ve kuşlar vardı.</span> <span class="verse"><a name="13">13</a>Bir ses ona, ‹‹Kalk Petrus, kes ve ye!›› dedi.</span> <span class="verse"><a name="14">14</a>‹‹Asla olmaz, ya Rab!›› dedi Petrus. ‹‹Hiçbir zaman bayağı ya da murdar herhangi bir şey yemedim.››</span> <span class="verse"><a name="15">15</a>Ses tekrar, ikinci kez duyuldu; Petrusa, ‹‹Tanrının temiz kıldıklarına sen bayağı deme›› dedi.</span> <span class="verse"><a name="16">16</a>Bu, üç kez tekrarlandı. Sonra çarşafı andıran nesne hemen göğe alındı.</span> <span class="verse"><a name="17">17</a>Petrus şaşkınlık içindeydi. Gördüğü görümün ne anlama gelebileceğini düşünürken, Korneliusun gönderdiği adamlar sora sora Simunun evinin kapısına kadar geldiler.</span> <span class="verse"><a name="18">18</a>Evdekilere seslenerek, ‹‹Petrus diye tanınan Simun burada mı kalıyor?›› diye sordular.</span> <span class="verse"><a name="19">19</a>Petrus hâlâ görümün anlamını düşünürken Ruh ona, ‹‹Bak, üç kişi seni arıyor›› dedi.</span> <span class="verse"><a name="20">20</a>‹‹Haydi kalk, aşağı in. Hiç çekinmeden onlarla git. Çünkü onları ben gönderdim.››</span> <span class="verse"><a name="21">21</a>Petrus aşağı inip adamlara, ‹‹Aradığınız kişi benim›› dedi. ‹‹Gelişinizin sebebi ne acaba?››</span> <span class="verse"><a name="22">22</a>‹‹Doğru ve Tanrıdan korkan, bütün Yahudi ulusunca iyiliğiyle tanınan, Kornelius adında bir yüzbaşı var›› dediler. ‹‹Kutsal bir melek ona, seni evine çağırtıp senin söyleyeceklerini dinlemesini buyurdu.››</span> <span class="verse"><a name="23">23</a>Bunun üzerine Petrus onları içeri alıp konuk etti. Ertesi gün Petrus kalktı, onlarla birlikte yola çıktı. Yafadaki kardeşlerden bazıları da ona katıldı.</span> <span class="verse"><a name="24">24</a>İkinci gün Sezariyeye vardılar. Bu arada Kornelius, akraba ve yakın dostlarını toplamış onları bekliyordu.</span> <span class="verse"><a name="25">25</a>Eve giren Petrusu karşıladı, tapınırcasına ayaklarına kapandı.</span> <span class="verse"><a name="26">26</a>Petrus ise onu ayağa kaldırarak, ‹‹Kalk, ben de insanım›› dedi.</span> <span class="verse"><a name="27">27</a>Petrus Korneliusla konuşa konuşa içeri girdiğinde birçok insanın toplanmış olduğunu gördü.</span> <span class="verse"><a name="28">28</a>Onlara şöyle dedi: ‹‹Bir Yahudinin başka ulustan biriyle ilişki kurmasının, onu ziyaret etmesinin töremize aykırı olduğunu bilirsiniz. Oysa Tanrı bana, hiç kimseye bayağı ya da murdar dememem gerektiğini gösterdi.</span> <span class="verse"><a name="29">29</a>Bu nedenle, çağrıldığım zaman hiç itiraz etmeden geldim. Şimdi, beni ne amaçla çağırttığınızı sorabilir miyim?››</span> <span class="verse"><a name="30">30</a>Kornelius, ‹‹Üç gün önce bu sıralarda, saat üçte evimde dua ediyordum›› dedi. ‹‹Birdenbire, parlak giysili bir adam önüme çıkıverdi.</span> <span class="verse"><a name="31">31</a>‹Kornelius› dedi, ‹Tanrı senin duanı işitti, verdiğin sadakaları andı.</span> <span class="verse"><a name="32">32</a>Yafaya adam yolla, Petrus diye tanınan Simunu çağırt. O, deniz kıyısında oturan derici Simunun evinde kalıyor.›</span> <span class="verse"><a name="33">33</a>Bunun üzerine sana hemen adam yolladım. Sen de lütfedip geldin. İşte şimdi biz hepimiz, Rabbin sana buyurduğu her şeyi dinlemek üzere Tanrının önünde toplanmış bulunuyoruz.››</span> <span class="verse"><a name="34">34</a>O zaman Petrus söz alıp şöyle dedi: ‹‹Tanrının insanlar arasında ayrım yapmadığını, ama kendisinden korkan ve doğru olanı yapan kişiyi, ulusuna bakmaksızın kabul ettiğini gerçekten anlıyorum.</span> <span class="verse"><a name="35">35</a>Tanrının, herkesin Rabbi olan İsa Mesih aracılığıyla esenliği müjdeleyerek İsrailoğullarına ilettiği bildiriden haberiniz vardır.</span> <span class="verse"><a name="36">36</a>Yahyanın vaftiz çağrısından sonra Celileden başlayarak bütün Yahudiyede meydana gelen olayları, Tanrının, Nasıralı İsayı nasıl Kutsal Ruhla ve kudretle meshettiğini biliyorsunuz. İsa her yanı dolaşarak iyilik yapıyor, İblisin baskısı altında olanların hepsini iyileştiriyordu. Çünkü Tanrı Onunla birlikteydi.</span> <span class="verse"><a name="37">37</a>‹‹Biz İsanın, Yahudilerin ülkesinde ve Yeruşalimde yaptıklarının hepsine tanık olduk. Onu çarmıha gerip öldürdüler.</span> <span class="verse"><a name="38">38</a>Ama Tanrı Onu üçüncü gün diriltti ve açıkça görünmesini sağladı.</span> <span class="verse"><a name="39">39</a>İsa halkın tümüne değil de, Tanrının önceden seçtiği tanıklara -ölümden dirilmesinden sonra kendisiyle birlikte yiyip içen bizlere- göründü.</span> <span class="verse"><a name="40">40</a>Tanrı tarafından ölülerle dirilerin Yargıcı olarak atanan kişinin kendisi olduğunu halka duyurmamızı, buna tanıklık etmemizi buyurdu.</span> <span class="verse"><a name="41">41</a>Peygamberlerin hepsi Onunla ilgili tanıklıkta bulunuyorlar. Şöyle ki, Ona inanan herkesin günahları Onun adıyla bağışlanır.››</span> <span class="verse"><a name="42">42</a>Petrus daha bu sözleri söylerken Kutsal Ruh, konuşmayı dinleyen herkesin üzerine indi.</span> <span class="verse"><a name="43">43</a>Petrusla birlikte gelen Yahudi imanlılar, Kutsal Ruh armağanının öteki uluslardan olanların da üzerine dökülmesini şaşkınlıkla karşıladılar.</span> <span class="verse"><a name="44">44</a>Çünkü onların, bilmedikleri dillerle konuşup Tanrıyı yücelttiklerini duyuyorlardı. O zaman Petrus, ‹‹Bunlar, tıpkı bizim gibi Kutsal Ruhu almışlar. Suyla vaftiz olmalarına kim engel olabilir?›› dedi.</span> <span class="verse"><a name="45">45</a>Böylelikle onların İsa Mesih adıyla vaftiz olmalarını buyurdu. Sonra onlar Petrus'a, birkaç gün yanlarında kalması için ricada bulundular.</span> </p></div</div></div></body></html>