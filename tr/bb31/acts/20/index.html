<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/acts/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/acts">Acts</a> &gt <strong>Chapter 20</strong></div><p><span class="verse"><a name="1">1</a>Pavlus, kargaşalık yatıştıktan sonra öğrencileri çağırtıp onları yüreklendirdi. Sonra kendilerine veda ederek Makedonyaya gitmek üzere yola çıktı.</span> <span class="verse"><a name="2">2</a>O yöreleri dolaşarak imanlıları yüreklendiren birçok konuşmalar yaptıktan sonra Yunanistana gitti.</span> <span class="verse"><a name="3">3</a>Orada üç ay kaldı. Suriyeye deniz yoluyla gitmek üzereyken Yahudilerin kendisine karşı bir düzen kurması nedeniyle dönüşü Makedonya üzerinden yapmaya karar verdi.</span> <span class="verse"><a name="4">4</a>Piros oğlu Veriyalı Sopater, Selaniklilerden Aristarhus ile Sekundus, Derbeli Gayus, Timoteos ve Asya İlinden Tihikos ile Trofimos onunla birlikte gittiler.</span> <span class="verse"><a name="5">5</a>Bunlar önden gidip bizi Troasta beklediler.</span> <span class="verse"><a name="6">6</a>Biz de Mayasız Ekmek Bayramından sonra Filipiden denize açılıp beş günde Troasa gelerek onlarla buluştuk. Orada yedi gün kaldık.</span> <span class="verse"><a name="7">7</a>Haftanın ilk günü ekmek bölmek için bir araya toplandığımızda Pavlus imanlılara bir konuşma yaptı. Ertesi gün oradan ayrılacağı için konuşmasını gece yarısına dek sürdürdü.</span> <span class="verse"><a name="8">8</a>Toplanmış olduğumuz üst kattaki odada birçok kandil yanıyordu.</span> <span class="verse"><a name="9">9</a>Eftihos adlı bir delikanlı pencerede oturuyordu. Pavlus konuşmasını uzattıkça Eftihosu uyku bastı. Uykuya dalınca da ikinci kattan aşağı düştü ve yerden ölüsü kaldırıldı.</span> <span class="verse"><a name="10">10</a>Aşağı inen Pavlus delikanlının üzerine kapanıp onu kucakladı. ‹‹Telaşlanmayın, yaşıyor!›› dedi.</span> <span class="verse"><a name="11">11</a>Sonra yukarı çıkıp ekmek böldü ve yemek yedi. Gün doğuncaya dek onlarla uzun uzun konuştu, sonra oradan ayrıldı.</span> <span class="verse"><a name="12">12</a>Çocuğu diri olarak evine götüren imanlılar bu olaydan büyük cesaret aldılar.</span> <span class="verse"><a name="13">13</a>Biz önden giderek gemiye bindik ve Assosa hareket ettik. Pavlusu oradan alacaktık. Kendisi karadan gitmek istediği için bunu böyle düzenlemişti.</span> <span class="verse"><a name="14">14</a>Bizi Assosta karşılayınca onu gemiye alıp Midilliye geçtik.</span> <span class="verse"><a name="15">15</a>Oradan denize açılıp ertesi gün Sakız Adasının karşısına geldik. Üçüncü gün Sisama uğradık ve bir gün sonra Milete vardık.</span> <span class="verse"><a name="16">16</a>Pavlus, Asya İlinde vakit kaybetmemek için Efese uğramamaya karar vermişti. Pentikost Günü Yeruşalimde olabilmek umuduyla acele ediyordu.</span> <span class="verse"><a name="17">17</a>Pavlus, Miletten Efese haber yollayarak kilisenin ihtiyarlarını yanına çağırttı.</span> <span class="verse"><a name="18">18</a>Yanına geldikleri zaman onlara şöyle dedi: ‹‹Asya İline ayak bastığım ilk günden beri, sizinle bulunduğum bütün süre boyunca, nasıl davrandığımı biliyorsunuz.</span> <span class="verse"><a name="19">19</a>Yahudilerin kurduğu düzenlerden çektiğim sıkıntıların ortasında Rabbe tam bir alçakgönüllülükle, gözyaşları içinde kulluk ettim.</span> <span class="verse"><a name="20">20</a>Yararlı olan herhangi bir şeyi size duyurmaktan, gerek açıkta gerek evden eve dolaşarak size öğretmekten çekinmedim.</span> <span class="verse"><a name="21">21</a>Hem Yahudileri hem de Grekleri, tövbe edip Tanrıya dönmeye ve Rabbimiz İsaya inanmaya çağırdım.</span> <span class="verse"><a name="22">22</a>‹‹Şimdi de Ruha boyun eğerek Yeruşalime gidiyorum. Orada başıma neler geleceğini bilmiyorum.</span> <span class="verse"><a name="23">23</a>Ancak Kutsal Ruh, beni zincirler ve sıkıntıların beklediğine dair her kentte beni uyarıyor.</span> <span class="verse"><a name="24">24</a>Canımı hiç önemsemiyorum, ona değer vermiyorum. Yeter ki yarışı bitireyim ve Rab İsadan aldığım görevi, Tanrının lütfunu bildiren Müjdeye tanıklık etme görevini tamamlayayım.</span> <span class="verse"><a name="25">25</a>‹‹Şimdi aralarında dolaşıp Tanrının Egemenliğini duyurduğum sizlerden hiçbirinin yüzümü bir daha görmeyeceğini biliyorum.</span> <span class="verse"><a name="26">26</a>Bu yüzden bugün size şunu açıkça söyleyeyim: Ben kimsenin uğrayacağı cezadan sorumlu değilim.</span> <span class="verse"><a name="27">27</a>Tanrının isteğini size tam olarak bildirmekten çekinmedim.</span> <span class="verse"><a name="28">28</a>Kendinize ve Kutsal Ruhun sizi gözetmen olarak görevlendirdiği bütün sürüye göz kulak olun. Rabbin kendi kanı pahasına sahip olduğu kiliseyi gütmek üzere atandınız.</span> <span class="verse"><a name="29">29</a>Ben gittikten sonra sürüyü esirgemeyen yırtıcı kurtların aranıza gireceğini biliyorum.</span> <span class="verse"><a name="30">30</a>Hatta öğrencileri kendi peşlerinden sürüklemek için sizin aranızdan da sapık sözler söyleyen kişiler çıkacak.</span> <span class="verse"><a name="31">31</a>Bunun için uyanık durun. Üç yıl boyunca, aralıksız, gece gündüz demeden, gözyaşı dökerek her birinizi nasıl uyardığımı hatırlayın.</span> <span class="verse"><a name="32">32</a>‹‹Şimdi sizi Tanrıya ve Onun lütfunu bildiren söze emanet ediyorum. Bu söz, sizi ruhça geliştirecek ve kutsal kılınmış olan bütün insanlar arasında mirasa kavuşturacak güçtedir.</span> <span class="verse"><a name="33">33</a>Ben hiç kimsenin altınına, gümüşüne ya da giysisine göz dikmedim.</span> <span class="verse"><a name="34">34</a>Siz de bilirsiniz ki, bu eller hem benim, hem de benimle birlikte olanların gereksinmelerini karşılamak için hizmet etmiştir.</span> <span class="verse"><a name="35">35</a>Yaptığım her işte sizlere, böyle emek vererek güçsüzlere yardım etmemiz ve Rab İsanın, ‹Vermek, almaktan daha büyük mutluluktur› diyen sözünü unutmamamız gerektiğini gösterdim.››</span> <span class="verse"><a name="36">36</a>Pavlus bu sözleri söyledikten sonra diz çöküp onlarla birlikte dua etti.</span> <span class="verse"><a name="37">37</a>Sonra hepsi acı acı ağlayarak Pavlusun boynuna sarıldılar, onu öptüler.</span> <span class="verse"><a name="38">38</a>Onları en çok üzen, ‹‹Yüzümü bir daha görmeyeceksiniz›› demesi oldu. Sonra onu gemiye kadar geçirdiler.</span> </p></div</div></div></body></html>