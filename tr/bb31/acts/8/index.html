<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/acts/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/acts">Acts</a> &gt <strong>Chapter 8</strong></div><p><span class="verse"><a name="1">1</a>İstefanosun öldürülmesini Saul da onaylamıştı. O gün Yeruşalimdeki kiliseye karşı korkunç bir baskı dönemi başladı. Elçiler hariç bütün imanlılar Yahudiye ve Samiriyenin her yanına dağıldılar.</span> <span class="verse"><a name="2">2</a>Bazı dindar kişiler, İstefanosu gömdükten sonra onun için büyük yas tuttular.</span> <span class="verse"><a name="3">3</a>Saul ise inanlılar topluluğunu kırıp geçiriyordu. Ev ev dolaşarak, kadın erkek demeden imanlıları dışarı sürüklüyor, hapse atıyordu.</span> <span class="verse"><a name="4">4</a>Bunun sonucu dağılan imanlılar, gittikleri her yerde Tanrı sözünü müjdeliyorlardı.</span> <span class="verse"><a name="5">5</a>Filipus, Samiriye Kentine gidip oradakilere Mesihi tanıtmaya başladı.</span> <span class="verse"><a name="6">6</a>Filipusu dinleyen ve gerçekleştirdiği belirtileri gören kalabalıklar, hep birlikte onun söylediklerine kulak verdiler.</span> <span class="verse"><a name="7">7</a>Birçoklarının içinden kötü ruhlar yüksek sesle haykırarak çıktı; birçok felçli ve kötürüm iyileştirildi.</span> <span class="verse"><a name="8">8</a>Ve o kentte büyük sevinç oldu.</span> <span class="verse"><a name="9">9</a>Ne var ki, kentte bir süreden beri büyücülük yapan ve Samiriye halkını şaşkına çeviren Simun adlı biri vardı. Simun, büyük adam olduğunu iddia ediyordu.</span> <span class="verse"><a name="10">10</a>Küçük büyük, herkes onu dikkatle dinler, ‹‹Büyük Güç dedikleri Tanrı gücü işte budur›› derlerdi.</span> <span class="verse"><a name="11">11</a>Uzun zamandan beri onları büyücülüğüyle şaşkına çevirdiği için onu dikkatle dinlerlerdi.</span> <span class="verse"><a name="12">12</a>Ama Tanrının Egemenliği ve İsa Mesih adıyla ilgili Müjdeyi duyuran Filipusun söylediklerine inandıkları zaman, erkekler de kadınlar da vaftiz oldular.</span> <span class="verse"><a name="13">13</a>Simunun kendisi de inanıp vaftiz oldu. Ondan sonra sürekli olarak Filipusun yanında kaldı. Doğaüstü belirtileri ve yapılan büyük mucizeleri görünce şaşkına döndü.</span> <span class="verse"><a name="14">14</a>Yeruşalimdeki elçiler, Samiriye halkının, Tanrının sözünü benimsediğini duyunca Petrusla Yuhannayı onlara gönderdiler.</span> <span class="verse"><a name="15">15</a>Petrusla Yuhanna oraya varınca, Samiriyeli imanlıların Kutsal Ruhu almaları için dua ettiler.</span> <span class="verse"><a name="16">16</a>Çünkü Ruh daha hiçbirinin üzerine inmemişti. Rab İsanın adıyla vaftiz olmuşlardı, o kadar.</span> <span class="verse"><a name="17">17</a>Petrusla Yuhanna onların üzerine ellerini koyunca, onlar da Kutsal Ruhu aldılar.</span> <span class="verse"><a name="18">18</a>Elçilerin bu el koyma hareketiyle Kutsal Ruhun verildiğini gören Simun onlara para teklif ederek, ‹‹Bana da bu yetkiyi verin, kimin üzerine ellerimi koysam Kutsal Ruhu alsın›› dedi.</span> <span class="verse"><a name="19">19</a>Petrus, ‹‹Paran da yok olsun, sen de!›› dedi, ‹‹Çünkü Tanrının armağanını parayla elde edebileceğini sandın.</span> <span class="verse"><a name="20">20</a>Senin bu işte bir payın, bir hakkın yok. Yüreğin, Tanrının gözünde doğru değildir.</span> <span class="verse"><a name="21">21</a>Bu kötülüğünden tövbe et ve Rabbe yalvar, yüreğindeki bu düşünce belki bağışlanır.</span> <span class="verse"><a name="22">22</a>Senin kin dolu, kötülüğe tutsak biri olduğunu görüyorum.››</span> <span class="verse"><a name="23">23</a>Simun, ‹‹Benim için Rabbe yalvarın da söylediklerinizden hiçbiri başıma gelmesin›› diye karşılık verdi.</span> <span class="verse"><a name="24">24</a>Petrusla Yuhanna tanıklık edip Rabbin sözünü bildirdikten sonra, Samiriyenin birçok köyünde de Müjdeyi duyura duyura Yeruşalime döndüler.</span> <span class="verse"><a name="25">25</a>Bu arada Rabbin bir meleği Filipusa şöyle seslendi: ‹‹Kalk, güneye doğru, Yeruşalimden Gazzeye inen yola, çöl yoluna git.››</span> <span class="verse"><a name="26">26</a>Filipus da kalkıp gitti. Giderken Etiyopyalı bir hadım gördü. Bu adam Etiyopya Kraliçesi Kandakinin vezirlerinden biriydi. Kraliçenin bütün hazinelerinden sorumluydu. Yeruşalime, tapınmaya gelmişti.</span> <span class="verse"><a name="27">27</a>Geri dönerken arabasında oturmuş, Peygamber Yeşayanın Kitabını okuyordu.</span> <span class="verse"><a name="28">28</a>Ruh Filipusa, ‹‹Git›› dedi, ‹‹Şu arabaya yetiş.››</span> <span class="verse"><a name="29">29</a>Filipus koşup arabanın yanına geldi ve hadımın Peygamber Yeşayayı okumakta olduğunu işitti. ‹‹Acaba okuduklarını anlıyor musun?›› diye sordu.</span> <span class="verse"><a name="30">30</a>Hadım, ‹‹Biri bana yol göstermedikçe nasıl anlayabilirim ki?›› diyerek Filipusun arabaya binip yanına oturmasını rica etti.</span> <span class="verse"><a name="31">31</a>Kutsal Yazılardan okuduğu bölüm şuydu:  ‹‹Koyun gibi kesime götürüldü;  Kırkıcının önünde kuzu nasıl ses çıkarmazsa,  O da öylece ağzını açmadı.</span> <span class="verse"><a name="32">32</a>Aşağılandığında adalet Ondan esirgendi.  Onun soyunu kim anacak?  Çünkü yeryüzündeki yaşamına son verildi.››</span> <span class="verse"><a name="33">33</a>Hadım Filipusa, ‹‹Lütfen açıklar mısın, peygamber kimden söz ediyor, kendisinden mi, bir başkasından mı?›› diye sordu.</span> <span class="verse"><a name="34">34</a>Bunun üzerine Filipus anlatmaya koyuldu. Kutsal Yazıların bu bölümünden başlayarak ona İsayla ilgili Müjdeyi bildirdi.</span> <span class="verse"><a name="35">35</a>Yolda giderlerken su bulunan bir yere geldiler. Hadım, ‹‹Bak, burada su var›› dedi. ‹‹Vaftiz olmama ne engel var?››</span> <span class="verse"><a name="36">36</a>Sonra arabanın durmasını buyurdu. Filipusla hadım birlikte suya girdiler ve Filipus hadımı vaftiz etti.</span> <span class="verse"><a name="37">37</a>Sudan çıktıkları zaman Rabbin Ruhu Filipusu hemen oradan uzaklaştırdı. Filipusu bir daha görmeyen hadım sevinç içinde yoluna devam etti.</span> <span class="verse"><a name="38">38</a>Filipus ise kendini Aşdot Kenti'nde buldu. Sezariye'ye varıncaya dek bütün kentleri dolaşarak Müjde'yi duyurdu.</span> </p></div</div></div></body></html>