<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/jas">James</a> &gt <strong>Chapter 2</strong></div><p><span class="verse"><a name="1">1</a>Kardeşlerim, yüce Rabbimiz İsa Mesihe iman edenler olarak insanlar arasında ayrım yapmayın.</span> <span class="verse"><a name="2">2</a>Toplandığınız yere altın yüzüklü, şık giyimli bir adamla kirli giysiler içinde yoksul bir adam geldiğinde, şık giyimliye ilgiyle, ‹‹Sen şuraya, iyi yere otur››, yoksula da, ‹‹Sen orada dur›› ya da ‹‹Ayaklarımın dibine otur›› derseniz, aranızda ayrım yapmış, kötü düşünceli yargıçlar gibi davranmış olmuyor musunuz?</span> <span class="verse"><a name="3">3</a>Dinleyin, sevgili kardeşlerim: Tanrı, bu dünyada yoksul olanları imanda zenginleşmek ve kendisini sevenlere vaat ettiği egemenliğin mirasçıları olmak üzere seçmedi mi?</span> <span class="verse"><a name="4">4</a>Ama siz yoksulun onurunu kırdınız. Sizi sömüren zenginler değil mi? Sizi mahkemelere sürükleyen onlar değil mi?</span> <span class="verse"><a name="5">5</a>Ait olduğunuz Kişinin yüce adına küfreden onlar değil mi?</span> <span class="verse"><a name="6">6</a>‹‹Komşunu kendin gibi seveceksin›› diyen Kutsal Yazıya uyarak Kralımız Tanrının Yasasını gerçekten yerine getiriyorsanız, iyi ediyorsunuz.</span> <span class="verse"><a name="7">7</a>Ama insanlar arasında ayrım yaparsanız, günah işlemiş olursunuz; Yasa tarafından, Yasayı çiğnemekten suçlu bulunursunuz.</span> <span class="verse"><a name="8">8</a>Çünkü Yasanın her dediğini yerine getirse de tek konuda ondan sapan kişi bütün Yasaya karşı suçlu olur.</span> <span class="verse"><a name="9">9</a>Nitekim ‹‹Zina etmeyeceksin›› diyen, aynı zamanda ‹‹Adam öldürmeyeceksin›› demiştir. Zina etmez, ama adam öldürürsen, Yasayı yine de çiğnemiş olursun.</span> <span class="verse"><a name="10">10</a>Özgürlük Yasasıyla yargılanacak olanlar gibi konuşup davranın.</span> <span class="verse"><a name="11">11</a>Çünkü yargı merhamet göstermeyene karşı merhametsizdir. Merhamet yargıya galip gelir.</span> <span class="verse"><a name="12">12</a>Kardeşlerim, bir kimse iyi eylemleri yokken imanı olduğunu söylerse, bu neye yarar? Böylesi bir iman onu kurtarabilir mi?</span> <span class="verse"><a name="13">13</a>Bir erkek ya da kız kardeş çıplak ve günlük yiyecekten yoksunken, içinizden biri ona, ‹‹Esenlikle git, ısınmanı, doymanı dilerim›› der, ama bedenin gereksindiklerini vermezse, bu neye yarar?</span> <span class="verse"><a name="14">14</a>Bunun gibi, tek başına eylemsiz iman da ölüdür.</span> <span class="verse"><a name="15">15</a>Ama biri şöyle diyebilir: ‹‹Senin imanın var, benimse eylemlerim.›› Eylemlerin olmadan sen bana imanını göster, ben de sana imanımı eylemlerimle göstereyim.</span> <span class="verse"><a name="16">16</a>Sen Tanrının bir olduğuna inanıyorsun, iyi ediyorsun. Cinler bile buna inanıyor ve titriyorlar!</span> <span class="verse"><a name="17">17</a>Ey akılsız adam, eylem olmadan imanın yararsız olduğuna kanıt mı istiyorsun?</span> <span class="verse"><a name="18">18</a>Atamız İbrahim, oğlu İshakı sunağın üzerinde Tanrıya adama eylemiyle aklanmadı mı?</span> <span class="verse"><a name="19">19</a>Görüyorsun, onun imanı eylemleriyle birlikte etkindi; imanı eylemleriyle tamamlandı.</span> <span class="verse"><a name="20">20</a>Böylelikle, ‹‹İbrahim Tanrıya iman etti, böylece aklanmış sayıldı›› diyen Kutsal Yazı yerine gelmiş oldu. İbrahime de Tanrının dostu dendi.</span> <span class="verse"><a name="21">21</a>Görüyorsunuz, insan yalnız imanla değil, eylemle de aklanır.</span> <span class="verse"><a name="22">22</a>Aynı biçimde, ulakları konuk edip değişik bir yoldan geri gönderen fahişe Rahav da bu eylemiyle aklanmadı mı?</span> <span class="verse"><a name="23">23</a>Ruhsuz beden nasıl ölüyse, eylemsiz iman da ölüdür.</span> </p></div</div></div></body></html>