<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/eph/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/eph">Ephesians</a> &gt <strong>Chapter 4</strong></div><p><span class="verse"><a name="1">1</a>Bu nedenle, Rabbin uğruna tutuklu olan ben, aldığınız çağrıya yaraşır biçimde yaşamanızı rica ederim.</span> <span class="verse"><a name="2">2</a>Her bakımdan alçakgönüllü, yumuşak huylu, sabırlı olun. Birbirinize sevgiyle, hoşgörüyle davranın.</span> <span class="verse"><a name="3">3</a>Ruhun birliğini esenlik bağıyla korumaya gayret edin.</span> <span class="verse"><a name="4">4</a>Çağrınızdan doğan tek bir umuda çağrıldığınız gibi, beden bir, Ruh bir, Rab bir, iman bir, vaftiz bir, her şeyden üstün, her şeyle ve her şeyde olan herkesin Tanrısı ve Babası birdir.</span> <span class="verse"><a name="5">5</a>Ama lütuf her birimize Mesihin armağanı ölçüsünde bağışlandı.</span> <span class="verse"><a name="6">6</a>Bunun için Kutsal Yazı şöyle der:  ‹‹Yükseğe çıktı ve tutsakları peşine taktı,  İnsanlara armağanlar verdi.››</span> <span class="verse"><a name="7">7</a>Şimdi bu ‹‹çıktı›› sözcüğü, Mesih önce aşağılara, yeryüzüne indi demek değil de nedir?</span> <span class="verse"><a name="8">8</a>İnen de Odur, her şeyi doldurmak üzere bütün göklerin çok üstüne çıkan da Odur.</span> <span class="verse"><a name="9">9</a>Kendisi kimini elçi, kimini peygamber, kimini müjdeci, kimini önder ve öğretmen atadı.</span> <span class="verse"><a name="10">10</a>Öyle ki, kutsallar hizmet görevini yapmak ve Mesihin bedenini geliştirmek üzere donatılsın.</span> <span class="verse"><a name="11">11</a>Sonunda hepimiz imanda ve Tanrı Oğlunu tanımada birliğe, yetkinliğe, Mesih doluluğundaki olgunluk düzeyine erişeceğiz.</span> <span class="verse"><a name="12">12</a>Böylece artık insanların kurnazlığıyla, aldatıcı düzenler kurmaktaki becerileriyle, her öğretinin rüzgarıyla çalkalanıp öteye beriye sürüklenen çocuklar olmayacağız.</span> <span class="verse"><a name="13">13</a>Tersine, sevgiyle gerçeğe uyarak bedenin başı olan Mesihe doğru her yönden büyüyeceğiz.</span> <span class="verse"><a name="14">14</a>Onun önderliğinde bütün beden, her eklemin yardımıyla kenetlenip kaynaşmış olarak her üyesinin düzenli işleyişiyle büyüyüp sevgide gelişiyor.</span> <span class="verse"><a name="15">15</a>Bunun için şunu söylüyor ve Rab adına sizi uyarıyorum: Artık öteki uluslar gibi boş düşüncelerle yaşamayın.</span> <span class="verse"><a name="16">16</a>Onların zihinleri karardı. Bilgisizlikleri ve yüreklerinin duygusuzluğu yüzünden Tanrının yaşamına yabancılaştılar.</span> <span class="verse"><a name="17">17</a>Bütün duyarlılıklarını yitirip açgözlülükle her türlü pisliği yapmak üzere kendilerini sefahate verdiler.</span> <span class="verse"><a name="18">18</a>Ama siz Mesihi böyle öğrenmediniz.</span> <span class="verse"><a name="19">19</a>Kuşkusuz İsanın sesini duydunuz, Ondaki gerçeğe uygun olarak Onun yolunda eğitildiniz.</span> <span class="verse"><a name="20">20</a>Önceki yaşayışınıza ait olup aldatıcı tutkularla yozlaşan eski yaradılışı üzerinizden sıyırıp atmayı, düşüncede ve ruhta yenilenmeyi,</span> <span class="verse"><a name="21">21</a>gerçek doğruluk ve kutsallıkta Tanrıya benzer yaratılan yeni yaradılışı giyinmeyi öğrendiniz.</span> <span class="verse"><a name="22">22</a>Bunun için yalanı üzerinizden sıyırıp atarak her biriniz komşusuna gerçeği söylesin. Çünkü hepimiz aynı bedenin üyeleriyiz.</span> <span class="verse"><a name="23">23</a>Öfkelenin, ama günah işlemeyin. Öfkenizin üzerine güneş batmasın.</span> <span class="verse"><a name="24">24</a>İblise de fırsat vermeyin.</span> <span class="verse"><a name="25">25</a>Hırsızlık eden artık hırsızlık etmesin. Tersine, kendi elleriyle iyi olanı yaparak emek versin; böylece ihtiyacı olanla paylaşacak bir şeyi olsun.</span> <span class="verse"><a name="26">26</a>Ağzınızdan hiç kötü söz çıkmasın. İşitenler yararlansın diye, ihtiyaca göre, başkalarının gelişmesine yarayacak olanı söyleyin.</span> <span class="verse"><a name="27">27</a>Tanrının Kutsal Ruhunu kederlendirmeyin. Kurtuluş günü için o Ruhla mühürlendiniz.</span> <span class="verse"><a name="28">28</a>Her kötü niyetle birlikte her türlü kin, öfke, kızgınlık, bağrışma ve iftira sizden uzak olsun.</span> <span class="verse"><a name="29">29</a>Birbirinize karşı iyi yürekli, şefkatli olun. Tanrı sizi Mesih'te bağışladığı gibi, siz de birbirinizi bağışlayın.</span> </p></div</div></div></body></html>