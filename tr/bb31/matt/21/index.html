<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 21</strong></div><p><span class="verse"><a name="1">1</a>Yeruşalime yaklaşıp Zeytin Dağının yamacındaki Beytfaci Köyüne geldiklerinde İsa, iki öğrencisini önden gönderdi. Onlara, ‹‹Karşınızdaki köye gidin›› dedi, ‹‹Hemen orada bağlı bir dişi eşek ve yanında bir sıpa bulacaksınız. Onları çözüp bana getirin.</span> <span class="verse"><a name="2">2</a>Size bir şey diyen olursa, ‹Rabbin bunlara ihtiyacı var, hemen geri gönderecek› dersiniz.››</span> <span class="verse"><a name="3">3</a>Bu olay, peygamber aracılığıyla bildirilen şu söz yerine gelsin diye oldu:</span> <span class="verse"><a name="4">4</a>‹‹Siyon kızına deyin ki,  ‹İşte, alçakgönüllü Kralın,  Eşeğe, evet sıpaya,  Eşek yavrusuna binmiş  Sana geliyor.› ››</span> <span class="verse"><a name="5">5</a>Öğrenciler gidip İsanın kendilerine buyurduğu gibi yaptılar.</span> <span class="verse"><a name="6">6</a>Eşekle sıpayı getirip üzerlerine giysilerini yaydılar, İsa sıpaya bindi.</span> <span class="verse"><a name="7">7</a>Halkın büyük bir bölümü giysilerini yolun üzerine serdi. Bazıları da ağaçlardan dal kesip yola seriyordu.</span> <span class="verse"><a name="8">8</a>Önden giden ve arkadan gelen kalabalıklar şöyle bağırıyorlardı:  ‹‹Davut Oğluna hozana!  Rabbin adıyla gelene övgüler olsun,  En yücelerde hozana!››</span> <span class="verse"><a name="9">9</a>İsa Yeruşalime girdiği zaman bütün kent, ‹‹Bu kimdir?›› diyerek çalkandı.</span> <span class="verse"><a name="10">10</a>Kalabalıklar, ‹‹Bu, Celilenin Nasıra Kentinden Peygamber İsadır›› diyordu.</span> <span class="verse"><a name="11">11</a>İsa, tapınağın avlusuna girerek oradaki bütün alıcı ve satıcıları dışarı kovdu. Para bozanların masalarını, güvercin satanların sehpalarını devirdi.</span> <span class="verse"><a name="12">12</a>Onlara şöyle dedi: ‹‹ ‹Evime dua evi denecek› diye yazılmıştır. Ama siz onu haydut inine çevirdiniz!››</span> <span class="verse"><a name="13">13</a>İsa tapınaktayken kendisine gelen kör ve kötürümleri iyileştirdi.</span> <span class="verse"><a name="14">14</a>Ne var ki, başkâhinlerle din bilginleri, Onun yarattığı harikaları ve tapınakta, ‹‹Davut Oğluna hozana!›› diye bağıran çocukları görünce öfkelendiler.</span> <span class="verse"><a name="15">15</a>İsaya, ‹‹Bunların ne söylediğini duyuyor musun?›› diye sordular. ‹‹Duyuyorum›› dedi İsa. ‹‹Siz şu sözü hiç okumadınız mı? ‹Küçük çocukların ve emziktekilerin dudaklarından kendine övgüler döktürdün.› ››</span> <span class="verse"><a name="16">16</a>İsa onları bırakıp kentten çıktı. Beytanyaya dönüp geceyi orada geçirdi.</span> <span class="verse"><a name="17">17</a>İsa sabah erkenden kente dönerken acıkmıştı.</span> <span class="verse"><a name="18">18</a>Yol kenarında gördüğü bir incir ağacına yaklaştı. Ağaçta yapraktan başka bir şey bulamayınca ağaca, ‹‹Artık sonsuza dek sende meyve yetişmesin!›› dedi. İncir ağacı o anda kurudu.</span> <span class="verse"><a name="19">19</a>Öğrenciler bunu görünce şaşkına döndüler. ‹‹İncir ağacı birdenbire nasıl kurudu?›› diye sordular.</span> <span class="verse"><a name="20">20</a>İsa onlara şu karşılığı verdi: ‹‹Size doğrusunu söyleyeyim, eğer imanınız olur da kuşku duymazsanız, yalnız incir ağacına olanı yapmakla kalmazsınız; şu dağa, ‹Kalk, denize atıl› derseniz, dediğiniz olacaktır.</span> <span class="verse"><a name="21">21</a>İmanla dua ederseniz, dilediğiniz her şeyi alırsınız.››</span> <span class="verse"><a name="22">22</a>İsa tapınağa girmiş öğretiyordu. Bu sırada başkâhinler ve halkın ileri gelenleri Onun yanına gelerek, ‹‹Bunları hangi yetkiyle yapıyorsun, bu yetkiyi sana kim verdi?›› diye sordular.</span> <span class="verse"><a name="23">23</a>İsa onlara şu karşılığı verdi: ‹‹Ben de size bir soru soracağım. Bana yanıt verirseniz, ben de size bunları hangi yetkiyle yaptığımı söylerim.</span> <span class="verse"><a name="24">24</a>Yahyanın vaftiz etme yetkisi nereden geldi, Tanrıdan mı, insanlardan mı?›› Bunu aralarında şöyle tartışmaya başladılar: ‹‹ ‹Tanrıdan› dersek, bize, ‹Öyleyse ona niçin inanmadınız?› diyecek.</span> <span class="verse"><a name="25">25</a>Yok eğer ‹İnsanlardan› dersek... Halkın tepkisinden korkuyoruz. Çünkü herkes Yahyayı peygamber sayıyor.››</span> <span class="verse"><a name="26">26</a>İsaya, ‹‹Bilmiyoruz›› diye yanıt verdiler. İsa, ‹‹Ben de size bunları hangi yetkiyle yaptığımı söylemeyeceğim›› dedi.</span> <span class="verse"><a name="27">27</a>‹‹Ama şuna ne dersiniz? Bir adamın iki oğlu vardı. Adam birincisine gidip, ‹Oğlum, git bugün bağda çalış› dedi.</span> <span class="verse"><a name="28">28</a>‹‹Oğlu, ‹Gitmem!› dedi. Ama sonra pişman olup gitti.</span> <span class="verse"><a name="29">29</a>‹‹Adam ikinci oğluna gidip aynı şeyi söyledi. O, ‹Olur, efendim› dedi, ama gitmedi.</span> <span class="verse"><a name="30">30</a>‹‹İkisinden hangisi babasının isteğini yerine getirmiş oldu?›› ‹‹Birincisi›› diye karşılık verdiler. İsa da onlara, ‹‹Size doğrusunu söyleyeyim, vergi görevlileriyle fahişeler, Tanrının Egemenliğine sizden önce giriyorlar›› dedi.</span> <span class="verse"><a name="31">31</a>‹‹Yahya size doğruluk yolunu göstermeye geldi, ona inanmadınız. Oysa vergi görevlileriyle fahişeler ona inandılar. Siz bunu gördükten sonra bile pişman olup ona inanmadınız.››</span> <span class="verse"><a name="32">32</a>‹‹Bir benzetme daha dinleyin: Toprak sahibi bir adam, bağ dikti, çevresini çitle çevirdi, üzüm sıkma çukuru kazdı, bir de bekçi kulesi yaptı. Sonra bağı bağcılara kiralayıp yolculuğa çıktı.</span> <span class="verse"><a name="33">33</a>Bağbozumu yaklaşınca, üründen kendisine düşeni almaları için kölelerini bağcılara yolladı.</span> <span class="verse"><a name="34">34</a>Bağcılar adamın kölelerini yakaladı, birini dövdü, birini öldürdü, ötekini de taşladı.</span> <span class="verse"><a name="35">35</a>Bağ sahibi bu kez ilkinden daha çok sayıda köle yolladı. Bağcılar bunlara da aynı şeyi yaptılar.</span> <span class="verse"><a name="36">36</a>Sonunda bağ sahibi, ‹Oğlumu sayarlar› diyerek bağcılara onu yolladı.</span> <span class="verse"><a name="37">37</a>‹‹Ama bağcılar adamın oğlunu görünce birbirlerine, ‹Mirasçı bu; gelin, onu öldürüp mirasına konalım› dediler.</span> <span class="verse"><a name="38">38</a>Böylece onu yakaladılar, bağdan atıp öldürdüler.</span> <span class="verse"><a name="39">39</a>Bu durumda bağın sahibi geldiği zaman bağcılara ne yapacak?››</span> <span class="verse"><a name="40">40</a>İsaya şu karşılığı verdiler: ‹‹Bu korkunç adamları korkunç bir şekilde yok edecek; bağı da, ürününü kendisine zamanında verecek olan başka bağcılara kiralayacak.››</span> <span class="verse"><a name="41">41</a>İsa onlara şunu sordu: ‹‹Kutsal Yazılarda şu sözleri hiç okumadınız mı?  ‹Yapıcıların reddettiği taş,  İşte köşenin baş taşı oldu.  Rabbin işidir bu,  Gözümüzde harika bir iş!›</span> <span class="verse"><a name="42">42</a>‹‹Bu nedenle size şunu söyleyeyim, Tanrının Egemenliği sizden alınacak ve bunun ürünlerini yetiştiren bir ulusa verilecek.</span> <span class="verse"><a name="43">43</a>‹‹Bu taşın üzerine düşen, paramparça olacak; taş da kimin üzerine düşerse, onu ezip toz edecek.››</span> <span class="verse"><a name="44">44</a>Başkâhinler ve Ferisiler, İsanın anlattığı benzetmeleri duyunca bunları kendileri için söylediğini anladılar.</span> <span class="verse"><a name="45">45</a>O'nu tutuklamak istedilerse de, halkın tepkisinden korktular. Çünkü halk, O'nu peygamber sayıyordu.</span> </p></div</div></div></body></html>