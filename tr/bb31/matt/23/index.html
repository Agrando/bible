<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 23</strong></div><p><span class="verse"><a name="1">1</a>Bundan sonra İsa halka ve öğrencilerine şöyle seslendi: ‹‹Din bilginleri ve Ferisiler Musanın kürsüsünde otururlar.</span> <span class="verse"><a name="2">2</a>Bu nedenle size söylediklerinin tümünü yapın ve yerine getirin, ama onların yaptıklarını yapmayın. Çünkü söyledikleri şeyleri kendileri yapmazlar.</span> <span class="verse"><a name="3">3</a>Ağır ve taşınması güç yükleri bağlayıp başkalarının sırtına yüklerler, kendileriyse bu yükleri taşımak için parmaklarını bile oynatmak istemezler.</span> <span class="verse"><a name="4">4</a>‹‹Yaptıklarının tümünü gösteriş için yaparlar. Örneğin, hamaillerini büyük, giysilerinin püsküllerini uzun yaparlar.</span> <span class="verse"><a name="5">5</a>Şölenlerde başköşeye, havralarda en seçkin yerlere kurulmaya bayılırlar.</span> <span class="verse"><a name="6">6</a>Meydanlarda selamlanmaktan ve insanların kendilerini ‹Rabbî› diye çağırmalarından zevk duyarlar.</span> <span class="verse"><a name="7">7</a>‹‹Kimse sizi ‹Rabbî› diye çağırmasın. Çünkü sizin tek öğretmeniniz var ve hepiniz kardeşsiniz.</span> <span class="verse"><a name="8">8</a>Yeryüzünde kimseye ‹Baba› demeyin. Çünkü tek Babanız var, O da göksel Babadır.</span> <span class="verse"><a name="9">9</a>Kimse sizi ‹Önder› diye çağırmasın. Çünkü tek önderiniz var, O da Mesihtir.</span> <span class="verse"><a name="10">10</a>Aranızda en üstün olan, ötekilerin hizmetkârı olsun.</span> <span class="verse"><a name="11">11</a>Kendini yücelten alçaltılacak, kendini alçaltan yüceltilecektir.</span> <span class="verse"><a name="12">12</a>‹‹Vay halinize ey din bilginleri ve Ferisiler, ikiyüzlüler! Göklerin Egemenliğinin kapısını insanların yüzüne kapıyorsunuz; ne kendiniz içeri giriyor, ne de girmek isteyenleri bırakıyorsunuz!</span> <span class="verse"><a name="13">13</a>‹‹Vay halinize ey din bilginleri ve Ferisiler, ikiyüzlüler! Tek bir kişiyi dininize döndürmek için denizleri, kıtaları dolaşırsınız. Dininize döneni de kendinizden iki kat cehennemlik yaparsınız.</span> <span class="verse"><a name="14">14</a>‹‹Vay halinize kör kılavuzlar! Diyorsunuz ki, ‹Tapınak üzerine ant içenin andı sayılmaz, ama tapınaktaki altın üzerine ant içen, andını yerine getirmek zorundadır.›</span> <span class="verse"><a name="15">15</a>Budalalar, körler! Hangisi daha önemli, altın mı, altını kutsal kılan tapınak mı?</span> <span class="verse"><a name="16">16</a>Yine diyorsunuz ki, ‹Sunak üzerine ant içenin andı sayılmaz, ama sunaktaki adağın üzerine ant içen, andını yerine getirmek zorundadır.›</span> <span class="verse"><a name="17">17</a>Ey körler! Hangisi daha önemli, adak mı, adağı kutsal kılan sunak mı?</span> <span class="verse"><a name="18">18</a>Öyleyse sunak üzerine ant içen, hem sunağın hem de sunaktaki her şeyin üzerine ant içmiş olur.</span> <span class="verse"><a name="19">19</a>Tapınak üzerine ant içen de hem tapınak, hem de tapınakta yaşayan Tanrı üzerine ant içmiş olur.</span> <span class="verse"><a name="20">20</a>Gök üzerine ant içen, Tanrının tahtı ve tahtta oturanın üzerine ant içmiş olur.</span> <span class="verse"><a name="21">21</a>‹‹Vay halinize ey din bilginleri ve Ferisiler, ikiyüzlüler! Siz nanenin, dereotunun ve kimyonun ondalığını verirsiniz de, Kutsal Yasanın daha önemli konularını -adaleti, merhameti, sadakati- ihmal edersiniz. Ondalık vermeyi ihmal etmeden asıl bunları yerine getirmeniz gerekirdi.</span> <span class="verse"><a name="22">22</a>Ey kör kılavuzlar! Küçük sineği süzer ayırır, ama deveyi yutarsınız!</span> <span class="verse"><a name="23">23</a>‹‹Vay halinize ey din bilginleri ve Ferisiler, ikiyüzlüler! Bardağın ve çanağın dışını temizlersiniz, oysa bunların içi açgözlülük ve taşkınlıkla doludur.</span> <span class="verse"><a name="24">24</a>Ey kör Ferisi! Sen önce bardağın ve çanağın içini temizle ki, dıştan da temiz olsunlar.</span> <span class="verse"><a name="25">25</a>‹‹Vay halinize ey din bilginleri ve Ferisiler, ikiyüzlüler! Siz dıştan güzel görünen, ama içi ölü kemikleri ve her türlü pislikle dolu badanalı mezarlara benzersiniz.</span> <span class="verse"><a name="26">26</a>Dıştan insanlara doğru görünürsünüz, ama içte ikiyüzlülük ve kötülükle dolusunuz.</span> <span class="verse"><a name="27">27</a>‹‹Vay halinize ey din bilginleri ve Ferisiler, ikiyüzlüler! Peygamberlerin mezarlarını yapar, doğru kişilerin anıtlarını donatırsınız.</span> <span class="verse"><a name="28">28</a>‹Atalarımızın yaşadığı günlerde yaşasaydık, onlarla birlikte peygamberlerin kanına girmezdik› diyorsunuz.</span> <span class="verse"><a name="29">29</a>Böylece, peygamberleri öldürenlerin torunları olduğunuza kendiniz tanıklık ediyorsunuz.</span> <span class="verse"><a name="30">30</a>Haydi, atalarınızın başlattığı işi bitirin!</span> <span class="verse"><a name="31">31</a>‹‹Sizi yılanlar, engerekler soyu! Cehennem cezasından nasıl kaçacaksınız?</span> <span class="verse"><a name="32">32</a>İşte bunun için size peygamberler, bilge kişiler ve din bilginleri gönderiyorum. Bunlardan kimini öldürecek, çarmıha gereceksiniz. Kimini havralarınızda kamçılayacak, kentten kente kovalayacaksınız.</span> <span class="verse"><a name="33">33</a>Böylelikle, doğru kişi olan Habilin kanından, tapınakla sunak arasında öldürdüğünüz Berekya oğlu Zekeriyanın kanına kadar, yeryüzünde akıtılan her doğru kişinin kanından sorumlu tutulacaksınız.</span> <span class="verse"><a name="34">34</a>Size doğrusunu söyleyeyim, bunların hepsinden bu kuşak sorumlu tutulacaktır.</span> <span class="verse"><a name="35">35</a>‹‹Ey Yeruşalim! Peygamberleri öldüren, kendisine gönderilenleri taşlayan Yeruşalim! Tavuğun civcivlerini kanatları altına topladığı gibi ben de kaç kez senin çocuklarını toplamak istedim, ama siz istemediniz.</span> <span class="verse"><a name="36">36</a>Bakın, eviniz ıssız bırakılacak!</span> <span class="verse"><a name="37">37</a>Size şunu söyleyeyim: ‹Rab'bin adıyla gelene övgüler olsun!› diyeceğiniz zamana dek beni bir daha görmeyeceksiniz.››</span> </p></div</div></div></body></html>