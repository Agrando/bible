<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 17</strong></div><p><span class="verse"><a name="1">1</a>Altı gün sonra İsa, yanına yalnız Petrus, Yakup ve Yakupun kardeşi Yuhannayı alarak yüksek bir dağa çıktı.</span> <span class="verse"><a name="2">2</a>Onların gözü önünde İsanın görünümü değişti. Yüzü güneş gibi parladı, giysileri ışık gibi bembeyaz oldu.</span> <span class="verse"><a name="3">3</a>O anda Musayla İlyas öğrencilere göründü. İsayla konuşuyorlardı.</span> <span class="verse"><a name="4">4</a>Petrus İsaya, ‹‹Ya Rab›› dedi, ‹‹Burada bulunmamız ne iyi oldu! İstersen burada üç çardak kurayım: Biri sana, biri Musaya, biri de İlyasa.››</span> <span class="verse"><a name="5">5</a>Petrus daha konuşurken parlak bir bulut onlara gölge saldı. Buluttan gelen bir ses, ‹‹Sevgili Oğlum budur, Ondan hoşnudum. Onu dinleyin!›› dedi.</span> <span class="verse"><a name="6">6</a>Öğrenciler bunu işitince, dehşet içinde yüzüstü yere kapandılar.</span> <span class="verse"><a name="7">7</a>İsa gelip onlara dokundu, ‹‹Kalkın, korkmayın!›› dedi.</span> <span class="verse"><a name="8">8</a>Başlarını kaldırınca İsadan başka kimseyi göremediler.</span> <span class="verse"><a name="9">9</a>Dağdan inerlerken İsa onlara, ‹‹İnsanoğlu ölümden dirilmeden, gördüklerinizi kimseye söylemeyin›› diye buyurdu.</span> <span class="verse"><a name="10">10</a>Öğrencileri Ona şunu sordular: ‹‹Peki, din bilginleri neden önce İlyasın gelmesi gerektiğini söylüyorlar?››</span> <span class="verse"><a name="11">11</a>İsa, ‹‹İlyas gerçekten gelecek ve her şeyi yeniden düzene koyacak›› diye yanıtladı.</span> <span class="verse"><a name="12">12</a>‹‹Size şunu söyleyeyim, İlyas zaten geldi, ama onu tanımadılar, ona yapmadıklarını bırakmadılar. Aynı şekilde İnsanoğlu da onların elinden acı çekecektir.››</span> <span class="verse"><a name="13">13</a>O zaman öğrenciler İsanın kendilerine Vaftizci Yahyadan söz ettiğini anladılar.</span> <span class="verse"><a name="14">14</a>Kalabalığın yanına vardıklarında bir adam İsaya yaklaşıp önünde diz çöktü.</span> <span class="verse"><a name="15">15</a>‹‹Ya Rab›› dedi, ‹‹Oğlumun haline acı! Sarası var, çok acı çekiyor. Sık sık ateşe, suya düşüyor.</span> <span class="verse"><a name="16">16</a>Onu senin öğrencilerine getirdim, ama iyileştiremediler.››</span> <span class="verse"><a name="17">17</a>İsa, ‹‹Ey imansız ve sapmış kuşak!›› dedi. ‹‹Sizinle daha ne kadar kalacağım? Size daha ne kadar katlanacağım? Çocuğu buraya, bana getirin.››</span> <span class="verse"><a name="18">18</a>İsa cini azarlayınca, cin çocuktan çıktı, çocuk o anda iyileşti.</span> <span class="verse"><a name="19">19</a>Sonra öğrenciler tek başlarına İsaya gelip, ‹‹Biz cini neden kovamadık?›› diye sordular.</span> <span class="verse"><a name="20">20</a>İsa, ‹‹İmanınız kıt olduğu için›› karşılığını verdi. ‹‹Size doğrusunu söyleyeyim, bir hardal tanesi kadar imanınız olsa şu dağa, ‹Buradan şuraya göç› derseniz, göçer; sizin için imkânsız bir şey olmayacaktır.››</span> <span class="verse"><a name="21">21</a>Celilede bir araya geldiklerinde İsa onlara, ‹‹İnsanoğlu, insanların eline teslim edilecek ve öldürülecek, ama üçüncü gün dirilecek›› dedi. Öğrenciler buna çok kederlendiler.</span> <span class="verse"><a name="22">22</a>Kefarnahuma geldiklerinde, iki dirhemlik tapınak vergisini toplayanlar Petrusa gelip, ‹‹Öğretmeniniz tapınak vergisini ödemiyor mu?›› diye sordular.</span> <span class="verse"><a name="23">23</a>Petrus, ‹‹Ödüyor›› dedi. Petrus eve gelince, daha kendisi bir şey söylemeden İsa ona, ‹‹Simun, ne dersin?›› dedi. ‹‹Dünya kralları gümrük ya da vergiyi kimlerden alır? Kendi oğullarından mı, yabancılardan mı?››</span> <span class="verse"><a name="24">24</a>Petrusun, ‹‹Yabancılardan›› demesi üzerine İsa, ‹‹O halde oğullar muaftır›› dedi.</span> <span class="verse"><a name="25">25</a>‹‹Ama vergi toplayanları gücendirmeyelim. Göle gidip oltanı at. Tuttuğun ilk balığı çıkar, onun ağzını aç, dört dirhemlik bir akçe bulacaksın. Parayı al, ikimizin vergisi olarak onlara ver.››</span> </p></div</div></div></body></html>