<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 8</strong></div><p><span class="verse"><a name="1">1</a>İsa dağdan inince büyük bir kalabalık Onun ardından gitti.</span> <span class="verse"><a name="2">2</a>Bu sırada cüzamlı bir adam yaklaşıp, ‹‹Ya Rab, istersen beni temiz kılabilirsin›› diyerek Onun ayaklarına kapandı.</span> <span class="verse"><a name="3">3</a>İsa elini uzatıp adama dokundu, ‹‹İsterim, temiz ol!›› dedi. Adam anında cüzamdan temizlendi.</span> <span class="verse"><a name="4">4</a>Sonra İsa adama, ‹‹Sakın kimseye bir şey söyleme!›› dedi. ‹‹Git, kâhine görün ve cüzamdan temizlendiğini herkese kanıtlamak için Musanın buyurduğu sunuyu sun.››</span> <span class="verse"><a name="5">5</a>İsa Kefarnahuma varınca bir yüzbaşı Ona gelip, ‹‹Ya Rab›› diye yalvardı, ‹‹Uşağım felç oldu, evde yatıyor; korkunç acı çekiyor.››</span> <span class="verse"><a name="6">6</a>İsa, ‹‹Gelip onu iyileştireceğim›› dedi.</span> <span class="verse"><a name="7">7</a>Ama yüzbaşı, ‹‹Ya Rab, evime girmene layık değilim›› dedi, ‹‹Yeter ki bir söz söyle, uşağım iyileşir.</span> <span class="verse"><a name="8">8</a>Ben de buyruk altında bir adamım, benim de buyruğumda askerlerim var. Birine, ‹Git› derim, gider; ötekine, ‹Gel› derim, gelir; köleme, ‹Şunu yap› derim, yapar.››</span> <span class="verse"><a name="9">9</a>İsa, duyduğu bu sözlere hayran kaldı. Ardından gelenlere, ‹‹Size doğrusunu söyleyeyim›› dedi, ‹‹Ben İsrailde böyle imanı olan birini görmedim.</span> <span class="verse"><a name="10">10</a>Size şunu söyleyeyim, doğudan ve batıdan birçok insan gelecek, Göklerin Egemenliğinde İbrahimle, İshakla ve Yakupla birlikte sofraya oturacaklar.</span> <span class="verse"><a name="11">11</a>Ama bu egemenliğin asıl mirasçıları dışarıdaki karanlığa atılacak. Orada ağlayış ve diş gıcırtısı olacak.››</span> <span class="verse"><a name="12">12</a>Sonra İsa yüzbaşıya, ‹‹Git, inandığın gibi olsun›› dedi. Ve uşak o anda iyileşti.</span> <span class="verse"><a name="13">13</a>İsa Petrusun evine geldiğinde onun kaynanasının ateşler içinde yattığını gördü.</span> <span class="verse"><a name="14">14</a>Eline dokununca kadının ateşi düştü. Kadın kalkıp İsaya hizmet etmeye başladı.</span> <span class="verse"><a name="15">15</a>Akşam olunca birçok cinliyi kendisine getirdiler. İsa onlardaki kötü ruhları tek sözle kovdu, hastaların hepsini iyileştirdi.</span> <span class="verse"><a name="16">16</a>Bu, Peygamber Yeşaya aracılığıyla bildirilen şu söz yerine gelsin diye oldu:  ‹‹Zayıflıklarımızı O kaldırdı,  Hastalıklarımızı O üstlendi.››</span> <span class="verse"><a name="17">17</a>İsa, çevresindeki kalabalığı görünce gölün karşı yakasına geçilmesini buyurdu.</span> <span class="verse"><a name="18">18</a>O sırada din bilginlerinden biri Ona yaklaşıp, ‹‹Öğretmenim›› dedi, ‹‹Nereye gidersen, senin ardından geleceğim.››</span> <span class="verse"><a name="19">19</a>İsa ona, ‹‹Tilkilerin ini, kuşların yuvası var, ama İnsanoğlunun başını yaslayacak bir yeri yok›› dedi.</span> <span class="verse"><a name="20">20</a>Başka bir öğrencisi İsaya, ‹‹Ya Rab, izin ver, önce gidip babamı gömeyim›› dedi.</span> <span class="verse"><a name="21">21</a>İsa ona, ‹‹Ardımdan gel›› dedi. ‹‹Bırak ölüleri, kendi ölülerini kendileri gömsün.››</span> <span class="verse"><a name="22">22</a>İsa tekneye binince, ardından öğrencileri de bindi.</span> <span class="verse"><a name="23">23</a>Gölde ansızın büyük bir fırtına koptu. Öyle ki, dalgalar teknenin üzerinden aşıyordu. İsa bu arada uyuyordu.</span> <span class="verse"><a name="24">24</a>Öğrenciler gidip Onu uyandırarak, ‹‹Ya Rab, kurtar bizi, yoksa öleceğiz!›› dediler.</span> <span class="verse"><a name="25">25</a>İsa, ‹‹Neden korkuyorsunuz, ey kıt imanlılar?›› dedi. Sonra kalkıp rüzgarı ve gölü azarladı. Ortalık sütliman oldu.</span> <span class="verse"><a name="26">26</a>Hepsi hayret içinde kaldı. ‹‹Bu nasıl bir adam ki, rüzgar da göl de Onun sözünü dinliyor?›› dediler.</span> <span class="verse"><a name="27">27</a>İsa gölün karşı yakasında Gadaralıların memleketine vardı. Orada Onu mezarlık mağaralardan çıkan iki cinli karşıladı. Bunlar öyle tehlikeliydi ki, kimse o yoldan geçemiyordu.</span> <span class="verse"><a name="28">28</a>İsaya, ‹‹Ey Tanrının Oğlu, bizden ne istiyorsun?›› diye bağırdılar. ‹‹Buraya, vaktinden önce bize işkence etmek için mi geldin?››</span> <span class="verse"><a name="29">29</a>Onlardan uzakta otlayan büyük bir domuz sürüsü vardı.</span> <span class="verse"><a name="30">30</a>Cinler İsaya, ‹‹Bizi kovacaksan, şu domuz sürüsüne gönder›› diye yalvardılar.</span> <span class="verse"><a name="31">31</a>İsa onlara, ‹‹Gidin!›› dedi. Cinler de adamlardan çıkıp domuzların içine girdiler. O anda bütün sürü dik yamaçtan aşağı koşuşarak göle atlayıp boğuldu.</span> <span class="verse"><a name="32">32</a>Domuzları güdenler kaçıp kente gittiler. Cinli adamlarla ilgili haberler dahil, olup bitenlerin hepsini anlattılar.</span> <span class="verse"><a name="33">33</a>Bunun üzerine bütün kent halkı İsa'yı karşılamaya çıktı. O'nu görünce bölgelerinden ayrılması için yalvardılar.</span> </p></div</div></div></body></html>