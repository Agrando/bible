<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 26</strong></div><p><span class="verse"><a name="1">1</a>İsa bütün bunları anlattıktan sonra öğrencilerine, ‹‹İki gün sonra Fısıh Bayramı olduğunu biliyorsunuz›› dedi, ‹‹İnsanoğlu çarmıha gerilmek üzere ele verilecek.››</span> <span class="verse"><a name="2">2</a>Bu sırada başkâhinlerle halkın ileri gelenleri, Kayafa adındaki başkâhinin sarayında toplandılar.</span> <span class="verse"><a name="3">3</a>İsayı hileyle tutuklayıp öldürmek için düzen kurdular.</span> <span class="verse"><a name="4">4</a>Ama, ‹‹Bayramda olmasın ki, halk arasında kargaşalık çıkmasın›› diyorlardı.</span> <span class="verse"><a name="5">5</a>İsa Beytanyada cüzamlı Simunun evindeyken, yanına bir kadın geldi. Kadın kaymaktaşından bir kap içinde çok değerli, güzel kokulu yağ getirmişti. İsa sofrada otururken, kadın yağı Onun başına döktü.</span> <span class="verse"><a name="6">6</a>Öğrenciler bunu görünce kızdılar. ‹‹Nedir bu savurganlık?›› dediler.</span> <span class="verse"><a name="7">7</a>‹‹Bu yağ pahalıya satılabilir, parası yoksullara verilebilirdi.››</span> <span class="verse"><a name="8">8</a>Söylenenleri farkeden İsa, öğrencilerine, ‹‹Kadını neden üzüyorsunuz?›› dedi. ‹‹Benim için güzel bir şey yaptı.</span> <span class="verse"><a name="9">9</a>Yoksullar her zaman aranızdadır, ama ben her zaman aranızda olmayacağım.</span> <span class="verse"><a name="10">10</a>Kadın bu güzel kokulu yağı, beni gömülmeye hazırlamak için bedenimin üzerine boşalttı.</span> <span class="verse"><a name="11">11</a>Size doğrusunu söyleyeyim, bu Müjde dünyanın neresinde duyurulursa, bu kadının yaptığı da onun anılması için anlatılacak.››</span> <span class="verse"><a name="12">12</a>O sırada Onikilerden biri -adı Yahuda İskariot olanı- başkâhinlere giderek, ‹‹Onu ele verirsem bana ne verirsiniz?›› dedi. Otuz gümüş tartıp ona verdiler.</span> <span class="verse"><a name="13">13</a>Yahuda o andan itibaren İsayı ele vermek için fırsat kollamaya başladı.</span> <span class="verse"><a name="14">14</a>Mayasız Ekmek Bayramının ilk günü öğrenciler İsanın yanına gelerek, ‹‹Fısıh yemeğini yemen için nerede hazırlık yapmamızı istersin?›› diye sordular.</span> <span class="verse"><a name="15">15</a>İsa onlara, ‹‹Kente varıp o adamın evine gidin›› dedi. ‹‹Ona şöyle deyin: ‹Öğretmen diyor ki, zamanım yaklaştı. Fısıh Bayramını, öğrencilerimle birlikte senin evinde kutlayacağım.› ››</span> <span class="verse"><a name="16">16</a>Öğrenciler, İsanın buyruğunu yerine getirerek Fısıh yemeği için hazırlık yaptılar.</span> <span class="verse"><a name="17">17</a>Akşam olunca İsa on iki öğrencisiyle yemeğe oturdu.</span> <span class="verse"><a name="18">18</a>Yemek yerlerken, ‹‹Size doğrusunu söyleyeyim, sizden biri bana ihanet edecek›› dedi.</span> <span class="verse"><a name="19">19</a>Bu söz onları kedere boğdu. Teker teker, ‹‹Ya Rab, beni demek istemedin ya?›› diye sormaya başladılar.</span> <span class="verse"><a name="20">20</a>O da, ‹‹Bana ihanet edecek olan›› dedi, ‹‹Elindeki ekmeği benimle birlikte sahana batırandır.</span> <span class="verse"><a name="21">21</a>İnsanoğlu, kendisi için yazılmış olduğu gibi gidiyor, ama İnsanoğluna ihanet edenin vay haline! O adam hiç doğmamış olsaydı, kendisi için daha iyi olurdu.››</span> <span class="verse"><a name="22">22</a>Ona ihanet edecek olan Yahuda, ‹‹Rabbî, yoksa beni mi demek istedin?›› diye sordu. İsa ona, ‹‹Söylediğin gibidir›› karşılığını verdi.</span> <span class="verse"><a name="23">23</a>Yemek sırasında İsa eline ekmek aldı, şükredip ekmeği böldü ve öğrencilerine verdi. ‹‹Alın, yiyin›› dedi, ‹‹Bu benim bedenimdir.››</span> <span class="verse"><a name="24">24</a>Sonra bir kâse alıp şükretti ve bunu öğrencilerine vererek, ‹‹Hepiniz bundan için›› dedi.</span> <span class="verse"><a name="25">25</a>‹‹Çünkü bu benim kanımdır, günahların bağışlanması için birçokları uğruna akıtılan antlaşma kanıdır.</span> <span class="verse"><a name="26">26</a>Size şunu söyleyeyim, Babamın egemenliğinde sizinle birlikte tazesini içeceğim o güne dek, asmanın bu ürününden bir daha içmeyeceğim.››</span> <span class="verse"><a name="27">27</a>İlahi söyledikten sonra dışarı çıkıp Zeytin Dağına doğru gittiler.</span> <span class="verse"><a name="28">28</a>Bu arada İsa öğrencilerine, ‹‹Bu gece hepiniz benden ötürü sendeleyip düşeceksiniz›› dedi. ‹‹Çünkü şöyle yazılmıştır:  ‹Çobanı vuracağım,  Sürüdeki koyunlar darmadağın olacak.›</span> <span class="verse"><a name="29">29</a>Ama ben dirildikten sonra sizden önce Celileye gideceğim.››</span> <span class="verse"><a name="30">30</a>Petrus Ona, ‹‹Herkes senden ötürü sendeleyip düşse de ben asla düşmem›› dedi.</span> <span class="verse"><a name="31">31</a>‹‹Sana doğrusunu söyleyeyim›› dedi İsa, ‹‹Bu gece horoz ötmeden beni üç kez inkâr edeceksin.››</span> <span class="verse"><a name="32">32</a>Petrus, ‹‹Seninle birlikte ölmem gerekse bile seni asla inkâr etmem›› dedi. Öğrencilerin hepsi de aynı şeyi söyledi.</span> <span class="verse"><a name="33">33</a>Sonra İsa öğrencileriyle birlikte Getsemani denen yere geldi. Öğrencilerine, ‹‹Ben şuraya gidip dua edeceğim, siz burada oturun›› dedi.</span> <span class="verse"><a name="34">34</a>Petrus ile Zebedinin iki oğlunu yanına aldı. Kederlenmeye, ağır bir sıkıntı duymaya başlamıştı.</span> <span class="verse"><a name="35">35</a>Onlara, ‹‹Ölesiye kederliyim›› dedi. ‹‹Burada kalın, benimle birlikte uyanık durun.››</span> <span class="verse"><a name="36">36</a>Biraz ilerledi, yüzüstü yere kapanıp dua etmeye başladı. ‹‹Baba›› dedi, ‹‹Mümkünse bu kâse benden uzaklaştırılsın. Yine de benim değil, senin istediğin olsun.››</span> <span class="verse"><a name="37">37</a>Öğrencilerin yanına döndüğünde onları uyumuş buldu. Petrusa, ‹‹Demek ki benimle birlikte bir saat uyanık kalamadınız!›› dedi.</span> <span class="verse"><a name="38">38</a>‹‹Uyanık durup dua edin ki, ayartılmayasınız. Ruh isteklidir, ama beden güçsüzdür.››</span> <span class="verse"><a name="39">39</a>İsa ikinci kez uzaklaşıp dua etti. ‹‹Baba›› dedi, ‹‹Eğer ben içmeden bu kâsenin uzaklaştırılması mümkün değilse, senin istediğin olsun.››</span> <span class="verse"><a name="40">40</a>Geri geldiğinde öğrencilerini yine uyumuş buldu. Onların göz kapaklarına ağırlık çökmüştü.</span> <span class="verse"><a name="41">41</a>Onları bırakıp tekrar uzaklaştı, yine aynı sözlerle üçüncü kez dua etti.</span> <span class="verse"><a name="42">42</a>Sonra öğrencilerin yanına dönerek, ‹‹Hâlâ uyuyor, dinleniyor musunuz?›› dedi. ‹‹İşte saat yaklaştı, İnsanoğlu günahkârların eline veriliyor.</span> <span class="verse"><a name="43">43</a>Kalkın, gidelim. İşte bana ihanet eden geldi!››</span> <span class="verse"><a name="44">44</a>İsa daha konuşurken, Onikilerden biri olan Yahuda geldi. Yanında, başkâhinlerle halkın ileri gelenleri tarafından gönderilmiş kılıçlı sopalı büyük bir kalabalık vardı.</span> <span class="verse"><a name="45">45</a>İsaya ihanet eden Yahuda, ‹‹Kimi öpersem, İsa Odur, Onu tutuklayın›› diye onlarla sözleşmişti.</span> <span class="verse"><a name="46">46</a>Dosdoğru İsaya gidip, ‹‹Selam, Rabbî!›› diyerek Onu öptü.</span> <span class="verse"><a name="47">47</a>İsa, ‹‹Arkadaş, ne yapacaksan yap!›› dedi. Bunun üzerine adamlar yaklaştı, İsayı yakalayıp tutukladılar.</span> <span class="verse"><a name="48">48</a>İsayla birlikte olanlardan biri, ani bir hareketle kılıcını çekti, başkâhinin kölesine vurup kulağını uçurdu.</span> <span class="verse"><a name="49">49</a>O zaman İsa ona, ‹‹Kılıcını yerine koy!›› dedi. ‹‹Kılıç çekenlerin hepsi kılıçla ölecek.</span> <span class="verse"><a name="50">50</a>Yoksa Babamdan yardım isteyemez miyim sanıyorsun? İstesem, hemen şu an bana on iki tümenden fazla melek gönderir.</span> <span class="verse"><a name="51">51</a>Ama böyle olması gerektiğini bildiren Kutsal Yazılar o zaman nasıl yerine gelir?››</span> <span class="verse"><a name="52">52</a>Bundan sonra İsa kalabalığa dönüp şöyle seslendi: ‹‹Niçin bir haydutmuşum gibi beni kılıç ve sopalarla yakalamaya geldiniz? Her gün tapınakta oturup öğretiyordum, beni tutuklamadınız.</span> <span class="verse"><a name="53">53</a>Ama bütün bunlar, peygamberlerin yazdıkları yerine gelsin diye oldu.›› O zaman öğrencilerin hepsi Onu bırakıp kaçtı.</span> <span class="verse"><a name="54">54</a>İsayı tutuklayanlar, Onu başkâhin Kayafaya götürdüler. Din bilginleriyle ileri gelenler de orada toplanmışlardı.</span> <span class="verse"><a name="55">55</a>Petrus, İsayı uzaktan, ta başkâhinin avlusuna kadar izledi. Sonucu görmek için içeri girip nöbetçilerin yanına oturdu.</span> <span class="verse"><a name="56">56</a>Başkâhinlerle Yüksek Kurulun öteki üyeleri, İsayı ölüm cezasına çarptırmak için kendisine karşı yalancı tanıklar arıyorlardı.</span> <span class="verse"><a name="57">57</a>Ortaya birçok yalancı tanık çıktığı halde, aradıklarını bulamadılar. Sonunda ortaya çıkan iki kişi şöyle dedi: ‹‹Bu adam, ‹Ben Tanrının Tapınağını yıkıp üç günde yeniden kurabilirim› dedi.››</span> <span class="verse"><a name="58">58</a>Başkâhin ayağa kalkıp İsaya, ‹‹Hiç yanıt vermeyecek misin?›› dedi. ‹‹Nedir bunların sana karşı ettiği bu tanıklıklar?››</span> <span class="verse"><a name="59">59</a>İsa susmaya devam etti. Başkâhin ise Ona, ‹‹Yaşayan Tanrı adına ant içmeni buyuruyorum, söyle bize, Tanrının Oğlu Mesih sen misin?›› dedi.</span> <span class="verse"><a name="60">60</a>İsa, ‹‹Söylediğin gibidir›› karşılığını verdi. ‹‹Üstelik size şunu söyleyeyim, bundan sonra İnsanoğlunun, Kudretli Olanın sağında oturduğunu ve göğün bulutları üzerinde geldiğini göreceksiniz.››</span> <span class="verse"><a name="61">61</a>Bunun üzerine başkâhin giysilerini yırtarak, ‹‹Tanrıya küfretti!›› dedi. ‹‹Artık tanıklara ne ihtiyacımız var? İşte küfürü işittiniz.</span> <span class="verse"><a name="62">62</a>Buna ne diyorsunuz?›› ‹‹Ölümü hak etti!›› diye karşılık verdiler.</span> <span class="verse"><a name="63">63</a>Bunun üzerine İsanın yüzüne tükürüp Onu yumrukladılar. Bazıları da Onu tokatlayıp, ‹‹Ey Mesih, peygamberliğini göster bakalım, sana vuran kim?›› dediler.</span> <span class="verse"><a name="64">64</a>Petrus ise dışarıda, avluda oturuyordu. Bir hizmetçi kız yanına gelip, ‹‹Sen de Celileli İsayla birlikteydin›› dedi.</span> <span class="verse"><a name="65">65</a>Ama Petrus bunu herkesin önünde inkâr ederek, ‹‹Neden söz ettiğini anlamıyorum›› dedi.</span> <span class="verse"><a name="66">66</a>Sonra avlu kapısının önüne çıktı. Onu gören başka bir hizmetçi kız orada bulunanlara, ‹‹Bu adam Nasıralı İsayla birlikteydi›› dedi.</span> <span class="verse"><a name="67">67</a>Petrus ant içerek, ‹‹Ben o adamı tanımıyorum›› diye yine inkâr etti.</span> <span class="verse"><a name="68">68</a>Orada duranlar az sonra Petrusa yaklaşıp, ‹‹Gerçekten sen de onlardansın. Konuşman seni ele veriyor›› dediler.</span> <span class="verse"><a name="69">69</a>Petrus kendine lanet okuyup ant içerek, ‹‹O adamı tanımıyorum!›› dedi. Tam o anda horoz öttü.</span> <span class="verse"><a name="70">70</a>Petrus, İsa'nın, ‹‹Horoz ötmeden beni üç kez inkâr edeceksin›› dediğini hatırladı ve dışarı çıkıp acı acı ağladı.</span> </p></div</div></div></body></html>