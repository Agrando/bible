<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 5</strong></div><p><span class="verse"><a name="1">1</a>İsa kalabalıkları görünce dağa çıktı. Oturunca öğrencileri yanına geldi.</span> <span class="verse"><a name="2">2</a>İsa konuşmaya başlayıp onlara şunları öğretti:</span> <span class="verse"><a name="3">3</a>‹‹Ne mutlu ruhta yoksul olanlara!  Çünkü Göklerin Egemenliği onlarındır.</span> <span class="verse"><a name="4">4</a>Ne mutlu yaslı olanlara!  Çünkü onlar teselli edilecekler.</span> <span class="verse"><a name="5">5</a>Ne mutlu yumuşak huylu olanlara!  Çünkü onlar yeryüzünü miras alacaklar.</span> <span class="verse"><a name="6">6</a>Ne mutlu doğruluğa acıkıp susayanlara!  Çünkü onlar doyurulacaklar.</span> <span class="verse"><a name="7">7</a>Ne mutlu merhametli olanlara!  Çünkü onlar merhamet bulacaklar.</span> <span class="verse"><a name="8">8</a>Ne mutlu yüreği temiz olanlara!  Çünkü onlar Tanrıyı görecekler.</span> <span class="verse"><a name="9">9</a>Ne mutlu barışı sağlayanlara!  Çünkü onlara Tanrı oğulları denecek.</span> <span class="verse"><a name="10">10</a>Ne mutlu doğruluk uğruna zulüm görenlere!  Çünkü Göklerin Egemenliği onlarındır.</span> <span class="verse"><a name="11">11</a>‹‹Benim yüzümden insanlar size sövüp zulmettikleri, yalan yere size karşı her türlü kötü sözü söyledikleri zaman ne mutlu size!</span> <span class="verse"><a name="12">12</a>Sevinin, sevinçle coşun! Çünkü göklerdeki ödülünüz büyüktür. Sizden önce yaşayan peygamberlere de böyle zulmettiler.››</span> <span class="verse"><a name="13">13</a>‹‹Yeryüzünün tuzu sizsiniz. Ama tuz tadını yitirirse, bir daha ona nasıl tuz tadı verilebilir? Artık dışarı atılıp ayak altında çiğnenmekten başka işe yaramaz.</span> <span class="verse"><a name="14">14</a>‹‹Dünyanın ışığı sizsiniz. Tepeye kurulan kent gizlenemez.</span> <span class="verse"><a name="15">15</a>Kimse kandil yakıp tahıl ölçeğinin altına koymaz. Tersine, kandilliğe koyar; evdekilerin hepsine ışık sağlar.</span> <span class="verse"><a name="16">16</a>Sizin ışığınız insanların önünde öyle parlasın ki, iyi işlerinizi görerek göklerdeki Babanızı yüceltsinler!››</span> <span class="verse"><a name="17">17</a>‹‹Kutsal Yasayı ya da peygamberlerin sözlerini geçersiz kılmak için geldiğimi sanmayın. Ben geçersiz kılmaya değil, tamamlamaya geldim.</span> <span class="verse"><a name="18">18</a>Size doğrusunu söyleyeyim, yer ve gök ortadan kalkmadan, her şey gerçekleşmeden, Kutsal Yasadan ufacık bir harf ya da bir nokta bile yok olmayacak.</span> <span class="verse"><a name="19">19</a>Bu nedenle, bu buyrukların en küçüğünden birini kim çiğner ve başkalarına öyle öğretirse, Göklerin Egemenliğinde en küçük sayılacak. Ama bu buyrukları kim yerine getirir ve başkalarına öğretirse, Göklerin Egemenliğinde büyük sayılacak.</span> <span class="verse"><a name="20">20</a>Size şunu söyleyeyim: Doğruluğunuz din bilginleriyle Ferisilerinkini aşmadıkça, Göklerin Egemenliğine asla giremezsiniz!››</span> <span class="verse"><a name="21">21</a>‹‹Atalarımıza, ‹Adam öldürmeyeceksin. Öldüren yargılanacak› dendiğini duydunuz.</span> <span class="verse"><a name="22">22</a>Ama ben size diyorum ki, kardeşine öfkelenen herkes yargılanacaktır. Kim kardeşine aşağılayıcı bir söz söylerse, Yüksek Kurulda yargılanacaktır. Kim kardeşine ahmak derse, cehennem ateşini hak edecektir.</span> <span class="verse"><a name="23">23</a>Bu yüzden, sunakta adak sunarken kardeşinin sana karşı bir şikâyeti olduğunu anımsarsan, adağını orada, sunağın önünde bırak, git önce kardeşinle barış; sonra gelip adağını sun.</span> <span class="verse"><a name="24">24</a>Senden davacı olanla daha yoldayken çabucak anlaş. Yoksa o seni yargıca, yargıç da gardiyana teslim edebilir; sonunda da hapse atılabilirsin.</span> <span class="verse"><a name="25">25</a>Sana doğrusunu söyleyeyim, borcunun son kuruşunu ödemeden oradan asla çıkamazsın.››</span> <span class="verse"><a name="26">26</a>‹‹ ‹Zina etmeyeceksin› dendiğini duydunuz.</span> <span class="verse"><a name="27">27</a>Ama ben size diyorum ki, bir kadına şehvetle bakan her adam, yüreğinde o kadınla zina etmiş olur.</span> <span class="verse"><a name="28">28</a>Eğer sağ gözün günah işlemene neden olursa, onu çıkar at. Çünkü vücudunun bir üyesinin yok olması, bütün vücudunun cehenneme atılmasından iyidir.</span> <span class="verse"><a name="29">29</a>Eğer sağ elin günah işlemene neden olursa, onu kes at. Çünkü vücudunun bir üyesinin yok olması, bütün vücudunun cehenneme gitmesinden iyidir.</span> <span class="verse"><a name="30">30</a>‹‹ ‹Kim karısını boşarsa ona boşanma belgesi versin› denmiştir.</span> <span class="verse"><a name="31">31</a>Ama ben size diyorum ki, karısını fuhuş dışında bir nedenle boşayan onu zinaya itmiş olur. Boşanmış bir kadınla evlenen de zina etmiş olur.››</span> <span class="verse"><a name="32">32</a>‹‹Yine atalarımıza, ‹Yalan yere ant içmeyeceksin, ama Rabbin önünde içtiğin antları yerine getireceksin› dendiğini duydunuz.</span> <span class="verse"><a name="33">33</a>Oysa ben size diyorum ki, hiç ant içmeyin: Ne gök üzerine, çünkü orası Tanrının tahtıdır; ne yer üzerine, çünkü orası Onun ayak taburesidir; ne de Yeruşalim üzerine, çünkü orası Büyük Kralın kentidir.</span> <span class="verse"><a name="34">34</a>Başınızın üzerine de ant içmeyin. Çünkü saçınızın tek telini ak ya da kara edemezsiniz.</span> <span class="verse"><a name="35">35</a>‹Evet›iniz evet, ‹hayır›ınız hayır olsun. Bundan fazlası Şeytandandır.››</span> <span class="verse"><a name="36">36</a>‹‹ ‹Göze göz, dişe diş› dendiğini duydunuz.</span> <span class="verse"><a name="37">37</a>Ama ben size diyorum ki, kötüye karşı direnmeyin. Sağ yanağınıza bir tokat atana öbür yanağınızı da çevirin.</span> <span class="verse"><a name="38">38</a>Size karşı davacı olup mintanınızı almak isteyene abanızı da verin.</span> <span class="verse"><a name="39">39</a>Sizi bin adım yol yürümeye zorlayanla iki bin adım yürüyün.</span> <span class="verse"><a name="40">40</a>Sizden bir şey dileyene verin, sizden ödünç isteyeni geri çevirmeyin.››</span> <span class="verse"><a name="41">41</a>‹‹ ‹Komşunu seveceksin, düşmanından nefret edeceksin› dendiğini duydunuz.</span> <span class="verse"><a name="42">42</a>Ama ben size diyorum ki, düşmanlarınızı sevin, size zulmedenler için dua edin.</span> <span class="verse"><a name="43">43</a>Öyle ki, göklerdeki Babanızın oğulları olasınız. Çünkü O, güneşini hem kötülerin hem iyilerin üzerine doğdurur; yağmurunu hem doğruların hem eğrilerin üzerine yağdırır.</span> <span class="verse"><a name="44">44</a>Eğer yalnız sizi sevenleri severseniz, ne ödülünüz olur? Vergi görevlileri de öyle yapmıyor mu?</span> <span class="verse"><a name="45">45</a>Yalnız kardeşlerinize selam verirseniz, fazladan ne yapmış olursunuz? Putperestler de öyle yapmıyor mu?</span> <span class="verse"><a name="46">46</a>Bu nedenle, göksel Babanız yetkin olduğu gibi, siz de yetkin olun.››</span> </p></div</div></div></body></html>