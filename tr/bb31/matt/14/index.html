<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 14</strong></div><p><span class="verse"><a name="1">1</a>O günlerde İsayla ilgili haberleri duyan bölge kralı Hirodes, adamlarına, ‹‹Bu, Vaftizci Yahyadır›› dedi. ‹‹Ölümden dirildi. Olağanüstü güçlerin onda etkin olmasının nedeni budur.››</span> <span class="verse"><a name="2">2</a>Hirodes, kardeşi Filipusun karısı Hirodiya yüzünden Yahyayı tutuklatmış, bağlatıp zindana attırmıştı.</span> <span class="verse"><a name="3">3</a>Çünkü Yahya Hirodese, ‹‹O kadınla evlenmen Kutsal Yasaya aykırıdır›› demişti.</span> <span class="verse"><a name="4">4</a>Hirodes Yahyayı öldürtmek istemiş, ama halktan korkmuştu. Çünkü halk Yahyayı peygamber sayıyordu.</span> <span class="verse"><a name="5">5</a>Hirodesin doğum günü şenliği sırasında Hirodiyanın kızı ortaya çıkıp dans etti. Bu, Hirodesin öyle hoşuna gitti ki, ant içerek kıza ne dilerse vereceğini söyledi.</span> <span class="verse"><a name="6">6</a>Kız, annesinin kışkırtmasıyla, ‹‹Bana şimdi, bir tepsi üzerinde Vaftizci Yahyanın başını ver›› dedi.</span> <span class="verse"><a name="7">7</a>Kral buna çok üzüldüyse de, konuklarının önünde içtiği anttan ötürü bu dileğin yerine getirilmesini buyurdu.</span> <span class="verse"><a name="8">8</a>Adam gönderip zindanda Yahyanın başını kestirdi.</span> <span class="verse"><a name="9">9</a>Kesik baş tepsiyle getirilip kıza verildi, kız da bunu annesine götürdü.</span> <span class="verse"><a name="10">10</a>Yahyanın öğrencileri gelip cesedi aldılar ve gömdüler. Sonra gidip İsaya haber verdiler.</span> <span class="verse"><a name="11">11</a>İsa bunu duyunca, tek başına tenha bir yere çekilmek üzere bir tekneyle oradan ayrıldı. Bunu öğrenen halk, kentlerden çıkıp Onu yaya olarak izledi.</span> <span class="verse"><a name="12">12</a>İsa tekneden inince büyük bir kalabalıkla karşılaştı. Onlara acıdı ve hasta olanlarını iyileştirdi.</span> <span class="verse"><a name="13">13</a>Akşama doğru öğrencileri yanına gelip, ‹‹Burası ıssız bir yer›› dediler, ‹‹Vakit de geç oldu. Halkı salıver de köylere gidip kendilerine yiyecek alsınlar.››</span> <span class="verse"><a name="14">14</a>İsa, ‹‹Gitmelerine gerek yok, onlara siz yiyecek verin›› dedi.</span> <span class="verse"><a name="15">15</a>Öğrenciler, ‹‹Burada beş ekmekle iki balıktan başka bir şeyimiz yok ki›› dediler.</span> <span class="verse"><a name="16">16</a>İsa, ‹‹Onları buraya, bana getirin›› dedi.</span> <span class="verse"><a name="17">17</a>Halka çayıra oturmalarını buyurduktan sonra, beş ekmekle iki balığı aldı, gözlerini göğe kaldırarak şükretti; sonra ekmekleri bölüp öğrencilerine verdi, onlar da halka dağıttılar.</span> <span class="verse"><a name="18">18</a>Herkes yiyip doydu. Artakalan parçalardan on iki sepet dolusu topladılar.</span> <span class="verse"><a name="19">19</a>Yemek yiyenlerin sayısı, kadın ve çocuklar hariç, yaklaşık beş bin erkekti.</span> <span class="verse"><a name="20">20</a>Bundan hemen sonra İsa öğrencilerine, tekneye binip kendisinden önce karşı yakaya geçmelerini buyurdu. Bu arada halkı evlerine gönderecekti.</span> <span class="verse"><a name="21">21</a>Halkı gönderdikten sonra dua etmek için tek başına dağa çıktı. Akşam olurken orada yalnızdı.</span> <span class="verse"><a name="22">22</a>O sırada tekne kıyıdan bir hayli uzakta dalgalarla boğuşuyordu. Çünkü rüzgar karşı yönden esiyordu.</span> <span class="verse"><a name="23">23</a>Sabaha karşı İsa, gölün üstünde yürüyerek onlara yaklaştı.</span> <span class="verse"><a name="24">24</a>Öğrenciler, Onun gölün üstünde yürüdüğünü görünce dehşete kapıldılar. ‹‹Bu bir hayalet!›› diyerek korkuyla bağrıştılar.</span> <span class="verse"><a name="25">25</a>Ama İsa hemen onlara seslenerek, ‹‹Cesur olun, benim, korkmayın!›› dedi.</span> <span class="verse"><a name="26">26</a>Petrus buna karşılık, ‹‹Ya Rab›› dedi, ‹‹Eğer sen isen, buyruk ver suyun üstünden yürüyerek sana geleyim.››</span> <span class="verse"><a name="27">27</a>İsa, ‹‹Gel!›› dedi. Petrus da tekneden indi, suyun üstünden yürüyerek İsaya yaklaştı.</span> <span class="verse"><a name="28">28</a>Ama rüzgarın ne kadar güçlü estiğini görünce korktu, batmaya başladı. ‹‹Ya Rab, beni kurtar!›› diye bağırdı.</span> <span class="verse"><a name="29">29</a>İsa hemen elini uzatıp onu tuttu. Ona, ‹‹Ey kıt imanlı, neden kuşku duydun?›› dedi.</span> <span class="verse"><a name="30">30</a>Onlar tekneye bindikten sonra rüzgar dindi.</span> <span class="verse"><a name="31">31</a>Teknedekiler, ‹‹Sen gerçekten Tanrının Oğlusun›› diyerek Ona tapındılar.</span> <span class="verse"><a name="32">32</a>Gölü aşıp Ginnesarda karaya çıktılar.</span> <span class="verse"><a name="33">33</a>Yöre halkı İsayı tanıyınca çevreye haber saldı. Bütün hastaları Ona getirdiler.</span> <span class="verse"><a name="34">34</a>Giysisinin eteğine bir dokunsak diye yalvarıyorlardı. Dokunanların hepsi iyileşti.</span> </p></div</div></div></body></html>