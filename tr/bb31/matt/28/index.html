<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 28</strong></div><p><span class="verse"><a name="1">1</a>Şabat Gününü izleyen haftanın ilk günü, tan yeri ağarırken, Mecdelli Meryem ile öbür Meryem mezarı görmeye gittiler.</span> <span class="verse"><a name="2">2</a>Ansızın büyük bir deprem oldu. Rabbin bir meleği gökten indi ve mezara gidip taşı bir yana yuvarlayarak üzerine oturdu.</span> <span class="verse"><a name="3">3</a>Görünüşü şimşek gibi, giysileri ise kar gibi bembeyazdı.</span> <span class="verse"><a name="4">4</a>Nöbetçiler korkudan titremeye başladılar, sonra ölü gibi yere yıkıldılar.</span> <span class="verse"><a name="5">5</a>Melek kadınlara şöyle seslendi: ‹‹Korkmayın! Çarmıha gerilen İsayı aradığınızı biliyorum.</span> <span class="verse"><a name="6">6</a>O burada yok; söylemiş olduğu gibi dirildi. Gelin, Onun yattığı yeri görün.</span> <span class="verse"><a name="7">7</a>Çabuk gidin, öğrencilerine şöyle deyin: ‹İsa ölümden dirildi. Sizden önce Celileye gidiyor, kendisini orada göreceksiniz.› İşte ben size söylemiş bulunuyorum.››</span> <span class="verse"><a name="8">8</a>Kadınlar korku ve büyük sevinç içinde hemen mezardan uzaklaştılar; koşarak İsanın öğrencilerine haber vermeye gittiler.</span> <span class="verse"><a name="9">9</a>İsa ansızın karşılarına çıktı, ‹‹Selam!›› dedi. Yaklaşıp İsanın ayaklarına sarılarak Ona tapındılar.</span> <span class="verse"><a name="10">10</a>O zaman İsa, ‹‹Korkmayın!›› dedi. ‹‹Gidip kardeşlerime haber verin, Celileye gitsinler, beni orada görecekler.››</span> <span class="verse"><a name="11">11</a>Kadınlar daha yoldayken nöbetçi askerlerden bazıları kente giderek olup bitenleri başkâhinlere bildirdiler.</span> <span class="verse"><a name="12">12</a>Başkâhinler ileri gelenlerle birlikte toplanıp birbirlerine danıştıktan sonra askerlere yüklü para vererek dediler ki, ‹‹Siz şöyle diyeceksiniz: ‹Öğrencileri geceleyin geldi, biz uyurken Onun cesedini çalıp götürdüler.›</span> <span class="verse"><a name="13">13</a>Eğer bu haber valinin kulağına gidecek olursa biz onu yatıştırır, size bir zarar gelmesini önleriz.››</span> <span class="verse"><a name="14">14</a>Böylece askerler parayı aldılar ve kendilerine söylendiği gibi yaptılar. Bu söylenti Yahudiler arasında bugün de yaygındır.</span> <span class="verse"><a name="15">15</a>On bir öğrenci Celileye, İsanın kendilerine bildirdiği dağa gittiler.</span> <span class="verse"><a name="16">16</a>İsayı gördükleri zaman Ona tapındılar. Ama bazıları kuşku içindeydi.</span> <span class="verse"><a name="17">17</a>İsa yanlarına gelip kendilerine şunları söyledi: ‹‹Gökte ve yeryüzünde bütün yetki bana verildi.</span> <span class="verse"><a name="18">18</a>Bu nedenle gidin, bütün ulusları öğrencilerim olarak yetiştirin; onları Baba, Oğul ve Kutsal Ruhun adıyla vaftiz edin;</span> <span class="verse"><a name="19">19</a>size buyurduğum her şeye uymayı onlara öğretin. İşte ben, dünyanın sonuna dek her an sizinle birlikteyim.››</span> </p></div</div></div></body></html>