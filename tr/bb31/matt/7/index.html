<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 7</strong></div><p><span class="verse"><a name="1">1</a>‹‹Başkasını yargılamayın ki, siz de yargılanmayasınız.</span> <span class="verse"><a name="2">2</a>Çünkü nasıl yargılarsanız öyle yargılanacaksınız. Hangi ölçekle verirseniz, aynı ölçekle alacaksınız.</span> <span class="verse"><a name="3">3</a>Sen neden kardeşinin gözündeki çöpü görürsün de kendi gözündeki merteği farketmezsin?</span> <span class="verse"><a name="4">4</a>Kendi gözünde mertek varken kardeşine nasıl, ‹İzin ver, gözündeki çöpü çıkarayım› dersin?</span> <span class="verse"><a name="5">5</a>Seni ikiyüzlü! Önce kendi gözündeki merteği çıkar, o zaman kardeşinin gözündeki çöpü çıkarmak için daha iyi görürsün.</span> <span class="verse"><a name="6">6</a>‹‹Kutsal olanı köpeklere vermeyin. İncilerinizi domuzların önüne atmayın. Yoksa bunları ayaklarıyla çiğnedikten sonra dönüp sizi parçalayabilirler.››</span> <span class="verse"><a name="7">7</a>‹‹Dileyin, size verilecek; arayın, bulacaksınız; kapıyı çalın, size açılacaktır.</span> <span class="verse"><a name="8">8</a>Çünkü her dileyen alır, arayan bulur, kapı çalana açılır.</span> <span class="verse"><a name="9">9</a>Hanginiz kendisinden ekmek isteyen oğluna taş verir?</span> <span class="verse"><a name="10">10</a>Ya da balık isterse yılan verir?</span> <span class="verse"><a name="11">11</a>Sizler kötü yürekli olduğunuz halde çocuklarınıza güzel armağanlar vermeyi biliyorsanız, göklerdeki Babanızın, kendisinden dileyenlere güzel armağanlar vereceği çok daha kesin değil mi?</span> <span class="verse"><a name="12">12</a>‹‹İnsanların size nasıl davranmasını istiyorsanız, siz de onlara öyle davranın. Çünkü Kutsal Yasanın ve peygamberlerin söylediği budur.››</span> <span class="verse"><a name="13">13</a>‹‹Dar kapıdan girin. Çünkü yıkıma götüren kapı geniş ve yol enlidir. Bu kapıdan girenler çoktur.</span> <span class="verse"><a name="14">14</a>Oysa yaşama götüren kapı dar, yol da çetindir. Bu yolu bulanlar azdır.››</span> <span class="verse"><a name="15">15</a>‹‹Sahte peygamberlerden sakının! Onlar size kuzu postuna bürünerek yaklaşırlar, ama özde yırtıcı kurtlardır.</span> <span class="verse"><a name="16">16</a>Onları meyvelerinden tanıyacaksınız. Dikenli bitkilerden üzüm, devedikenlerinden incir toplanabilir mi?</span> <span class="verse"><a name="17">17</a>Bunun gibi, her iyi ağaç iyi meyve verir, kötü ağaç ise kötü meyve verir.</span> <span class="verse"><a name="18">18</a>İyi ağaç kötü meyve, kötü ağaç da iyi meyve veremez.</span> <span class="verse"><a name="19">19</a>İyi meyve vermeyen her ağaç kesilip ateşe atılır.</span> <span class="verse"><a name="20">20</a>Böylece sahte peygamberleri meyvelerinden tanıyacaksınız.</span> <span class="verse"><a name="21">21</a>‹‹Bana, ‹Ya Rab, ya Rab!› diye seslenen herkes Göklerin Egemenliğine girmeyecek. Ancak göklerdeki Babamın isteğini yerine getiren girecektir.</span> <span class="verse"><a name="22">22</a>O gün birçokları bana diyecek ki, ‹Ya Rab, ya Rab! Biz senin adınla peygamberlik etmedik mi? Senin adınla cinler kovmadık mı? Senin adınla birçok mucize yapmadık mı?›</span> <span class="verse"><a name="23">23</a>O zaman ben de onlara açıkça, ‹Sizi hiç tanımadım, uzak durun benden, ey kötülük yapanlar!› diyeceğim.››</span> <span class="verse"><a name="24">24</a>‹‹İşte bu sözlerimi duyup uygulayan herkes, evini kaya üzerine kuran akıllı adama benzer.</span> <span class="verse"><a name="25">25</a>Yağmur yağar, seller basar, yeller eser, eve saldırır; ama ev yıkılmaz. Çünkü kaya üzerine kurulmuştur.</span> <span class="verse"><a name="26">26</a>Bu sözlerimi duyup da uygulamayan herkes, evini kum üzerine kuran budala adama benzer.</span> <span class="verse"><a name="27">27</a>Yağmur yağar, seller basar, yeller eser, evi sarsar. Ev yıkılır; yıkılışı da korkunç olur.››</span> <span class="verse"><a name="28">28</a>İsa konuşmasını bitirince, halk Onun öğretişine şaşıp kaldı.</span> <span class="verse"><a name="29">29</a>Çünkü onlara kendi din bilginleri gibi değil, yetkili biri gibi öğretiyordu.</span> </p></div</div></div></body></html>