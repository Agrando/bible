<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 24</strong></div><p><span class="verse"><a name="1">1</a>İsa tapınaktan çıkıp giderken, öğrencileri, tapınağın binalarını Ona göstermek için yanına geldiler.</span> <span class="verse"><a name="2">2</a>İsa onlara, ‹‹Bütün bunları görüyor musunuz?›› dedi. ‹‹Size doğrusunu söyleyeyim, burada taş üstünde taş kalmayacak, hepsi yıkılacak!››</span> <span class="verse"><a name="3">3</a>İsa, Zeytin Dağında otururken öğrencileri yalnız olarak yanına geldiler. ‹‹Söyle bize›› dediler, ‹‹Bu dediklerin ne zaman olacak, senin gelişini ve çağın bitimini gösteren belirti ne olacak?››</span> <span class="verse"><a name="4">4</a>İsa onlara şu karşılığı verdi: ‹‹Sakın kimse sizi saptırmasın!</span> <span class="verse"><a name="5">5</a>Birçokları, ‹Mesih benim› diyerek benim adımla gelip birçok kişiyi aldatacaklar.</span> <span class="verse"><a name="6">6</a>Savaş gürültüleri, savaş haberleri duyacaksınız. Sakın korkmayın! Bunların olması gerek, ama bu daha son demek değildir.</span> <span class="verse"><a name="7">7</a>Ulus ulusa, devlet devlete savaş açacak; yer yer kıtlıklar, depremler olacak.</span> <span class="verse"><a name="8">8</a>Bütün bunlar, doğum sancılarının başlangıcıdır.</span> <span class="verse"><a name="9">9</a>‹‹O zaman sizi sıkıntıya sokacak, öldürecekler. Benim adımdan ötürü bütün uluslar sizden nefret edecek.</span> <span class="verse"><a name="10">10</a>O zaman birçok kişi imandan sapacak, birbirlerini ele verecek ve birbirlerinden nefret edecekler.</span> <span class="verse"><a name="11">11</a>Birçok sahte peygamber türeyecek ve bunlar birçok kişiyi saptıracak.</span> <span class="verse"><a name="12">12</a>Kötülüklerin çoğalmasından ötürü birçoklarının sevgisi soğuyacak.</span> <span class="verse"><a name="13">13</a>Ama sonuna kadar dayanan kurtulacaktır.</span> <span class="verse"><a name="14">14</a>Göksel egemenliğin bu Müjdesi bütün uluslara tanıklık olmak üzere dünyanın her yerinde duyurulacak. İşte o zaman son gelecektir.</span> <span class="verse"><a name="15">15</a>‹‹Peygamber Danielin sözünü ettiği yıkıcı iğrenç şeyin kutsal yerde dikildiğini gördüğünüz zaman -okuyan anlasın- Yahudiyede bulunanlar dağlara kaçsın.</span> <span class="verse"><a name="16">16</a>Damda olan, evindeki eşyalarını almak için aşağı inmesin.</span> <span class="verse"><a name="17">17</a>Tarlada olan, abasını almak için geri dönmesin.</span> <span class="verse"><a name="18">18</a>O günlerde gebe olan, çocuk emziren kadınların vay haline!</span> <span class="verse"><a name="19">19</a>Dua edin ki, kaçışınız kışa ya da Şabat Gününe rastlamasın.</span> <span class="verse"><a name="20">20</a>Çünkü o günlerde öyle korkunç bir sıkıntı olacak ki, dünyanın başlangıcından bu yana böylesi olmamış, bundan sonra da olmayacaktır.</span> <span class="verse"><a name="21">21</a>O günler kısaltılmamış olsaydı, hiç kimse kurtulamazdı. Ama seçilmiş olanlar uğruna o günler kısaltılacak.</span> <span class="verse"><a name="22">22</a>Eğer o zaman biri size, ‹İşte Mesih burada›, ya da ‹İşte şurada› derse, inanmayın.</span> <span class="verse"><a name="23">23</a>Çünkü sahte mesihler, sahte peygamberler türeyecek; bunlar büyük belirtiler ve harikalar yapacaklar. Öyle ki, ellerinden gelse, seçilmiş olanları bile saptıracaklar.</span> <span class="verse"><a name="24">24</a>İşte size önceden söylüyorum.</span> <span class="verse"><a name="25">25</a>‹‹Bunun için size, ‹İşte Mesih çölde› derlerse gitmeyin. ‹Bakın, iç odalarda› derlerse inanmayın.</span> <span class="verse"><a name="26">26</a>Çünkü İnsanoğlunun gelişi, doğuda çakıp batıya kadar her taraftan görülen şimşek gibi olacaktır.</span> <span class="verse"><a name="27">27</a>‹‹Leş neredeyse, akbabalar oraya üşüşecek.</span> <span class="verse"><a name="28">28</a>‹‹O günlerin sıkıntısından hemen sonra,  ‹Güneş kararacak,  Ay ışık vermez olacak,  Yıldızlar gökten düşecek,  Göksel güçler sarsılacak.›</span> <span class="verse"><a name="29">29</a>‹‹O zaman İnsanoğlunun belirtisi gökte görünecek. Yeryüzündeki bütün halklar ağlayıp dövünecek, İnsanoğlunun gökteki bulutlar üzerinde büyük güç ve görkemle geldiğini görecekler.</span> <span class="verse"><a name="30">30</a>Kendisi güçlü bir borazan sesiyle meleklerini gönderecek. Melekler Onun seçtiklerini göğün bir ucundan öbür ucuna dek, dünyanın dört bucağından toplayacaklar.</span> <span class="verse"><a name="31">31</a>‹‹İncir ağacından ders alın! Dalları filizlenip yaprakları sürünce, yaz mevsiminin yakın olduğunu anlarsınız.</span> <span class="verse"><a name="32">32</a>Aynı şekilde, bütün bunların gerçekleştiğini gördüğünüzde bilin ki, İnsanoğlu yakındır, kapıdadır.</span> <span class="verse"><a name="33">33</a>Size doğrusunu söyleyeyim, bütün bunlar olmadan bu kuşak ortadan kalkmayacak.</span> <span class="verse"><a name="34">34</a>Yer ve gök ortadan kalkacak, ama benim sözlerim asla ortadan kalkmayacaktır.››</span> <span class="verse"><a name="35">35</a>‹‹O günü ve saati, ne gökteki melekler, ne de Oğul bilir; Babadan başka kimse bilmez.</span> <span class="verse"><a name="36">36</a>Nuhun günlerinde nasıl olduysa, İnsanoğlunun gelişinde de öyle olacak.</span> <span class="verse"><a name="37">37</a>Nuhun gemiye bindiği güne dek, tufandan önceki günlerde insanlar yiyip içiyor, evlenip evlendiriliyorlardı.</span> <span class="verse"><a name="38">38</a>Tufan gelinceye, hepsini süpürüp götürünceye dek başlarına geleceklerden habersizdiler. İnsanoğlunun gelişi de öyle olacak.</span> <span class="verse"><a name="39">39</a>O gün tarlada bulunan iki kişiden biri alınacak, biri bırakılacak.</span> <span class="verse"><a name="40">40</a>Değirmende buğday öğüten iki kadından biri alınacak, biri bırakılacak.</span> <span class="verse"><a name="41">41</a>‹‹Bunun için uyanık kalın. Çünkü Rabbinizin geleceği günü bilemezsiniz.</span> <span class="verse"><a name="42">42</a>Ama şunu bilin ki, ev sahibi, hırsızın gece hangi saatte geleceğini bilse, uyanık kalır, evinin soyulmasına fırsat vermez.</span> <span class="verse"><a name="43">43</a>Bunun için siz de hazır olun! Çünkü İnsanoğlu beklemediğiniz saatte gelecektir.</span> <span class="verse"><a name="44">44</a>‹‹Efendinin, hizmetkârlarına vaktinde yiyecek vermek için başlarına atadığı güvenilir ve akıllı köle kimdir?</span> <span class="verse"><a name="45">45</a>Efendisi eve döndüğünde işinin başında bulacağı o köleye ne mutlu!</span> <span class="verse"><a name="46">46</a>Size doğrusunu söyleyeyim, efendisi onu bütün malının üzerinde yetkili kılacak.</span> <span class="verse"><a name="47">47</a>Ama o köle kötü olur da içinden, ‹Efendim gecikiyor› der ve öteki köleleri dövmeye başlarsa, sarhoşlarla birlikte yiyip içerse, efendisi, onun beklemediği günde, ummadığı saatte gelecek, onu şiddetle cezalandırıp ikiyüzlülerle bir tutacak. Orada ağlayış ve diş gıcırtısı olacaktır.››</span> </p></div</div></div></body></html>