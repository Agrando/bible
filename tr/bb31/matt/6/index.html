<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 6</strong></div><p><span class="verse"><a name="1">1</a>‹‹Doğruluğunuzu insanların gözü önünde gösteriş amacıyla sergilemekten kaçının. Yoksa göklerdeki Babanızdan ödül alamazsınız.</span> <span class="verse"><a name="2">2</a>‹‹Bu nedenle, birisine sadaka verirken bunu borazan çaldırarak ilan etmeyin. İkiyüzlüler, insanların övgüsünü kazanmak için havralarda ve sokaklarda böyle yaparlar. Size doğrusunu söyleyeyim, onlar ödüllerini almışlardır.</span> <span class="verse"><a name="3">3</a>Siz sadaka verirken, sol eliniz sağ elinizin ne yaptığını bilmesin.</span> <span class="verse"><a name="4">4</a>Öyle ki, verdiğiniz sadaka gizli kalsın. Gizlice yapılanı gören Babanız sizi ödüllendirecektir.››</span> <span class="verse"><a name="5">5</a>‹‹Dua ettiğiniz zaman ikiyüzlüler gibi olmayın. Onlar, herkes kendilerini görsün diye havralarda ve caddelerin köşe başlarında dikilip dua etmekten zevk alırlar. Size doğrusunu söyleyeyim, onlar ödüllerini almışlardır.</span> <span class="verse"><a name="6">6</a>Ama siz dua edeceğiniz zaman iç odanıza çekilip kapıyı örtün ve gizlide olan Babanıza dua edin. Gizlilik içinde yapılanı gören Babanız sizi ödüllendirecektir.</span> <span class="verse"><a name="7">7</a>Dua ettiğinizde, putperestler gibi boş sözler tekrarlayıp durmayın. Onlar söz kalabalığıyla seslerini duyurabileceklerini sanırlar.</span> <span class="verse"><a name="8">8</a>Siz onlara benzemeyin! Çünkü Babanız nelere gereksinmeniz olduğunu siz daha Ondan dilemeden önce bilir.</span> <span class="verse"><a name="9">9</a>‹‹Bunun için siz şöyle dua edin:  ‹Göklerdeki Babamız,  Adın kutsal kılınsın.</span> <span class="verse"><a name="10">10</a>Egemenliğin gelsin.  Gökte olduğu gibi, yeryüzünde de  Senin istediğin olsun.</span> <span class="verse"><a name="11">11</a>Bugün bize gündelik ekmeğimizi ver.</span> <span class="verse"><a name="12">12</a>Bize karşı suç işleyenleri bağışladığımız gibi,  Sen de bizim suçlarımızı bağışla.</span> <span class="verse"><a name="13">13</a>Ayartılmamıza izin verme.  Bizi kötü olandan kurtar.  Çünkü egemenlik, güç ve yücelik  Sonsuzlara dek senindir! Amin›.</span> <span class="verse"><a name="14">14</a>‹‹Başkalarının suçlarını bağışlarsanız, göksel Babanız da sizin suçlarınızı bağışlar.</span> <span class="verse"><a name="15">15</a>Ama siz başkalarının suçlarını bağışlamazsanız, Babanız da sizin suçlarınızı bağışlamaz.››</span> <span class="verse"><a name="16">16</a>‹‹Oruç tuttuğunuz zaman, ikiyüzlüler gibi surat asmayın. Onlar oruç tuttuklarını insanlara belli etmek için kendilerine perişan bir görünüm verirler. Size doğrusunu söyleyeyim, onlar ödüllerini almışlardır.</span> <span class="verse"><a name="17">17</a>Siz oruç tuttuğunuz zaman, başınıza yağ sürüp yüzünüzü yıkayın.</span> <span class="verse"><a name="18">18</a>Öyle ki, insanlara değil, gizlide olan Babanıza oruçlu görünesiniz. Gizlilik içinde yapılanı gören Babanız sizi ödüllendirecektir.››</span> <span class="verse"><a name="19">19</a>‹‹Yeryüzünde kendinize hazineler biriktirmeyin. Burada güve ve pas onları yiyip bitirir, hırsızlar da girip çalarlar.</span> <span class="verse"><a name="20">20</a>Bunun yerine kendinize gökte hazineler biriktirin. Orada ne güve ne pas onları yiyip bitirir, ne de hırsızlar girip çalar.</span> <span class="verse"><a name="21">21</a>Hazineniz neredeyse, yüreğiniz de orada olacaktır.</span> <span class="verse"><a name="22">22</a>‹‹Bedenin ışığı gözdür. Gözünüz sağlamsa, bütün bedeniniz aydınlık olur.</span> <span class="verse"><a name="23">23</a>Gözünüz bozuksa, bütün bedeniniz karanlık olur. Buna göre, içinizdeki ‹ışık› karanlıksa, ne korkunçtur o karanlık!</span> <span class="verse"><a name="24">24</a>‹‹Hiç kimse iki efendiye kulluk edemez. Ya birinden nefret edip öbürünü sever, ya da birine bağlanıp öbürünü hor görür. Siz hem Tanrıya, hem de paraya kulluk edemezsiniz.››</span> <span class="verse"><a name="25">25</a>‹‹Bu nedenle size şunu söylüyorum: ‹Ne yiyip ne içeceğiz?› diye canınız için, ‹Ne giyeceğiz?› diye bedeniniz için kaygılanmayın. Can yiyecekten, beden de giyecekten daha önemli değil mi?</span> <span class="verse"><a name="26">26</a>Gökte uçan kuşlara bakın! Ne eker, ne biçer, ne de ambarlarda yiyecek biriktirirler. Göksel Babanız yine de onları doyurur. Siz onlardan çok daha değerli değil misiniz?</span> <span class="verse"><a name="27">27</a>Hangi biriniz kaygılanmakla ömrünü bir anlık uzatabilir?</span> <span class="verse"><a name="28">28</a>Giyecek konusunda neden kaygılanıyorsunuz? Kır zambaklarının nasıl büyüdüğüne bakın! Ne çalışırlar, ne de iplik eğirirler.</span> <span class="verse"><a name="29">29</a>Ama size şunu söyleyeyim, bütün görkemine karşın Süleyman bile bunlardan biri gibi giyinmiş değildi.</span> <span class="verse"><a name="30">30</a>Bugün var olup yarın ocağa atılacak olan kır otunu böyle giydiren Tanrının sizi de giydireceği çok daha kesin değil mi, ey kıt imanlılar?</span> <span class="verse"><a name="31">31</a>‹‹Öyleyse, ‹Ne yiyeceğiz?› ‹Ne içeceğiz?› ya da ‹Ne giyeceğiz?› diyerek kaygılanmayın.</span> <span class="verse"><a name="32">32</a>Uluslar hep bu şeylerin peşinden giderler. Oysa göksel Babanız bütün bunlara gereksinmeniz olduğunu bilir.</span> <span class="verse"><a name="33">33</a>Siz öncelikle Onun egemenliğinin ve doğruluğunun ardından gidin, o zaman size bütün bunlar da verilecektir.</span> <span class="verse"><a name="34">34</a>O halde yarın için kaygılanmayın. Yarının kaygısı yarının olsun. Her günün derdi kendine yeter.››</span> </p></div</div></div></body></html>