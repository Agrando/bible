<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 18</strong></div><p><span class="verse"><a name="1">1</a>Bu sırada öğrencileri İsaya yaklaşıp, ‹‹Göklerin Egemenliğinde en büyük kimdir?›› diye sordular.</span> <span class="verse"><a name="2">2</a>İsa, yanına küçük bir çocuk çağırdı, onu orta yere dikip şöyle dedi: ‹‹Size doğrusunu söyleyeyim, yolunuzdan dönüp küçük çocuklar gibi olmazsanız, Göklerin Egemenliğine asla giremezsiniz.</span> <span class="verse"><a name="3">3</a>Kim bu çocuk gibi alçakgönüllü olursa, Göklerin Egemenliğinde en büyük odur.</span> <span class="verse"><a name="4">4</a>Böyle bir çocuğu benim adım uğruna kabul eden, beni kabul etmiş olur.</span> <span class="verse"><a name="5">5</a>‹‹Ama kim bana iman eden bu küçüklerden birini günaha düşürürse, boynuna kocaman bir değirmen taşı asılıp denizin dibine atılması kendisi için daha iyi olur.</span> <span class="verse"><a name="6">6</a>İnsanı günaha düşüren tuzaklardan ötürü vay dünyanın haline! Böyle tuzakların olması kaçınılmazdır. Ama bu tuzaklara aracılık eden kişinin vay haline!</span> <span class="verse"><a name="7">7</a>‹‹Eğer elin ya da ayağın günah işlemene neden olursa, onu kesip at. Tek el, tek ayakla yaşama kavuşman, iki elle, iki ayakla sönmez ateşe atılmandan iyidir.</span> <span class="verse"><a name="8">8</a>Eğer gözün günah işlemene neden olursa, onu çıkar at. Tek gözle yaşama kavuşman, iki gözle cehennem ateşine atılmandan iyidir.</span> <span class="verse"><a name="9">9</a>‹‹Bu küçüklerden birini bile hor görmekten sakının! Size şunu söyleyeyim, onların göklerdeki melekleri, göklerdeki Babamın yüzünü her zaman görürler.››</span> <span class="verse"><a name="10">10</a>‹‹Siz ne dersiniz? Bir adamın yüz koyunu olsa ve bunlardan biri yolunu şaşırsa, doksan dokuzunu dağlarda bırakıp yolunu şaşıranı aramaya gitmez mi?</span> <span class="verse"><a name="11">11</a>Size doğrusunu söyleyeyim, eğer onu bulursa, yolunu şaşırmamış doksan dokuz koyun için sevindiğinden daha çok onun için sevinir.</span> <span class="verse"><a name="12">12</a>Bunun gibi, göklerdeki Babanız da bu küçüklerden hiçbirinin kaybolmasını istemez.››</span> <span class="verse"><a name="13">13</a>‹‹Eğer kardeşin sana karşı günah işlerse, ona git, suçunu kendisine göster. Her şey yalnız ikinizin arasında kalsın. Kardeşin seni dinlerse, onu kazanmış olursun.</span> <span class="verse"><a name="14">14</a>Ama dinlemezse, yanına bir ya da iki kişi daha al ki, söylenen her şey iki ya da üç tanığın sözüyle doğrulansın.</span> <span class="verse"><a name="15">15</a>Onları da dinlemezse, durumu inanlılar topluluğuna bildir. Topluluğu da dinlemezse, onu putperest ya da vergi görevlisi say.</span> <span class="verse"><a name="16">16</a>‹‹Size doğrusunu söyleyeyim, yeryüzünde bağlayacağınız her şey gökte de bağlanmış olacak. Yeryüzünde çözeceğiniz her şey gökte de çözülmüş olacak.</span> <span class="verse"><a name="17">17</a>Yine size şunu söyleyeyim, yeryüzünde aranızdan iki kişi, dileyecekleri herhangi bir şey için anlaşırlarsa, göklerdeki Babam dileklerini yerine getirir.</span> <span class="verse"><a name="18">18</a>Nerede iki ya da üç kişi benim adımla toplanırsa, ben de orada, aralarındayım.››</span> <span class="verse"><a name="19">19</a>Bunun üzerine Petrus İsaya gelip, ‹‹Ya Rab›› dedi, ‹‹Kardeşim bana karşı kaç kez günah işlerse onu bağışlamalıyım? Yedi kez mi?››</span> <span class="verse"><a name="20">20</a>İsa, ‹‹Yedi kez değil›› dedi. ‹‹Yetmiş kere yedi kez derim sana.</span> <span class="verse"><a name="21">21</a>Şöyle ki, Göklerin Egemenliği, köleleriyle hesaplaşmak isteyen bir krala benzer.</span> <span class="verse"><a name="22">22</a>Kral hesap görmeye başladığında kendisine, borcu on bin talantı bulan bir köle getirildi.</span> <span class="verse"><a name="23">23</a>Kölenin ödeme gücü olmadığından efendisi onun, karısının, çocuklarının ve bütün malının satılıp borcun ödenmesini buyurdu.</span> <span class="verse"><a name="24">24</a>Köle yere kapanıp efendisine, ‹Ne olur, sabret! Bütün borcumu ödeyeceğim› dedi.</span> <span class="verse"><a name="25">25</a>Efendisi köleye acıdı, borcunu bağışlayıp onu salıverdi.</span> <span class="verse"><a name="26">26</a>‹‹Ama köle çıkıp gitti, kendisine yüz dinar borcu olan başka bir köleye rastladı. Onu yakalayıp, ‹Borcunu öde› diyerek boğazına sarıldı.</span> <span class="verse"><a name="27">27</a>Bu köle yüzüstü yere kapandı, ‹Ne olur, sabret! Borcumu ödeyeceğim› diye yalvardı.</span> <span class="verse"><a name="28">28</a>Ama ilk köle bunu reddetti. Gitti, borcunu ödeyinceye dek adamı zindana kapattı.</span> <span class="verse"><a name="29">29</a>Öteki köleler, olanları görünce çok üzüldüler. Efendilerine gidip bütün olup bitenleri anlattılar.</span> <span class="verse"><a name="30">30</a>‹‹Bunun üzerine efendisi köleyi yanına çağırdı. ‹Ey kötü köle!› dedi. ‹Bana yalvardığın için bütün borcunu bağışladım.</span> <span class="verse"><a name="31">31</a>Benim sana acıdığım gibi, senin de köle arkadaşına acıman gerekmez miydi?›</span> <span class="verse"><a name="32">32</a>Bu öfkeyle efendisi, bütün borcunu ödeyinceye dek onu işkencecilere teslim etti.</span> <span class="verse"><a name="33">33</a>‹‹Eğer her biriniz kardeşini gönülden bağışlamazsa, göksel Babam da size öyle davranacaktır.››</span> </p></div</div></div></body></html>