<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 4</strong></div><p><span class="verse"><a name="1">1</a>Bundan sonra İsa, İblis tarafından denenmek üzere Ruh aracılığıyla çöle götürüldü.</span> <span class="verse"><a name="2">2</a>İsa kırk gün kırk gece oruç tuttuktan sonra acıktı.</span> <span class="verse"><a name="3">3</a>O zaman Ayartıcı yaklaşıp, ‹‹Tanrının Oğluysan, söyle şu taşlar ekmek olsun›› dedi.</span> <span class="verse"><a name="4">4</a>İsa ona şu karşılığı verdi: ‹‹ ‹İnsan yalnız ekmekle yaşamaz, Tanrının ağzından çıkan her sözle yaşar› diye yazılmıştır.››</span> <span class="verse"><a name="5">5</a>Sonra İblis Onu kutsal kente götürdü. Tapınağın tepesine çıkarıp, ‹‹Tanrının Oğluysan, kendini aşağı at›› dedi, ‹‹Çünkü şöyle yazılmıştır:  ‹Tanrı, senin için meleklerine buyruk verecek.›  ‹Ayağın bir taşa çarpmasın diye  Seni elleri üzerinde taşıyacaklar.› ››</span> <span class="verse"><a name="6">6</a>İsa İblise şu karşılığı verdi: ‹‹ ‹Tanrın Rabbi denemeyeceksin› diye de yazılmıştır.››</span> <span class="verse"><a name="7">7</a>İblis bu kez İsayı çok yüksek bir dağa çıkardı. Ona bütün görkemiyle dünya ülkelerini göstererek,</span> <span class="verse"><a name="8">8</a>‹‹Yere kapanıp bana taparsan, bütün bunları sana vereceğim›› dedi.</span> <span class="verse"><a name="9">9</a>İsa ona şöyle karşılık verdi: ‹‹Çekil git, Şeytan! ‹Tanrın Rabbe tapacak, yalnız Ona kulluk edeceksin› diye yazılmıştır.››</span> <span class="verse"><a name="10">10</a>Bunun üzerine İblis İsayı bırakıp gitti. Melekler gelip İsaya hizmet ettiler.</span> <span class="verse"><a name="11">11</a>İsa, Yahyanın tutuklandığını duyunca Celileye döndü.</span> <span class="verse"><a name="12">12</a>Nasıradan ayrılarak Zevulun ve Naftali yöresinde, Celile Gölü kıyısında bulunan Kefarnahuma yerleşti.</span> <span class="verse"><a name="13">13</a>Bu, Peygamber Yeşaya aracılığıyla bildirilen şu söz yerine gelsin diye oldu:  ‹‹Zevulun ve Naftali bölgeleri,  Şeria Irmağının ötesinde, Deniz Yolunda,  Ulusların yaşadığı Celile!</span> <span class="verse"><a name="14">14</a>Karanlıkta yaşayan halk,  Büyük bir ışık gördü.  Ölümün gölgelediği diyarda  Yaşayanlara ışık doğdu.››</span> <span class="verse"><a name="15">15</a>O günden sonra İsa şu çağrıda bulunmaya başladı: ‹‹Tövbe edin! Çünkü Göklerin Egemenliği yaklaştı.››</span> <span class="verse"><a name="16">16</a>İsa, Celile Gölünün kıyısında yürürken Petrus diye de anılan Simunla kardeşi Andreası gördü. Balıkçı olan bu iki kardeş göle ağ atıyorlardı.</span> <span class="verse"><a name="17">17</a>Onlara, ‹‹Ardımdan gelin›› dedi, ‹‹Sizleri insan tutan balıkçılar yapacağım.››</span> <span class="verse"><a name="18">18</a>Onlar da hemen ağlarını bırakıp Onun ardından gittiler.</span> <span class="verse"><a name="19">19</a>İsa daha ileri gidince başka iki kardeşi, Zebedinin oğulları Yakupla Yuhannayı gördü. Babaları Zebediyle birlikte teknede ağlarını onarıyorlardı. Onları da çağırdı.</span> <span class="verse"><a name="20">20</a>Hemen tekneyi ve babalarını bırakıp İsanın ardından gittiler.</span> <span class="verse"><a name="21">21</a>İsa, Celile bölgesinin her tarafını dolaştı. Buralardaki havralarda öğretiyor, göksel egemenliğin Müjdesini duyuruyor, halk arasında rastlanan her hastalığı, her illeti iyileştiriyordu.</span> <span class="verse"><a name="22">22</a>Ünü bütün Suriyeye yayılmıştı. Türlü hastalıklara yakalanmış bütün hastaları, acı çekenleri, cinlileri, saralıları, felçlileri Ona getirdiler; hepsini iyileştirdi.</span> <span class="verse"><a name="23">23</a>Celile, Dekapolis, Yeruşalim, Yahudiye ve Şeria Irmağı'nın karşı yakasından gelen büyük kalabalıklar O'nun ardından gidiyordu.</span> </p></div</div></div></body></html>