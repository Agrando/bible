<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/matt">Matthew</a> &gt <strong>Chapter 25</strong></div><p><span class="verse"><a name="1">1</a>‹‹O zaman Göklerin Egemenliği, kandillerini alıp güveyi karşılamaya çıkan on kıza benzeyecek.</span> <span class="verse"><a name="2">2</a>Bunların beşi akıllı, beşi akılsızdı.</span> <span class="verse"><a name="3">3</a>Akılsızlar yanlarına kandillerini aldılar, ama yağ almadılar.</span> <span class="verse"><a name="4">4</a>Akıllılar ise, kandilleriyle birlikte kaplar içinde yağ da aldılar.</span> <span class="verse"><a name="5">5</a>Güvey gecikince hepsini uyku bastı, dalıp uyudular.</span> <span class="verse"><a name="6">6</a>‹‹Gece yarısı bir ses yankılandı: ‹İşte güvey geliyor, onu karşılamaya çıkın!›</span> <span class="verse"><a name="7">7</a>Bunun üzerine kızların hepsi kalkıp kandillerini tazelediler.</span> <span class="verse"><a name="8">8</a>‹‹Akılsızlar akıllılara, ‹Kandillerimiz sönüyor, bize yağ verin!› dediler.</span> <span class="verse"><a name="9">9</a>‹‹Akıllılar, ‹Olmaz! Hem bize hem size yetmeyebilir. En iyisi satıcılara gidin, kendinize yağ alın› dediler.</span> <span class="verse"><a name="10">10</a>‹‹Ne var ki, onlar yağ satın almaya giderlerken güvey geldi. Hazırlıklı olan kızlar, onunla birlikte düğün şölenine girdiler ve kapı kapandı.</span> <span class="verse"><a name="11">11</a>‹‹Daha sonra gelen öbür kızlar, ‹Efendimiz, efendimiz, aç kapıyı bize!› dediler.</span> <span class="verse"><a name="12">12</a>‹‹Güvey ise, ‹Size doğrusunu söyleyeyim, sizi tanımıyorum› dedi.</span> <span class="verse"><a name="13">13</a>‹‹Bu nedenle uyanık kalın. Çünkü o günü ve o saati bilemezsiniz.››</span> <span class="verse"><a name="14">14</a>‹‹Göksel egemenlik, yolculuğa çıkan bir adamın kölelerini çağırıp malını onlara emanet etmesine benzer.</span> <span class="verse"><a name="15">15</a>‹‹Adam, her birinin yeteneğine göre, birine beş, birine iki, birine de bir talant vererek yola çıktı.</span> <span class="verse"><a name="16">16</a>Beş talant alan, hemen gidip bu parayı işletti ve beş talant daha kazandı.</span> <span class="verse"><a name="17">17</a>İki talant alan da iki talant daha kazandı.</span> <span class="verse"><a name="18">18</a>Bir talant alan ise gidip toprağı kazdı ve efendisinin parasını sakladı.</span> <span class="verse"><a name="19">19</a>‹‹Uzun zaman sonra bu kölelerin efendisi döndü, onlarla hesaplaşmaya oturdu.</span> <span class="verse"><a name="20">20</a>Beş talant alan gelip beş talant daha getirdi, ‹Efendimiz› dedi, ‹Bana beş talant emanet etmiştin; bak, beş talant daha kazandım.›</span> <span class="verse"><a name="21">21</a>‹‹Efendisi ona, ‹Aferin, iyi ve güvenilir köle!› dedi. ‹Sen küçük işlerde güvenilir olduğunu gösterdin, ben de seni büyük işlerin başına geçireceğim. Gel, efendinin şenliğine katıl!›</span> <span class="verse"><a name="22">22</a>‹‹İki talant alan da geldi, ‹Efendimiz› dedi, ‹Bana iki talant emanet etmiştin; bak, iki talant daha kazandım.›</span> <span class="verse"><a name="23">23</a>‹‹Efendisi ona, ‹Aferin, iyi ve güvenilir köle!› dedi. ‹Sen küçük işlerde güvenilir olduğunu gösterdin, ben de seni büyük işlerin başına geçireceğim. Gel, efendinin şenliğine katıl!›</span> <span class="verse"><a name="24">24</a>‹‹Sonra bir talant alan geldi, ‹Efendimiz› dedi, ‹Senin sert bir adam olduğunu biliyordum. Ekmediğin yerden biçer, harman savurmadığın yerden devşirirsin.</span> <span class="verse"><a name="25">25</a>Bu nedenle korktum, gidip senin verdiğin talantı toprağa gömdüm. İşte, al paranı!›</span> <span class="verse"><a name="26">26</a>‹‹Efendisi ona şu karşılığı verdi: ‹Kötü ve tembel köle! Ekmediğim yerden biçtiğimi, harman savurmadığım yerden devşirdiğimi bildiğine göre paramı faize vermeliydin. Ben de geldiğimde onu faiziyle geri alırdım...</span> <span class="verse"><a name="27">27</a>Haydi, elindeki talantı alın, on talantı olana verin!</span> <span class="verse"><a name="28">28</a>Çünkü kimde varsa, ona daha çok verilecek ve o bolluk içinde olacak. Ama kimde yoksa, kendisinde olan da elinden alınacak.</span> <span class="verse"><a name="29">29</a>Şu yararsız köleyi dışarıya, karanlığa atın. Orada ağlayış ve diş gıcırtısı olacaktır.› ››</span> <span class="verse"><a name="30">30</a>‹‹İnsanoğlu kendi görkemi içinde bütün melekleriyle birlikte gelince, görkemli tahtına oturacak.</span> <span class="verse"><a name="31">31</a>Ulusların hepsi Onun önünde toplanacak, O da koyunları keçilerden ayıran bir çoban gibi, insanları birbirinden ayıracak.</span> <span class="verse"><a name="32">32</a>Koyunları sağına, keçileri soluna alacak.</span> <span class="verse"><a name="33">33</a>‹‹O zaman Kral, sağındaki kişilere, ‹Sizler, Babamın kutsadıkları, gelin!› diyecek. ‹Dünya kurulduğundan beri sizin için hazırlanmış olan egemenliği miras alın!</span> <span class="verse"><a name="34">34</a>Çünkü acıkmıştım, bana yiyecek verdiniz; susamıştım, bana içecek verdiniz; yabancıydım, beni içeri aldınız.</span> <span class="verse"><a name="35">35</a>Çıplaktım, beni giydirdiniz; hastaydım, benimle ilgilendiniz; zindandaydım, yanıma geldiniz.›</span> <span class="verse"><a name="36">36</a>‹‹O vakit doğru kişiler Ona şu karşılığı verecek: ‹Ya Rab, seni ne zaman aç görüp doyurduk, susuz görüp su verdik?</span> <span class="verse"><a name="37">37</a>Ne zaman seni yabancı görüp içeri aldık, ya da çıplak görüp giydirdik?</span> <span class="verse"><a name="38">38</a>Seni ne zaman hasta ya da zindanda görüp yanına geldik?›</span> <span class="verse"><a name="39">39</a>‹‹Kral da onları şöyle yanıtlayacak: ‹Size doğrusunu söyleyeyim, bu en basit kardeşlerimden biri için yaptığınızı, benim için yapmış oldunuz.›</span> <span class="verse"><a name="40">40</a>‹‹Sonra solundakilere şöyle diyecek: ‹Ey lanetliler, çekilin önümden! İblisle melekleri için hazırlanmış sönmez ateşe gidin!</span> <span class="verse"><a name="41">41</a>Çünkü acıkmıştım, bana yiyecek vermediniz; susamıştım, bana içecek vermediniz; yabancıydım, beni içeri almadınız; çıplaktım, beni giydirmediniz; hastaydım, zindandaydım, benimle ilgilenmediniz.›</span> <span class="verse"><a name="42">42</a>‹‹O vakit onlar da şöyle karşılık verecekler: ‹Ya Rab, seni ne zaman aç, susuz, yabancı, çıplak, hasta ya da zindanda gördük de yardım etmedik?›</span> <span class="verse"><a name="43">43</a>‹‹Kral da onlara şu yanıtı verecek: ‹Size doğrusunu söyleyeyim, mademki bu en basit kardeşlerimden biri için bunu yapmadınız, benim için de yapmamış oldunuz.›</span> <span class="verse"><a name="44">44</a>‹‹Bunlar sonsuz azaba, doğrular ise sonsuz yaşama gidecekler.››</span> </p></div</div></div></body></html>