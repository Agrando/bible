<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>Oğlum, Mesih İsada olan lütufla güçlen.</span> <span class="verse"><a name="2">2</a>Birçok tanık önünde benden işittiğin sözleri, başkalarına da öğretmeye yeterli olacak güvenilir kişilere emanet et.</span> <span class="verse"><a name="3">3</a>Mesih İsanın iyi bir askeri olarak benimle birlikte sıkıntıya göğüs ger.</span> <span class="verse"><a name="4">4</a>Askerlik yapan kişi günlük yaşamla ilgili işlere karışmaz; kendisini askerliğe çağıranı hoşnut etmeye çalışır.</span> <span class="verse"><a name="5">5</a>Bunun gibi, spor yarışmasına katılan kişi de kurallar uyarınca yarışmazsa zafer tacını giyemez.</span> <span class="verse"><a name="6">6</a>Emek veren çiftçi üründen ilk payı alan kişi olmalıdır.</span> <span class="verse"><a name="7">7</a>Dediklerimi iyi düşün. Rab sana her konuda anlayış verecektir.</span> <span class="verse"><a name="8">8</a>Yaydığım Müjdede açıklandığı gibi, Davutun soyundan olup ölümden dirilmiş olan İsa Mesihi anımsa.</span> <span class="verse"><a name="9">9</a>Bu Müjde uğruna bir suçlu gibi zincire vurulmaya kadar varan sıkıntılara katlanıyorum. Ama Tanrının sözü zincire vurulmuş değildir.</span> <span class="verse"><a name="10">10</a>Bunun içindir ki, seçilmişler uğruna her şeye dayanıyorum. Öyle ki, onlar da sonsuz yüceliğin yanısıra Mesih İsada olan kurtuluşa kavuşsunlar.</span> <span class="verse"><a name="11">11</a>Şu güvenilir bir sözdür:  ‹‹Onunla birlikte öldüysek,  Onunla birlikte yaşayacağız.</span> <span class="verse"><a name="12">12</a>Dayanırsak,  Onunla birlikte egemenlik süreceğiz.  Onu inkâr edersek,  O da bizi inkâr edecek.</span> <span class="verse"><a name="13">13</a>Biz sadık kalmasak da,  O sadık kalacak.  Çünkü kendi özüne aykırı davranamaz.››</span> <span class="verse"><a name="14">14</a>Bu konuları imanlılara anımsat. Dinleyenleri felakete sürüklemekten başka yararı olmayan kelime kavgaları çıkarmamaları için onları Tanrının önünde uyar.</span> <span class="verse"><a name="15">15</a>Kendini Tanrıya makbul, gerçeğin bildirisini doğru kullanan, alnı ak bir işçi olarak sunmaya gayret et.</span> <span class="verse"><a name="16">16</a>Bayağı, boş sözlerden sakın. Çünkü bunlara dalanlar tanrısızlıkta daha da ileri gidecekler.</span> <span class="verse"><a name="17">17</a>Sözleri kangren gibi yayılacak. Himeneosla Filitos bunlardandır.</span> <span class="verse"><a name="18">18</a>Diriliş olup bitti diyerek gerçek yoldan saptılar. Şimdi de bazılarının imanını altüst ediyorlar.</span> <span class="verse"><a name="19">19</a>Ne var ki, Tanrının attığı sağlam temel, ‹‹Rab kendine ait olanları bilir›› ve ‹‹Rabbin adını anan herkes kötülükten uzak dursun›› sözleriyle mühürlenmiş olarak duruyor.</span> <span class="verse"><a name="20">20</a>Büyük bir evde yalnız altın ve gümüş kaplar bulunmaz; tahta ve toprak kaplar da vardır. Kimi onurlu, kimi bayağı iş için kullanılır.</span> <span class="verse"><a name="21">21</a>Bunun gibi, kişi de kendini bayağı işlerden arıtırsa, onurlu amaçlara uygun, kutsal kılınmış, efendisine yararlı, her iyi işe hazır bir kap olur.</span> <span class="verse"><a name="22">22</a>Gençlik arzularından kaç. Temiz yürekle Rabbe yakaranlarla birlikte doğruluğun, imanın, sevginin ve esenliğin ardından koş.</span> <span class="verse"><a name="23">23</a>Saçma, cahilce tartışmalara girmeyi reddet. Bunların kavga doğurduğunu bilirsin.</span> <span class="verse"><a name="24">24</a>Rabbin kulu kavgacı olmamalı. Tersine, herkese şefkatle davranmalı, öğretme yeteneği olmalı, haksızlıklara sabırla dayanmalıdır.</span> <span class="verse"><a name="25">25</a>Kendisine karşı olanları yumuşak huyla yola getirmeli. Gerçeği anlamaları için Tanrı belki onlara bir tövbe yolu açar.</span> <span class="verse"><a name="26">26</a>Böylelikle ayılabilir, isteğini yerine getirmeleri için kendilerini tutsak eden İblis'in tuzağından kurtulabilirler.</span> </p></div</div></div></body></html>