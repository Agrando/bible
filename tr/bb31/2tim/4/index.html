<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/2tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/2tim">2 Timothy</a> &gt <strong>Chapter 4</strong></div><p><span class="verse"><a name="1">1</a>Tanrının ve dirilerle ölüleri yargılayacak olan Mesih İsanın önünde, Onun gelişi ve egemenliği hakkı için sana buyuruyorum: Tanrı sözünü duyur. Zaman uygun olsun olmasın, bu görevi sürdür. İnsanları tam bir sabırla eğiterek ikna et, uyar, isteklendir.</span> <span class="verse"><a name="2">2</a>Çünkü öyle bir zaman gelecek ki, sağlam öğretiye katlanamayacaklar. Kulaklarını okşayan sözler duymak için çevrelerine kendi arzularına uygun öğretmenler toplayacaklar.</span> <span class="verse"><a name="3">3</a>Kulaklarını gerçeğe tıkayıp masallara sapacaklar.</span> <span class="verse"><a name="4">4</a>Ama sen her durumda ayık ol, sıkıntıya göğüs ger, müjdeci olarak işini yap, görevini tamamla.</span> <span class="verse"><a name="5">5</a>Çünkü kanım adak şarabı gibi dökülmek üzere. Benim için ayrılma zamanı geldi.</span> <span class="verse"><a name="6">6</a>Yüce mücadeleyi sürdürdüm, yarışı bitirdim, imanı korudum.</span> <span class="verse"><a name="7">7</a>Bundan böyle doğruluk tacı benim için hazır duruyor. Adil yargıç olan Rab o gün bu tacı bana, yalnız bana değil, Onun gelişini özlemle beklemiş olanların hepsine verecektir.</span> <span class="verse"><a name="8">8</a>Yanıma tez gelmeye gayret et.</span> <span class="verse"><a name="9">9</a>Çünkü Dimas bu dünyayı sevdiği için beni terk edip Selanike gitti. Kriskis Galatyaya, Titus Dalmaçyaya gitti.</span> <span class="verse"><a name="10">10</a>Yanımda yalnız Luka var. Markosu alıp beraberinde getir, yapacağım hizmette bana yardım eder.</span> <span class="verse"><a name="11">11</a>Tihikosu Efese gönderdim.</span> <span class="verse"><a name="12">12</a>Troasta Karpın yanında bıraktığım abayı, kitapları, özellikle yazı derilerini gelirken beraberinde getir.</span> <span class="verse"><a name="13">13</a>Bakırcı İskender bana çok kötülük etti. Rab ona yaptıklarının karşılığını verecektir.</span> <span class="verse"><a name="14">14</a>Sen de ondan sakın. Çünkü söylediklerimize şiddetle karşı koydu.</span> <span class="verse"><a name="15">15</a>İlk savunmamda benden yana çıkan olmadı, hepsi beni terk etti. Bunun hesabı onlardan sorulmasın.</span> <span class="verse"><a name="16">16</a>Ama Tanrı bildirisi aracılığımla tam olarak açıklansın, bütün uluslar bunu duysun diye Rab yardımıma gelip beni güçlendirdi. Aslanın ağzından böyle kurtuldum!</span> <span class="verse"><a name="17">17</a>Rab beni her kötülükten kurtarıp güvenlik içinde göksel egemenliğine ulaştıracak. Sonsuzlara dek Ona yücelik olsun! Amin.</span> <span class="verse"><a name="18">18</a>Priska, Akvila ve Onisiforosun ev halkına selam söyle.</span> <span class="verse"><a name="19">19</a>Erastus, Korintte kaldı. Trofimosu da Milette hasta bıraktım.</span> <span class="verse"><a name="20">20</a>Kış bastırmadan gelmeye gayret et. Evvulus, Pudens, Linus, Klavdiya ve bütün kardeşler sana selam ederler.</span> <span class="verse"><a name="21">21</a>Rab ruhunla birlikte olsun. Tanrı'nın lütfu sizlerle olsun.</span> </p></div</div></div></body></html>