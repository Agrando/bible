<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/num/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/num">Numbers</a> &gt <strong>Chapter 10</strong></div><p><span class="verse"><a name="1">1</a>RAB Musaya şöyle dedi:</span> <span class="verse"><a name="2">2</a>‹‹Dövme gümüşten iki borazan yapacaksın; bunları topluluğu çağırmak ve halkın yola çıkması için kullanacaksın.</span> <span class="verse"><a name="3">3</a>İki borazan birden çalınınca, bütün topluluk senin yanında, Buluşma Çadırının girişi önünde toplanacak.</span> <span class="verse"><a name="4">4</a>Yalnız biri çalınırsa, önderler, İsrailin oymak başları senin yanında toplanacak.</span> <span class="verse"><a name="5">5</a>Borazan kısa çalınınca, doğuda konaklayanlar yola çıkacak.</span> <span class="verse"><a name="6">6</a>İkinci kez kısa çalınınca da güneyde konaklayanlar yola çıkacak. Borazanın kısa çalınması oymakların yola çıkması için bir işarettir.</span> <span class="verse"><a name="7">7</a>Topluluğu toplamak için de borazan çaldırt, ama kısa olmasın.</span> <span class="verse"><a name="8">8</a>‹‹Borazanları kâhin olan Harunoğulları çalacak. Borazan çalınması sizler ve gelecek kuşaklar için kalıcı bir kural olacak.</span> <span class="verse"><a name="9">9</a>Sizi sıkıştıran düşmana karşı ülkenizde savaşa çıktığınızda, borazan çalın. O zaman Tanrınız RAB sizi anımsayacak, sizi düşmanlarınızdan kurtaracak.</span> <span class="verse"><a name="10">10</a>Sevinçli olduğunuz günler -kutladığınız bayramlar ve Yeni Ay Törenlerinde- yakmalık sunular ve esenlik kurbanları üzerine borazan çalacaksınız. Böylelikle Tanrınızın önünde anımsanmış olacaksınız. Ben Tanrınız RABbim.››</span> <span class="verse"><a name="11">11</a>İkinci yılın ikinci ayının yirminci günü bulut Levha Sandığının bulunduğu konutun üzerinden kalktı.</span> <span class="verse"><a name="12">12</a>İsrailliler de Sina Çölünden göç etmeye başladılar. Bulut Paran Çölünde durdu.</span> <span class="verse"><a name="13">13</a>Bu, RABbin Musa aracılığıyla verdiği buyruk uyarınca ilk göç edişleriydi.</span> <span class="verse"><a name="14">14</a>Önce Yahuda sancağı bölükleriyle yola çıktı. Yahuda bölüğüne Amminadav oğlu Nahşon komuta ediyordu.</span> <span class="verse"><a name="15">15</a>İssakar oymağının bölüğüne Suar oğlu Netanel,</span> <span class="verse"><a name="16">16</a>Zevulun oymağının bölüğüne de Helon oğlu Eliav komuta ediyordu.</span> <span class="verse"><a name="17">17</a>Konut yere indirilince, onu taşıyan Gerşonoğullarıyla Merarioğulları yola koyuldular.</span> <span class="verse"><a name="18">18</a>Sonra Ruben sancağı bölükleriyle yola çıktı. Ruben bölüğüne Şedeur oğlu Elisur komuta ediyordu.</span> <span class="verse"><a name="19">19</a>Şimon oymağının bölüğüne Surişadday oğlu Şelumiel,</span> <span class="verse"><a name="20">20</a>Gad oymağının bölüğüne de Deuel oğlu Elyasaf komuta ediyordu.</span> <span class="verse"><a name="21">21</a>Kehatlılar kutsal eşyaları taşıyarak yola koyuldular. Bunlar varmadan konut kurulmuş olurdu.</span> <span class="verse"><a name="22">22</a>Efrayim sancağı bölükleriyle yola çıktı. Efrayim bölüğüne Ammihut oğlu Elişama komuta ediyordu.</span> <span class="verse"><a name="23">23</a>Manaşşe oymağının bölüğüne Pedahsur oğlu Gamliel,</span> <span class="verse"><a name="24">24</a>Benyamin oymağının bölüğüne de Gidoni oğlu Avidan komuta ediyordu.</span> <span class="verse"><a name="25">25</a>En sonunda Dan sancağı ordunun artçı kolu olan bölükleriyle yola çıktı. Dan bölüğüne Ammişadday oğlu Ahiezer komuta ediyordu.</span> <span class="verse"><a name="26">26</a>Aşer oymağının bölüğüne Okran oğlu Pagiel,</span> <span class="verse"><a name="27">27</a>Naftali oymağının bölüğüne de Enan oğlu Ahira komuta ediyordu.</span> <span class="verse"><a name="28">28</a>Yola koyulduklarında İsrailli bölüklerin yürüyüş düzeni böyleydi.</span> <span class="verse"><a name="29">29</a>Musa, kayınbabası Midyanlı Reuel oğlu Hovava, ‹‹RABbin, ‹Size vereceğim› dediği yere gidiyoruz›› dedi, ‹‹Bizimle gel, sana iyi davranırız. Çünkü RAB İsraile iyilik edeceğine söz verdi.››</span> <span class="verse"><a name="30">30</a>Hovav, ‹‹Gelmem›› diye yanıtladı, ‹‹Ülkeme, akrabalarımın yanına döneceğim.››</span> <span class="verse"><a name="31">31</a>Musa, ‹‹Lütfen bizi bırakma›› diye üsteledi, ‹‹Çünkü çölde konaklayacağımız yerleri sen biliyorsun. Sen bize göz olabilirsin.</span> <span class="verse"><a name="32">32</a>Bizimle gelirsen, RABbin yapacağı bütün iyilikleri seninle paylaşırız.››</span> <span class="verse"><a name="33">33</a>RABbin Dağından ayrılıp üç günlük yol aldılar. Konaklayacakları yeri bulmaları için RABbin Antlaşma Sandığı üç gün boyunca önleri sıra gitti.</span> <span class="verse"><a name="34">34</a>Konakladıkları yerden ayrıldıklarında da RABbin bulutu gündüzün onların üzerinde duruyordu.</span> <span class="verse"><a name="35">35</a>Sandık yola çıkınca Musa,  ‹‹Ya RAB, kalk!  Düşmanların dağılsın,  Senden nefret edenler önünden kaçsın!›› diyordu.</span> <span class="verse"><a name="36">36</a>Sandık konaklayınca da,  ‹‹Ya RAB, binlerce, on binlerce İsrailli'ye dön!›› diyordu.</span> </p></div</div></div></body></html>