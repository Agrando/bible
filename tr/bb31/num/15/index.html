<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/num/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/num">Numbers</a> &gt <strong>Chapter 15</strong></div><p><span class="verse"><a name="1">1</a>RAB Musaya şöyle dedi:</span> <span class="verse"><a name="2">2</a>‹‹İsrail halkına de ki, ‹Yerleşmek için size vereceğim ülkeye girince,</span> <span class="verse"><a name="3">3</a>RABbi hoşnut eden bir koku yapmak için yakmalık sunu, özel adak kurbanı, gönülden verilen sunu ya da bayram sunusu gibi yakılan sunu olarak RABbe sığır ya da davar sunacaksınız.</span> <span class="verse"><a name="4">4</a>Sunu sunan kişi RABbe tahıl sunusu olarak dörtte bir hin zeytinyağıyla yoğrulmuş onda bir efafü ince un sunacak.</span> <span class="verse"><a name="5">5</a>Yakmalık sunu ya da kurban için, her kuzuya dökmelik sunu olarak dörtte bir hin şarap hazırla.</span> <span class="verse"><a name="6">6</a>‹‹ ‹Koç sunarken tahıl sunusu olarak üçte bir hin zeytinyağıyla yoğrulmuş onda iki efa ince un hazırla.</span> <span class="verse"><a name="7">7</a>Dökmelik sunu olarak da üçte bir hin şarap sun. Bunları RABbi hoşnut eden koku olarak sunacaksın.</span> <span class="verse"><a name="8">8</a>RABbe yakmalık sunu, özel adak kurbanı ya da esenlik sunusu olarak bir boğa sunduğunda,</span> <span class="verse"><a name="9">9</a>boğayla birlikte tahıl sunusu olarak yarım hin zeytinyağıyla yoğrulmuş onda üç efa ince un sun.</span> <span class="verse"><a name="10">10</a>Ayrıca dökmelik sunu olarak yarım hin şarap sun. Yakılan bu sunu RABbi hoşnut eden bir koku olacak.</span> <span class="verse"><a name="11">11</a>Sığır, koç, davar -kuzu ya da keçi- böyle hazırlanacak.</span> <span class="verse"><a name="12">12</a>Kaç hayvan sunacaksan her biri için aynı şeyleri yapacaksın.</span> <span class="verse"><a name="13">13</a>‹‹ ‹Her İsrail yerlisi RABbi hoşnut eden koku olarak yakılan bir sunu sunarken bunları aynen yapmalıdır.</span> <span class="verse"><a name="14">14</a>Kuşaklar boyunca aranızda yaşayan bir yabancı ya da yerli olmayan bir konuk, RABbi hoşnut eden koku olarak yakılan bir sunu sunarken, sizin uyguladığınız kuralları uygulamalıdır.</span> <span class="verse"><a name="15">15</a>Sizin ve aranızda yaşayan yabancılar için topluluk aynı kuralları uygulamalıdır. Kuşaklar boyunca kalıcı bir kural olacak bu. RABbin önünde siz nasılsanız, aranızda yaşayan yabancı da aynı olacak.</span> <span class="verse"><a name="16">16</a>Size de aranızda yaşayan yabancıya da aynı yasalar ve kurallar uygulanacak.› ››</span> <span class="verse"><a name="17">17</a>RAB Musaya şöyle dedi:</span> <span class="verse"><a name="18">18</a>‹‹İsrail halkına de ki, ‹Sizi götüreceğim ülkeye girip</span> <span class="verse"><a name="19">19</a>o ülkenin ekmeğinden yediğinizde, bir kısmını bana sunacaksınız.</span> <span class="verse"><a name="20">20</a>İlk tahılınızdan sunu olarak bir pide sunacaksınız; bunu harmanınızdan bir sunu olarak sunacaksınız.</span> <span class="verse"><a name="21">21</a>İlk tahılınızdan yapılmış bu sunuyu kuşaklar boyunca RABbe sunacaksınız.› ››</span> <span class="verse"><a name="22">22</a>‹‹ ‹Eğer bilmeden günah işlediyseniz, RABbin Musaya verdiği buyruklardan herhangi birini -RABbin buyruk verdiği günden başlayarak Musa aracılığıyla size ve gelecek kuşaklara buyurduğu herhangi bir şeyi- yerine getirmediyseniz</span> <span class="verse"><a name="23">23</a>ve bu günah bilmeden işlendiyse, bütün topluluk RABbi hoşnut eden koku sunmak için yakmalık sunu olarak istenilen tahıl ve dökmelik sunuyla birlikte bir boğa, günah sunusu olarak da bir teke sunacaktır.</span> <span class="verse"><a name="24">24</a>Kâhin bütün İsrail topluluğunun günahını bağışlatacak, halk bağışlanacak. Çünkü bilmeyerek günah işlediler. İşledikleri günah yüzünden RAB için yakılan sunu olarak sunularını ve günah sunularını sundular.</span> <span class="verse"><a name="25">25</a>Bütün İsrail topluluğu da aranızda yaşayan yabancılar da bağışlanacaktır. Çünkü halk bilmeyerek bu günahı işledi.</span> <span class="verse"><a name="26">26</a>‹‹ ‹Eğer biri bilmeden günah işlerse, günah sunusu olarak bir yaşında bir dişi keçi getirmeli.</span> <span class="verse"><a name="27">27</a>Kâhin RABbin önünde, bilmeden günah işleyen kişinin günahını bağışlatacak. Bağışlatma yapılınca kişi bağışlanacak.</span> <span class="verse"><a name="28">28</a>Bilmeden günah işleyen İsrail yerlisi için de aranızda yaşayan yabancı için de aynı yasayı uygulayacaksınız.</span> <span class="verse"><a name="29">29</a>‹‹ ‹Yerli ya da yabancı biri bilerek günah işlerse, RABbe saygısızlık etmiştir. Bu kişi halkının arasından atılmalı.</span> <span class="verse"><a name="30">30</a>RABbin sözünü küçümsemiş, buyruklarına karşı gelmiştir. Bu nedenle o kişi halkının arasından kesinlikle atılacak, suçunun cezasını çekecektir.› ››</span> <span class="verse"><a name="31">31</a>İsrailliler çöldeyken, Şabat Günü odun toplayan birini buldular.</span> <span class="verse"><a name="32">32</a>Odun toplarken adamı bulanlar onu Musayla Harunun ve bütün topluluğun önüne getirdiler.</span> <span class="verse"><a name="33">33</a>Adama ne yapılacağı belirlenmediğinden onu gözaltında tuttular.</span> <span class="verse"><a name="34">34</a>Derken RAB Musaya, ‹‹O adam öldürülmeli. Bütün topluluk ordugahın dışında onu taşa tutsun›› dedi.</span> <span class="verse"><a name="35">35</a>Böylece topluluk adamı ordugahın dışına çıkardı. RABbin Musaya buyurduğu gibi, onu taşlayarak öldürdüler.</span> <span class="verse"><a name="36">36</a>RAB Musaya şöyle dedi:</span> <span class="verse"><a name="37">37</a>‹‹İsrail halkına de ki, ‹Kuşaklar boyunca giysinizin dört yanına püskül dikeceksiniz. Her püskülün üzerine lacivert bir kordon koyacaksınız.</span> <span class="verse"><a name="38">38</a>Öyle ki, püskülleri gördükçe RABbin buyruklarını anımsayasınız. Böylelikle RABbin buyruklarına uyacak, yüreğinizin, gözünüzün istekleri ardınca gitmeyecek, hainlik etmeyeceksiniz.</span> <span class="verse"><a name="39">39</a>Ta ki, bütün buyruklarımı anımsayıp tutasınız ve Tanrınız için kutsal olasınız.</span> <span class="verse"><a name="40">40</a>Tanrınız olmak için sizi Mısır'dan çıkaran Tanrınız RAB benim. Tanrınız RAB benim.› ››</span> </p></div</div></div></body></html>