<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/num/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/num">Numbers</a> &gt <strong>Chapter 5</strong></div><p><span class="verse"><a name="1">1</a>RAB Musaya şöyle dedi:</span> <span class="verse"><a name="2">2</a>‹‹İsrail halkına de ki, deri hastalığı veya akıntısı olan ya da ölüye dokunduğundan kirli sayılan herkesi ordugahın dışına çıkarsınlar.</span> <span class="verse"><a name="3">3</a>Erkeği de kadını da çıkaracaksınız. Aralarında yaşadığım ordugahlarını kirletmemeleri için onları ordugahın dışına çıkaracaksınız.››</span> <span class="verse"><a name="4">4</a>İsrail halkı denileni yaparak RABbin Musaya buyurduğu gibi onları ordugahın dışına çıkardı.</span> <span class="verse"><a name="5">5</a>RAB Musaya şöyle dedi:</span> <span class="verse"><a name="6">6</a>‹‹İsrail halkına de ki, ‹Bir erkek ya da kadın, insanın işleyebileceği günahlardan birini işler, RABbe ihanet ederse o kişi suçlu sayılır.</span> <span class="verse"><a name="7">7</a>İşlediği günahı itiraf etmeli. Karşılığını, beşte birini üzerine ekleyerek suç işlediği kişiye ödeyecek.</span> <span class="verse"><a name="8">8</a>Eğer kişinin işlenen suçun karşılığını alacak bir yakını yoksa, suçun karşılığı RABbe ait olacak. Günahın bağışlanması için sunulan bağışlamalık koçla birlikte suçun karşılığı da kâhine verilecek.</span> <span class="verse"><a name="9">9</a>İsrail halkının kâhine sunduğu kutsal armağanların bağış kısımları kâhinin olacak.</span> <span class="verse"><a name="10">10</a>Herkesin kendine ayırdığı sunular kendinin, ama kâhine verdikleri kâhinin olacaktır.› ››</span> <span class="verse"><a name="11">11</a>RAB Musaya şöyle dedi:</span> <span class="verse"><a name="12">12</a>‹‹İsrail halkına de ki, ‹Eğer bir adamın karısı yoldan çıkar, ona ihanet eder,</span> <span class="verse"><a name="13">13</a>başka bir adamla yatar, kirlendiği halde bu olayı kocasından gizlerse ve tanık olmadığı için kadının yaptığı ortaya çıkmazsa,</span> <span class="verse"><a name="14">14</a>koca karısını kıskanır, ona karşı yüreğinde kuşku uyanırsa, kadın suçluysa ya da suçlu olmadığı halde kocası onu kıskanır, ona karşı yüreğinde kuşku uyanırsa,</span> <span class="verse"><a name="15">15</a>adam karısını kâhine götürecek. Karısı için sunu olarak onda bir efa arpa unufı alacak. Üzerine zeytinyağı dökmeyecek, günnük koymayacak. Çünkü bu kıskançlık sunusudur. Suçu anımsatan anımsatma sunusudur.</span> <span class="verse"><a name="16">16</a>‹‹ ‹Kâhin kadını öne çağırıp RABbin önünde durmasını sağlayacak.</span> <span class="verse"><a name="17">17</a>Sonra, toprak bir kabın içine kutsal su koyacak. Konutun kurulu olduğu yerden biraz toprak alıp suya katacak.</span> <span class="verse"><a name="18">18</a>Kadını RABbin önünde durdurduktan sonra onun saçını açacak, anımsatma sunusu, yani kıskançlık sunusunu eline verecek. Kendisi de lanet getiren acı suyu elinde tutacak.</span> <span class="verse"><a name="19">19</a>Sonra kadına ant içirtip şöyle diyecek: Eğer başka bir adam seninle yatmadıysa, kocanla evliyken yoldan çıkıp günah işlemediysen, lanet getiren bu acı su sana zarar vermesin.</span> <span class="verse"><a name="20">20</a>Ama kocanla evliyken yoldan çıkıp başka biriyle yatarak günah işlediysen</span> <span class="verse"><a name="21">21</a>-kâhin kadına lanet andı içirtip şöyle diyecek- RAB sana eriyen kalça, şişen karın versin. RAB halkın arasında seni lanetli ve iğrenç duruma düşürsün.</span> <span class="verse"><a name="22">22</a>Lanet getiren bu su karnına girince karnını şişirsin, kalçanı eritsin. ‹‹ ‹O zaman kadın, Amin, amin, diyecek.</span> <span class="verse"><a name="23">23</a>‹‹ ‹Kâhin bu lanetleri bir kitaba yazıp acı suda yıkayacak.</span> <span class="verse"><a name="24">24</a>Lanet getiren acı suyu kadına içirecek. Su kadının içine girince acılık verecek.</span> <span class="verse"><a name="25">25</a>Kâhin kadının elinden kıskançlık sunusunu alacak, RABbin huzurunda salladıktan sonra sunağa getirecek.</span> <span class="verse"><a name="26">26</a>Kadının anma payı olarak sunudan bir avuç alıp sunakta yakacak. Sonra kadına suyu içirecek.</span> <span class="verse"><a name="27">27</a>Eğer kadın kocasına ihanet etmiş, kendini kirletmişse, lanet getiren suyu içince acı duyacak; karnı şişip kalçası eriyecek. Halkı arasında lanetli olacak.</span> <span class="verse"><a name="28">28</a>Ama kendini kirletmemişse, temizse, zarar görmeyecek, çocuk doğurabilecek.</span> <span class="verse"><a name="29">29</a>‹‹ ‹Kıskançlık yasası budur. Bir kadın yoldan çıkar, kocasıyla evliyken kendini kirletirse,</span> <span class="verse"><a name="30">30</a>ya da bir koca karısını kıskanır, ona karşı yüreğinde kuşku uyanırsa, kâhin kadını RABbin önünde durduracak, bu yasayı ona uygulayacak.</span> <span class="verse"><a name="31">31</a>Kocası herhangi bir suçtan suçsuz sayılacak, kadınsa suçunun cezasını çekecek.› ››</span> </p></div</div></div></body></html>