<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/mark">Mark</a> &gt <strong>Chapter 13</strong></div><p><span class="verse"><a name="1">1</a>İsa tapınaktan çıkarken öğrencilerinden biri Ona, ‹‹Öğretmenim›› dedi, ‹‹Şu güzel taşlara, şu görkemli yapılara bak!››</span> <span class="verse"><a name="2">2</a>İsa ona, ‹‹Bu büyük yapıları görüyor musun? Burada taş üstünde taş kalmayacak, hepsi yıkılacak!›› dedi.</span> <span class="verse"><a name="3">3</a>İsa, Zeytin Dağında, tapınağın karşısında otururken Petrus, Yakup, Yuhanna ve Andreas özel olarak kendisine şunu sordular: ‹‹Söyle bize, bu dediklerin ne zaman olacak, bütün bunların gerçekleşmek üzere olduğunu gösteren belirti ne olacak?››</span> <span class="verse"><a name="4">4</a>İsa onlara anlatmaya başladı: ‹‹Sakın kimse sizi saptırmasın›› dedi.</span> <span class="verse"><a name="5">5</a>‹‹Birçokları, ‹Ben Oyum› diyerek benim adımla gelip birçok kişiyi saptıracaklar.</span> <span class="verse"><a name="6">6</a>Savaş gürültüleri, savaş haberleri duyunca korkmayın. Bunların olması gerek, ama bu daha son demek değildir.</span> <span class="verse"><a name="7">7</a>Ulus ulusa, devlet devlete savaş açacak; yer yer depremler, kıtlıklar olacak. Bunlar, doğum sancılarının başlangıcıdır.</span> <span class="verse"><a name="8">8</a>‹‹Ama siz kendinize dikkat edin! İnsanlar sizi mahkemelere verecek, havralarda dövecekler. Benden ötürü valilerin, kralların önüne çıkarılacak, böylece onlara tanıklık edeceksiniz.</span> <span class="verse"><a name="9">9</a>Ne var ki, önce Müjdenin bütün uluslara duyurulması gerekir.</span> <span class="verse"><a name="10">10</a>Sizi tutuklayıp mahkemeye verdiklerinde, ‹Ne söyleyeceğiz?› diye önceden kaygılanmayın. O anda size ne esinlenirse onu söyleyin. Çünkü konuşan siz değil, Kutsal Ruh olacak.</span> <span class="verse"><a name="11">11</a>Kardeş kardeşi, baba çocuğunu ölüme teslim edecek. Çocuklar anne babalarına başkaldırıp onları öldürtecek.</span> <span class="verse"><a name="12">12</a>Benim adımdan ötürü herkes sizden nefret edecek. Ama sonuna kadar dayanan kurtulacaktır.</span> <span class="verse"><a name="13">13</a>‹‹Yıkıcı iğrenç şeyin, bulunmaması gereken yerde dikildiğini gördüğünüz zaman -okuyan anlasın- Yahudiyede bulunanlar dağlara kaçsın.</span> <span class="verse"><a name="14">14</a>Damda olan, evinden bir şey almak için aşağı inmesin, içeri girmesin.</span> <span class="verse"><a name="15">15</a>Tarlada olan, abasını almak için geri dönmesin.</span> <span class="verse"><a name="16">16</a>O günlerde gebe olan, çocuk emziren kadınların vay haline!</span> <span class="verse"><a name="17">17</a>Dua edin ki, kaçışınız kışa rastlamasın.</span> <span class="verse"><a name="18">18</a>Çünkü o günlerde öyle bir sıkıntı olacak ki, Tanrının var ettiği yaratılışın başlangıcından bu yana böylesi olmamış, bundan sonra da olmayacaktır.</span> <span class="verse"><a name="19">19</a>Rab o günleri kısaltmamış olsaydı, hiç kimse kurtulamazdı. Ama Rab, seçilmiş olanlar, kendi seçtiği kişiler uğruna o günleri kısaltmıştır.</span> <span class="verse"><a name="20">20</a>Eğer o zaman biri size, ‹İşte Mesih burada›, ya da, ‹İşte şurada› derse, inanmayın.</span> <span class="verse"><a name="21">21</a>Çünkü sahte mesihler, sahte peygamberler türeyecek; bunlar, belirtiler ve harikalar yapacaklar. Öyle ki, ellerinden gelse seçilmiş olanları saptıracaklar.</span> <span class="verse"><a name="22">22</a>Ama siz dikkatli olun. İşte size her şeyi önceden söylüyorum.››</span> <span class="verse"><a name="23">23</a>‹‹Ama o günlerde, o sıkıntıdan sonra,  ‹Güneş kararacak,  Ay ışık vermez olacak,  Yıldızlar gökten düşecek,  Göksel güçler sarsılacak.›</span> <span class="verse"><a name="24">24</a>‹‹O zaman İnsanoğlunun bulutlar içinde büyük güç ve görkemle geldiğini görecekler.</span> <span class="verse"><a name="25">25</a>İnsanoğlu o zaman meleklerini gönderecek, seçtiklerini yeryüzünün bir ucundan göğün öbür ucuna dek, dünyanın dört bucağından toplayacak.</span> <span class="verse"><a name="26">26</a>‹‹İncir ağacından ders alın. Dalları filizlenip yaprakları sürünce, yaz mevsiminin yakın olduğunu anlarsınız.</span> <span class="verse"><a name="27">27</a>Aynı şekilde, bu olayların gerçekleştiğini gördüğünüzde bilin ki İnsanoğlu yakındır, kapıdadır.</span> <span class="verse"><a name="28">28</a>Size doğrusunu söyleyeyim, bütün bunlar olmadan bu kuşak ortadan kalkmayacak.</span> <span class="verse"><a name="29">29</a>Yer ve gök ortadan kalkacak, ama benim sözlerim asla ortadan kalkmayacaktır.››</span> <span class="verse"><a name="30">30</a>‹‹O günü ve o saati, ne gökteki melekler, ne de Oğul bilir; Babadan başka kimse bilmez.</span> <span class="verse"><a name="31">31</a>Dikkat edin, uyanık kalın, dua edin. Çünkü o anın ne zaman geleceğini bilemezsiniz.</span> <span class="verse"><a name="32">32</a>Bu, yolculuğa çıkan bir adamın durumuna benzer. Evinden ayrılırken kölelerine yetki ve görev verir, kapıdaki nöbetçiye de uyanık kalmasını buyurur.</span> <span class="verse"><a name="33">33</a>Siz de uyanık kalın. Çünkü ev sahibi ne zaman gelecek, akşam mı, gece yarısı mı, horoz öttüğünde mi, sabaha doğru mu, bilemezsiniz.</span> <span class="verse"><a name="34">34</a>Ansızın gelip sizi uykuda bulmasın!</span> <span class="verse"><a name="35">35</a>Size söylediklerimi herkese söylüyorum; uyanık kalın!››</span> </p></div</div></div></body></html>