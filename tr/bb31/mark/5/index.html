<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/mark">Mark</a> &gt <strong>Chapter 5</strong></div><p><span class="verse"><a name="1">1</a>Gölün karşı yakasına, Gerasalıların memleketine vardılar.</span> <span class="verse"><a name="2">2</a>İsa tekneden iner inmez, kötü ruha tutulmuş bir adam mezarlık mağaralardan çıkıp Onu karşıladı.</span> <span class="verse"><a name="3">3</a>Mezarların içinde yaşayan bu adamı artık kimse zincirle bile bağlı tutamıyordu.</span> <span class="verse"><a name="4">4</a>Birçok kez zincir ve kösteklerle bağlandığı halde, zincirleri koparmış, köstekleri parçalamıştı. Hiç kimse onunla başa çıkamıyordu.</span> <span class="verse"><a name="5">5</a>Gece gündüz mezarlarda, dağlarda bağırıp duruyor, kendini taşlarla yaralıyordu.</span> <span class="verse"><a name="6">6</a>Uzaktan İsayı görünce koşup geldi, Onun önünde yere kapandı.</span> <span class="verse"><a name="7">7</a>Yüksek sesle haykırarak, ‹‹Ey İsa, yüce Tanrının Oğlu, benden ne istiyorsun? Tanrı hakkı için sana yalvarırım, bana işkence etme!›› dedi.</span> <span class="verse"><a name="8">8</a>Çünkü İsa, ‹‹Ey kötü ruh, adamın içinden çık!›› demişti.</span> <span class="verse"><a name="9">9</a>Sonra İsa adama, ‹‹Adın ne?›› diye sordu. ‹‹Adım Tümen. Çünkü sayımız çok›› dedi.</span> <span class="verse"><a name="10">10</a>Ruhları o bölgeden çıkarmaması için İsaya yalvarıp yakardı.</span> <span class="verse"><a name="11">11</a>Orada, dağın yamacında otlayan büyük bir domuz sürüsü vardı.</span> <span class="verse"><a name="12">12</a>Kötü ruhlar İsaya, ‹‹Bizi şu domuzlara gönder, onlara girelim›› diye yalvardılar.</span> <span class="verse"><a name="13">13</a>İsanın izin vermesi üzerine kötü ruhlar adamdan çıkıp domuzların içine girdiler. Yaklaşık iki bin domuzdan oluşan sürü, dik yamaçtan aşağı koşuşarak göle atlayıp boğuldu.</span> <span class="verse"><a name="14">14</a>Domuzları güdenler kaçıp kentte ve köylerde olayın haberini yaydılar. Halk olup biteni görmeye çıktı.</span> <span class="verse"><a name="15">15</a>İsanın yanına geldiklerinde, önceleri bir tümen cine tutulan adamı giyinmiş, aklı başına gelmiş, oturmuş görünce korktular.</span> <span class="verse"><a name="16">16</a>Olayı görenler, cinli adama olanları ve domuzların başına gelenleri halka anlattılar.</span> <span class="verse"><a name="17">17</a>Bunun üzerine halk, bölgelerinden ayrılması için İsaya yalvarmaya başladı.</span> <span class="verse"><a name="18">18</a>İsa tekneye binerken, önceleri cinli olan adam Ona, ‹‹Seninle geleyim›› diye yalvardı.</span> <span class="verse"><a name="19">19</a>Ama İsa adama izin vermedi. Ona, ‹‹Evine, yakınlarının yanına dön›› dedi. ‹‹Rabbin senin için neler yaptığını, sana nasıl merhamet ettiğini onlara anlat.››</span> <span class="verse"><a name="20">20</a>Adam da gitti, İsanın kendisi için neler yaptığını Dekapoliste duyurmaya başladı. Anlattıklarına herkes şaşıp kalıyordu.</span> <span class="verse"><a name="21">21</a>İsa tekneyle karşı yakaya dönünce, çevresinde büyük bir kalabalık toplandı. Kendisi gölün kıyısında duruyordu.</span> <span class="verse"><a name="22">22</a>Bu sırada havra yöneticilerinden Yair adında biri geldi. İsayı görünce ayaklarına kapandı, ‹‹Küçük kızım can çekişiyor. Gelip ellerini onun üzerine koy da kurtulsun, yaşasın!›› diye yalvardı.</span> <span class="verse"><a name="23">23</a>İsa adamla birlikte gitti. Büyük bir kalabalık da ardından gidiyor, Onu sıkıştırıyordu.</span> <span class="verse"><a name="24">24</a>Orada, on iki yıldır kanaması olan bir kadın vardı.</span> <span class="verse"><a name="25">25</a>Birçok hekimin elinden çok çekmiş, varını yoğunu harcamış, ama iyileşeceğine daha da kötüleşmişti.</span> <span class="verse"><a name="26">26</a>Kadın, İsa hakkında anlatılanları duymuştu. Bu nedenle, kalabalıkta Onun arkasından gelip giysisine dokundu.</span> <span class="verse"><a name="27">27</a>İçinden, ‹‹Giysilerine bile dokunsam kurtulurum›› diyordu.</span> <span class="verse"><a name="28">28</a>O anda kanaması kesiliverdi. Kadın, bedeninin derinliğinde acıdan kurtulduğunu hissetti.</span> <span class="verse"><a name="29">29</a>İsa ise, kendisinden bir gücün akıp gittiğini hemen anladı. Kalabalığın ortasında dönüp, ‹‹Giysilerime kim dokundu?›› diye sordu.</span> <span class="verse"><a name="30">30</a>Öğrencileri Ona, ‹‹Seni sıkıştıran kalabalığı görüyorsun! Nasıl oluyor da, ‹Bana kim dokundu› diye soruyorsun?›› dediler.</span> <span class="verse"><a name="31">31</a>İsa kendisine dokunanı görmek için çevresine bakındı.</span> <span class="verse"><a name="32">32</a>Kadın da kendisindeki değişikliği biliyordu. Korkuyla titreyerek geldi, İsanın ayaklarına kapandı ve Ona bütün gerçeği anlattı.</span> <span class="verse"><a name="33">33</a>İsa ona, ‹‹Kızım›› dedi, ‹‹İmanın seni kurtardı. Esenlikle git. Acıların son bulsun.››</span> <span class="verse"><a name="34">34</a>İsa daha konuşurken, havra yöneticisinin evinden adamlar geldi. Yöneticiye, ‹‹Kızın öldü›› dediler. ‹‹Öğretmeni neden hâlâ rahatsız ediyorsun?››</span> <span class="verse"><a name="35">35</a>İsa bu sözlere aldırmadan havra yöneticisine, ‹‹Korkma, yalnız iman et!›› dedi.</span> <span class="verse"><a name="36">36</a>İsa, Petrus, Yakup ve Yakupun kardeşi Yuhannadan başka hiç kimsenin kendisiyle birlikte gitmesine izin vermedi.</span> <span class="verse"><a name="37">37</a>Havra yöneticisinin evine vardıklarında İsa, acı acı ağlayıp feryat eden gürültülü bir kalabalıkla karşılaştı.</span> <span class="verse"><a name="38">38</a>İçeri girerek onlara, ‹‹Niye gürültü edip ağlıyorsunuz?›› dedi. ‹‹Çocuk ölmedi, uyuyor.››</span> <span class="verse"><a name="39">39</a>Onlar ise kendisiyle alay ettiler. Ama İsa hepsini dışarı çıkardıktan sonra çocuğun annesini babasını ve kendisiyle birlikte olanları alıp çocuğun bulunduğu odaya girdi.</span> <span class="verse"><a name="40">40</a>Çocuğun elini tutarak ona, ‹‹Talita kumi!›› dedi. Bu söz, ‹‹Kızım, sana söylüyorum, kalk›› demektir.</span> <span class="verse"><a name="41">41</a>On iki yaşında olan kız hemen ayağa kalktı, yürümeye başladı. Oradakileri derin bir şaşkınlık aldı.</span> <span class="verse"><a name="42">42</a>İsa, ‹‹Bunu kimse bilmesin›› diyerek onları sıkı sıkıya uyardı ve kıza yemek verilmesini buyurdu.</span> </p></div</div></div></body></html>