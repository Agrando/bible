<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/mark/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/mark">Mark</a> &gt <strong>Chapter 11</strong></div><p><span class="verse"><a name="1">1</a>Yeruşalime yaklaşıp Zeytin Dağının yamacındaki Beytfaci ile Beytanyaya geldiklerinde İsa iki öğrencisini önden gönderdi. Onlara, ‹‹Karşınızdaki köye gidin›› dedi, ‹‹Köye girer girmez, üzerine daha hiç kimsenin binmediği, bağlı duran bir sıpa bulacaksınız. Onu çözüp bana getirin.</span> <span class="verse"><a name="2">2</a>Biri size, ‹Bunu niye yapıyorsunuz?› derse, ‹Rabbin ona ihtiyacı var, hemen geri gönderecek› dersiniz.››</span> <span class="verse"><a name="3">3</a>Gittiler ve yol üzerinde, bir evin sokak kapısının yanında bağlı buldukları sıpayı çözdüler.</span> <span class="verse"><a name="4">4</a>Orada duranlardan bazıları, ‹‹Sıpayı ne diye çözüyorsunuz?›› dediler.</span> <span class="verse"><a name="5">5</a>Öğrenciler İsanın kendilerine söylediklerini tekrarlayınca, adamlar onları rahat bıraktı.</span> <span class="verse"><a name="6">6</a>Sıpayı İsaya getirip üzerine kendi giysilerini yaydılar. İsa sıpaya bindi.</span> <span class="verse"><a name="7">7</a>Birçokları giysilerini, bazıları da çevredeki ağaçlardan kestikleri dalları yola serdiler.</span> <span class="verse"><a name="8">8</a>Önden gidenler ve arkadan gelenler şöyle bağırıyorlardı:  ‹‹Hozana!  Rabbin adıyla gelene övgüler olsun!</span> <span class="verse"><a name="9">9</a>Atamız Davutun yaklaşan egemenliği kutlu olsun!  En yücelerde hozana!››</span> <span class="verse"><a name="10">10</a>İsa Yeruşalime varınca tapınağa gitti, her tarafı gözden geçirdi. Sonra vakit ilerlemiş olduğundan Onikilerle birlikte Beytanyaya döndü.</span> <span class="verse"><a name="11">11</a>Ertesi gün Beytanyadan çıktıklarında İsa acıkmıştı.</span> <span class="verse"><a name="12">12</a>Uzakta, yapraklanmış bir incir ağacı görünce belki incir bulurum diye yaklaştı. Ağacın yanına vardığında yapraktan başka bir şey bulamadı. Çünkü incir mevsimi değildi.</span> <span class="verse"><a name="13">13</a>İsa ağaca, ‹‹Artık sonsuza dek senden kimse meyve yiyemesin!›› dedi. Öğrencileri de bunu duydular.</span> <span class="verse"><a name="14">14</a>Oradan Yeruşalime geldiler. İsa tapınağın avlusuna girerek oradaki alıcı ve satıcıları dışarı kovdu. Para bozanların masalarını, güvercin satanların sehpalarını devirdi.</span> <span class="verse"><a name="15">15</a>Yük taşıyan hiç kimsenin tapınağın avlusundan geçmesine izin vermedi.</span> <span class="verse"><a name="16">16</a>Halka öğretirken şunları söyledi: ‹‹ ‹Evime, bütün ulusların dua evi denecek› diye yazılmamış mı? Ama siz onu haydut inine çevirdiniz.››</span> <span class="verse"><a name="17">17</a>Başkâhinler ve din bilginleri bunu duyunca İsayı yok etmek için bir yol aramaya başladılar. Ondan korkuyorlardı. Çünkü bütün halk Onun öğretisine hayrandı.</span> <span class="verse"><a name="18">18</a>Akşam olunca İsayla öğrencileri kentten ayrıldı.</span> <span class="verse"><a name="19">19</a>Sabah erkenden incir ağacının yanından geçerlerken, ağacın kökten kurumuş olduğunu gördüler.</span> <span class="verse"><a name="20">20</a>Olayı hatırlayan Petrus, ‹‹Rabbî, bak! Lanetlediğin incir ağacı kurumuş!›› dedi.</span> <span class="verse"><a name="21">21</a>İsa onlara şöyle karşılık verdi: ‹‹Tanrıya iman edin.</span> <span class="verse"><a name="22">22</a>Size doğrusunu söyleyeyim, kim şu dağa, ‹Kalk, denize atıl!› der ve yüreğinde kuşku duymadan dediğinin olacağına inanırsa, dileği yerine gelecektir.</span> <span class="verse"><a name="23">23</a>Bunun için size diyorum ki, duayla dilediğiniz her şeyi daha şimdiden almış olduğunuza inanın, dileğiniz yerine gelecektir.</span> <span class="verse"><a name="24">24</a>Kalkıp dua ettiğiniz zaman, birine karşı bir şikâyetiniz varsa onu bağışlayın ki, göklerdeki Babanız da sizin suçlarınızı bağışlasın.››</span> <span class="verse"><a name="25">25</a>Yine Yeruşalime geldiler. İsa tapınakta gezinirken başkâhinler, din bilginleri ve ileri gelenler Onun yanına gelip, ‹‹Bunları hangi yetkiyle yapıyorsun, bunları yapma yetkisini sana kim verdi?›› diye sordular.</span> <span class="verse"><a name="26">26</a>İsa da onlara, ‹‹Size bir soru soracağım›› dedi. ‹‹Bana yanıt verin, ben de size bunları hangi yetkiyle yaptığımı söylerim.</span> <span class="verse"><a name="27">27</a>Yahyanın vaftiz etme yetkisi Tanrıdan mıydı, insanlardan mı? Yanıt verin bana.››</span> <span class="verse"><a name="28">28</a>Bunu aralarında şöyle tartışmaya başladılar: ‹‹ ‹Tanrıdan› dersek, ‹Öyleyse ona niçin inanmadınız?› diyecek.</span> <span class="verse"><a name="29">29</a>Yok eğer ‹İnsanlardan› dersek...›› Halkın tepkisinden korkuyorlardı. Çünkü herkes Yahyayı gerçekten peygamber sayıyordu.</span> <span class="verse"><a name="30">30</a>İsa'ya, ‹‹Bilmiyoruz›› diye yanıt verdiler. İsa da onlara, ‹‹Ben de size bunları hangi yetkiyle yaptığımı söylemeyeceğim›› dedi.</span> </p></div</div></div></body></html>