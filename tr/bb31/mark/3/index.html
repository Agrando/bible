<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/mark">Mark</a> &gt <strong>Chapter 3</strong></div><p><span class="verse"><a name="1">1</a>İsa yine havraya girdi. Orada eli sakat bir adam vardı.</span> <span class="verse"><a name="2">2</a>Bazıları İsayı suçlamak amacıyla, Şabat Günü hastayı iyileştirecek mi diye Onu gözlüyorlardı.</span> <span class="verse"><a name="3">3</a>İsa, eli sakat adama, ‹‹Kalk, öne çık!›› dedi.</span> <span class="verse"><a name="4">4</a>Sonra havradakilere, ‹‹Kutsal Yasaya göre Şabat Günü iyilik yapmak mı doğru, kötülük yapmak mı? Can kurtarmak mı doğru, can almak mı?›› diye sordu. Onlardan ses çıkmadı.</span> <span class="verse"><a name="5">5</a>İsa, çevresindekilere öfkeyle baktı. Yüreklerinin duygusuzluğu Onu kederlendirmişti. Adama, ‹‹Elini uzat!›› dedi. Adam elini uzattı, eli yine sapasağlam oluverdi.</span> <span class="verse"><a name="6">6</a>Bunun üzerine Ferisiler dışarı çıktılar, İsayı yok etmek için Hirodes yanlılarıyla hemen görüşmeye başladılar.</span> <span class="verse"><a name="7">7</a>İsa, öğrencileriyle birlikte göl kıyısına çekildi. Celileden büyük bir kalabalık Onun ardından geldi. Ayrıca, bütün yaptıklarını duyan büyük kalabalıklar Yahudiyeden, Yeruşalimden, İdumeyadan, Şeria Irmağının karşı yakasından, Sur ve Sayda bölgelerinden kendisine akın etti.</span> <span class="verse"><a name="8">8</a>İsa, kalabalığın arasında sıkışıp kalmamak için öğrencilerine bir kayık hazır bulundurmalarını söyledi.</span> <span class="verse"><a name="9">9</a>Birçoklarını iyileştirmiş olduğundan, çeşitli hastalıklara yakalananlar Ona dokunmak için üzerine üşüşüyordu.</span> <span class="verse"><a name="10">10</a>Kötü ruhlar Onu görünce ayaklarına kapanıyor, ‹‹Sen Tanrının Oğlusun!›› diye bağırıyorlardı.</span> <span class="verse"><a name="11">11</a>Ama İsa, kim olduğunu açıklamamaları için onları sıkı sıkıya uyardı.</span> <span class="verse"><a name="12">12</a>İsa, dağa çıkarak istediği kişileri yanına çağırdı. Onlar da yanına gittiler.</span> <span class="verse"><a name="13">13</a>İsa bunlardan on iki kişiyi yanında bulundurmak, Tanrı sözünü duyurmaya göndermek ve cinleri kovmaya yetkili kılmak üzere seçti. Seçtiği bu on iki kişi şunlardır: Petrus adını verdiği Simun, Beni-Regeş, yani Gökgürültüsü Oğulları adını verdiği Zebedinin oğulları Yakup ve Yuhanna, Andreas, Filipus, Bartalmay, Matta, Tomas, Alfay oğlu Yakup, Taday, Yurtsever Simun ve İsaya ihanet eden Yahuda İskariot.</span> <span class="verse"><a name="14">14</a>İsa bundan sonra eve gitti. Yine öyle büyük bir kalabalık toplandı ki, İsayla öğrencileri yemek bile yiyemediler.</span> <span class="verse"><a name="15">15</a>Yakınları bunu duyunca, ‹‹Aklını kaçırmış›› diyerek Onu almaya geldiler.</span> <span class="verse"><a name="16">16</a>Yeruşalimden gelen din bilginleri ise, ‹‹Baalzevul Onun içine girmiş›› ve ‹‹Cinleri, cinlerin önderinin gücüyle kovuyor›› diyorlardı.</span> <span class="verse"><a name="17">17</a>Bunun üzerine İsa din bilginlerini yanına çağırıp onlara benzetmelerle seslendi. ‹‹Şeytan, Şeytanı nasıl kovabilir?›› dedi.</span> <span class="verse"><a name="18">18</a>‹‹Bir ülke kendi içinde bölünmüşse, ayakta kalamaz.</span> <span class="verse"><a name="19">19</a>Bir ev kendi içinde bölünmüşse, ayakta kalamaz.</span> <span class="verse"><a name="20">20</a>Şeytan da kendine karşı gelip kendi içinde bölünmüşse, artık ayakta kalamaz; sonu gelmiş demektir.</span> <span class="verse"><a name="21">21</a>Hiç kimse güçlü adamın evine girip malını çalamaz. Ancak onu bağladıktan sonra evini soyabilir.</span> <span class="verse"><a name="22">22</a>Size doğrusunu söyleyeyim, insanların işlediği her günah, ettiği her küfür bağışlanacak, ama Kutsal Ruha küfreden asla bağışlanmayacak. Bunu yapan, asla silinmeyecek bir günah işlemiş olur.››</span> <span class="verse"><a name="23">23</a>İsa bu sözleri, ‹‹Onda kötü ruh var›› dedikleri için söyledi.</span> <span class="verse"><a name="24">24</a>Daha sonra İsanın annesiyle kardeşleri geldi. Dışarıda durdular, haber gönderip Onu çağırdılar.</span> <span class="verse"><a name="25">25</a>İsanın çevresinde oturan kalabalıktan bazıları, ‹‹Bak›› dediler, ‹‹Annenle kardeşlerin dışarıda, seni istiyorlar.››</span> <span class="verse"><a name="26">26</a>İsa buna karşılık onlara, ‹‹Kimdir annem ve kardeşlerim?›› dedi.</span> <span class="verse"><a name="27">27</a>Sonra çevresinde oturanlara bakıp şöyle dedi: ‹‹İşte annem, işte kardeşlerim!</span> <span class="verse"><a name="28">28</a>Tanrı'nın isteğini kim yerine getirirse, kardeşim, kızkardeşim ve annem odur.››</span> </p></div</div></div></body></html>