<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/mark">Mark</a> &gt <strong>Chapter 14</strong></div><p><span class="verse"><a name="1">1</a>Fısıh ve Mayasız Ekmek Bayramına iki gün kalmıştı. Başkâhinlerle din bilginleri İsayı hileyle tutuklayıp öldürmenin bir yolunu arıyorlardı.</span> <span class="verse"><a name="2">2</a>‹‹Bayramda olmasın, yoksa halk arasında kargaşalık çıkar›› diyorlardı.</span> <span class="verse"><a name="3">3</a>İsa Beytanyada cüzamlı Simunun evinde sofrada otururken yanına bir kadın geldi. Kadın kaymaktaşından bir kap içinde çok değerli, saf hintsümbülü yağı getirmişti. Kabı kırarak yağı Onun başına döktü.</span> <span class="verse"><a name="4">4</a>Bazıları buna kızdılar; birbirlerine, ‹‹Bu yağ niçin böyle boş yere harcandı? Üç yüz dinardan fazlaya satılabilir, parası yoksullara verilebilirdi›› diyerek kadını azarlamaya başladılar.</span> <span class="verse"><a name="5">5</a>‹‹Kadını rahat bırakın›› dedi İsa. ‹‹Neden üzüyorsunuz onu? Benim için güzel bir şey yaptı.</span> <span class="verse"><a name="6">6</a>Yoksullar her zaman aranızdadır, dilediğiniz anda onlara yardım edebilirsiniz; ama ben her zaman aranızda olmayacağım.</span> <span class="verse"><a name="7">7</a>Kadın elinden geleni yaptı, beni gömülmeye hazırlamak üzere daha şimdiden bedenimi yağladı.</span> <span class="verse"><a name="8">8</a>Size doğrusunu söyleyeyim, Müjde dünyanın neresinde duyurulursa, bu kadının yaptığı da onun anılması için anlatılacak.››</span> <span class="verse"><a name="9">9</a>Bu arada Onikilerden biri olan Yahuda İskariot, İsayı ele vermek amacıyla başkâhinlerin yanına gitti.</span> <span class="verse"><a name="10">10</a>Onlar bunu işitince sevindiler, Yahudaya para vermeyi vaat ettiler. O da İsayı ele vermek için fırsat kollamaya başladı.</span> <span class="verse"><a name="11">11</a>Fısıh kurbanının kesildiği Mayasız Ekmek Bayramının ilk günü öğrencileri İsaya, ‹‹Fısıh yemeğini yemen için nereye gidip hazırlık yapmamızı istersin?›› diye sordular.</span> <span class="verse"><a name="12">12</a>O da öğrencilerinden ikisini şu sözlerle önden gönderdi: ‹‹Kente gidin, orada su testisi taşıyan bir adam çıkacak karşınıza. Onu izleyin.</span> <span class="verse"><a name="13">13</a>Adamın gideceği evin sahibine şöyle deyin: ‹Öğretmen, öğrencilerimle birlikte Fısıh yemeğini yiyeceğim konuk odası nerede? diye soruyor.›</span> <span class="verse"><a name="14">14</a>Ev sahibi size üst katta döşenmiş, hazır büyük bir oda gösterecek. Orada bizim için hazırlık yapın.››</span> <span class="verse"><a name="15">15</a>Öğrenciler yola çıkıp kente gittiler. Her şeyi, İsanın kendilerine söylediği gibi buldular ve Fısıh yemeği için hazırlık yaptılar.</span> <span class="verse"><a name="16">16</a>Akşam olunca İsa Onikilerle birlikte geldi.</span> <span class="verse"><a name="17">17</a>Sofraya oturmuş yemek yerlerken İsa, ‹‹Size doğrusunu söyleyeyim›› dedi, ‹‹Sizden biri, benimle yemek yiyen biri bana ihanet edecek.››</span> <span class="verse"><a name="18">18</a>Onlar da kederlenerek birer birer kendisine, ‹‹Beni demek istemedin ya?›› diye sormaya başladılar.</span> <span class="verse"><a name="19">19</a>İsa onlara, ‹‹Onikilerden biridir, ekmeğini benimle birlikte sahana batırandır›› dedi.</span> <span class="verse"><a name="20">20</a>‹‹Evet, İnsanoğlu kendisi için yazılmış olduğu gibi gidiyor, ama İnsanoğluna ihanet edenin vay haline! O adam hiç doğmamış olsaydı, kendisi için daha iyi olurdu.››</span> <span class="verse"><a name="21">21</a>İsa yemek sırasında eline ekmek aldı, şükredip ekmeği böldü ve, ‹‹Alın, bu benim bedenimdir›› diyerek öğrencilerine verdi.</span> <span class="verse"><a name="22">22</a>Sonra bir kâse alıp şükretti ve bunu öğrencilerine verdi. Hepsi bundan içti.</span> <span class="verse"><a name="23">23</a>‹‹Bu benim kanım›› dedi İsa, ‹‹Birçokları uğruna akıtılan antlaşma kanıdır.</span> <span class="verse"><a name="24">24</a>Size doğrusunu söyleyeyim, Tanrının Egemenliğinde tazesini içeceğim o güne dek, asmanın ürününden bir daha içmeyeceğim.››</span> <span class="verse"><a name="25">25</a>İlahi söyledikten sonra dışarı çıkıp Zeytin Dağına doğru gittiler.</span> <span class="verse"><a name="26">26</a>Bu arada İsa öğrencilerine, ‹‹Hepiniz sendeleyip düşeceksiniz›› dedi. ‹‹Çünkü şöyle yazılmıştır:  ‹Çobanı vuracağım,  Koyunlar darmadağın olacak.›</span> <span class="verse"><a name="27">27</a>Ama ben dirildikten sonra sizden önce Celileye gideceğim.››</span> <span class="verse"><a name="28">28</a>Petrus Ona, ‹‹Herkes sendeleyip düşse bile ben düşmem›› dedi.</span> <span class="verse"><a name="29">29</a>‹‹Sana doğrusunu söyleyeyim›› dedi İsa, ‹‹Bugün, bu gece, horoz iki kez ötmeden sen beni üç kez inkâr edeceksin.››</span> <span class="verse"><a name="30">30</a>Ama Petrus üsteleyerek, ‹‹Seninle birlikte ölmem gerekse bile seni asla inkâr etmem›› dedi. Öğrencilerin hepsi de aynı şeyi söyledi.</span> <span class="verse"><a name="31">31</a>Sonra Getsemani denilen yere geldiler. İsa öğrencilerine, ‹‹Ben dua ederken siz burada oturun›› dedi.</span> <span class="verse"><a name="32">32</a>Petrusu, Yakupu ve Yuhannayı yanına aldı. Hüzünlenmeye ve ağır bir sıkıntı duymaya başlamıştı.</span> <span class="verse"><a name="33">33</a>Onlara, ‹‹Ölesiye kederliyim›› dedi. ‹‹Burada kalın, uyanık durun.››</span> <span class="verse"><a name="34">34</a>Biraz ilerledi, yüzüstü yere kapanıp dua etmeye başladı. ‹‹Mümkünse o saati yaşamayayım›› dedi.</span> <span class="verse"><a name="35">35</a>‹‹Abba, Baba, senin için her şey mümkün, bu kâseyi benden uzaklaştır. Ama benim değil, senin istediğin olsun.››</span> <span class="verse"><a name="36">36</a>Öğrencilerinin yanına döndüğünde onları uyumuş buldu. Petrusa, ‹‹Simun›› dedi, ‹‹Uyuyor musun? Bir saat uyanık kalamadın mı?</span> <span class="verse"><a name="37">37</a>Uyanık durup dua edin ki, ayartılmayasınız. Ruh isteklidir, ama beden güçsüzdür.››</span> <span class="verse"><a name="38">38</a>Yine uzaklaştı, aynı sözleri tekrarlayarak dua etti.</span> <span class="verse"><a name="39">39</a>Geri geldiğinde öğrencilerini yine uyumuş buldu. Onların göz kapaklarına ağırlık çökmüştü. İsaya ne diyeceklerini bilemiyorlardı.</span> <span class="verse"><a name="40">40</a>İsa üçüncü kez yanlarına döndü, ‹‹Hâlâ uyuyor, dinleniyor musunuz?›› dedi. ‹‹Yeter! Saat geldi. İşte İnsanoğlu günahkârların eline veriliyor.</span> <span class="verse"><a name="41">41</a>Kalkın, gidelim. İşte bana ihanet eden geldi!››</span> <span class="verse"><a name="42">42</a>Tam o anda, İsa daha konuşurken, Onikilerden biri olan Yahuda çıkageldi. Yanında başkâhinler, din bilginleri ve ileri gelenler tarafından gönderilmiş kılıçlı sopalı bir kalabalık vardı.</span> <span class="verse"><a name="43">43</a>İsaya ihanet eden Yahuda, ‹‹Kimi öpersem, İsa Odur. Onu tutuklayın, güvenlik altına alıp götürün›› diye onlarla sözleşmişti.</span> <span class="verse"><a name="44">44</a>Gelir gelmez İsaya yaklaştı, ‹‹Rabbî›› diyerek Onu öptü.</span> <span class="verse"><a name="45">45</a>Onlar da İsayı yakalayıp tutukladılar.</span> <span class="verse"><a name="46">46</a>İsanın yanında bulunanlardan biri kılıcını çekti, başkâhinin kölesine vurup kulağını uçurdu.</span> <span class="verse"><a name="47">47</a>İsa onlara, ‹‹Niçin bir haydutmuşum gibi beni kılıç ve sopalarla yakalamaya geldiniz?›› dedi.</span> <span class="verse"><a name="48">48</a>‹‹Her gün tapınakta, yanıbaşınızda öğretiyordum, beni tutuklamadınız. Ama bu, Kutsal Yazılar yerine gelsin diye oldu.››</span> <span class="verse"><a name="49">49</a>O zaman öğrencilerinin hepsi Onu bırakıp kaçtı.</span> <span class="verse"><a name="50">50</a>İsanın ardından sadece keten beze sarınmış bir genç gidiyordu. Bu genç de yakalandı.</span> <span class="verse"><a name="51">51</a>Ama keten bezden sıyrılıp çıplak olarak kaçtı.</span> <span class="verse"><a name="52">52</a>İsayı görevli başkâhine götürdüler. Bütün başkâhinler, ileri gelenler ve din bilginleri de orada toplandı.</span> <span class="verse"><a name="53">53</a>Petrus, İsayı başkâhinin avlusunun içine kadar uzaktan izledi. Avluda nöbetçilerle birlikte ateşin başında oturup ısınmaya başladı.</span> <span class="verse"><a name="54">54</a>Başkâhinler ve Yüksek Kurulun öteki üyeleri, İsayı ölüm cezasına çarptırmak için kendisine karşı tanık arıyor, ama bulamıyorlardı.</span> <span class="verse"><a name="55">55</a>Birçok kişi Ona karşı yalan yere tanıklık ettiyse de, tanıklıkları birbirini tutmadı.</span> <span class="verse"><a name="56">56</a>Bazıları kalkıp Ona karşı yalan yere şöyle tanıklık ettiler: ‹‹Biz Onun, ‹Elle yapılmış bu tapınağı yıkacağım ve üç günde, elle yapılmamış başka bir tapınak kuracağım› dediğini işittik.››</span> <span class="verse"><a name="57">57</a>Ama bu noktada bile tanıklıkları birbirini tutmadı.</span> <span class="verse"><a name="58">58</a>Sonra başkâhin topluluğun ortasında ayağa kalkarak İsaya, ‹‹Hiç yanıt vermeyecek misin? Nedir bunların sana karşı ettiği bu tanıklıklar?›› diye sordu.</span> <span class="verse"><a name="59">59</a>Ne var ki, İsa susmaya devam etti, hiç yanıt vermedi. Başkâhin Ona yeniden, ‹‹Yüce Olanın Oğlu Mesih sen misin?›› diye sordu.</span> <span class="verse"><a name="60">60</a>İsa, ‹‹Benim›› dedi. ‹‹Ve sizler, İnsanoğlunun Kudretli Olanın sağında oturduğunu ve göğün bulutlarıyla geldiğini göreceksiniz.››</span> <span class="verse"><a name="61">61</a>Başkâhin giysilerini yırtarak, ‹‹Artık tanıklara ne ihtiyacımız var?›› dedi. ‹‹Küfürü işittiniz. Buna ne diyorsunuz?›› Hepsi İsanın ölüm cezasını hak ettiğine karar verdiler.</span> <span class="verse"><a name="62">62</a>Bazıları Onun üzerine tükürmeye, gözlerini bağlayarak Onu yumruklamaya başladılar. ‹‹Haydi, peygamberliğini göster!›› diyorlardı. Nöbetçiler de Onu aralarına alıp tokatladılar.</span> <span class="verse"><a name="63">63</a>Petrus aşağıda, avludayken, başkâhinin hizmetçi kızlarından biri geldi. Isınmakta olan Petrusu görünce onu dikkatle süzüp, ‹‹Sen de Nasıralı İsayla birlikteydin›› dedi.</span> <span class="verse"><a name="64">64</a>Petrus ise bunu inkâr ederek, ‹‹Senin neden söz ettiğini bilmiyorum, anlamıyorum›› dedi ve dışarıya, dış kapının önüne çıktı. Bu arada horoz öttü.</span> <span class="verse"><a name="65">65</a>Hizmetçi kız Petrusu görünce çevrede duranlara yine, ‹‹Bu adam onlardan biri›› demeye başladı.</span> <span class="verse"><a name="66">66</a>Petrus tekrar inkâr etti. Çevrede duranlar az sonra Petrusa yine, ‹‹Gerçekten onlardansın; sen de Celilelisin›› dediler.</span> <span class="verse"><a name="67">67</a>Petrus kendine lanet okuyup ant içerek, ‹‹Sözünü ettiğiniz o adamı tanımıyorum›› dedi.</span> <span class="verse"><a name="68">68</a>Tam o anda horoz ikinci kez öttü. Petrus, İsa'nın kendisine, ‹‹Horoz iki kez ötmeden beni üç kez inkâr edeceksin›› dediğini hatırladı ve hüngür hüngür ağlamaya başladı.</span> </p></div</div></div></body></html>