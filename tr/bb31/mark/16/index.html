<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/mark/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/mark">Mark</a> &gt <strong>Chapter 16</strong></div><p><span class="verse"><a name="1">1</a>Şabat Günü geçince, Mecdelli Meryem, Yakupun annesi Meryem ve Salome gidip İsanın cesedine sürmek üzere baharat satın aldılar.</span> <span class="verse"><a name="2">2</a>Haftanın ilk günü sabah çok erkenden, güneşin doğuşuyla birlikte mezara gittiler.</span> <span class="verse"><a name="3">3</a>Aralarında, ‹‹Mezarın girişindeki taşı bizim için kim yana yuvarlayacak?›› diye konuşuyorlardı.</span> <span class="verse"><a name="4">4</a>Başlarını kaldırıp bakınca, o kocaman taşın yana yuvarlanmış olduğunu gördüler.</span> <span class="verse"><a name="5">5</a>Mezara girip sağ tarafta, beyaz kaftan giyinmiş genç bir adamın oturduğunu görünce çok şaşırdılar.</span> <span class="verse"><a name="6">6</a>Adam onlara, ‹‹Şaşırmayın!›› dedi. ‹‹Çarmıha gerilen Nasıralı İsayı arıyorsunuz. O dirildi, burada yok. İşte Onu yatırdıkları yer.</span> <span class="verse"><a name="7">7</a>Şimdi öğrencilerine ve Petrusa gidip şöyle deyin: ‹İsa sizden önce Celileye gidiyor. Size bildirdiği gibi, kendisini orada göreceksiniz.› ››</span> <span class="verse"><a name="8">8</a>Kadınlar mezardan çıkıp kaçtılar. Onları bir titreme, bir şaşkınlık almıştı. Korkularından kimseye bir şey söylemediler.</span> <span class="verse"><a name="9">9</a>İsa, haftanın ilk günü sabah erkenden dirildiği zaman önce Mecdelli Meryeme göründü. Ondan yedi cin kovmuştu.</span> <span class="verse"><a name="10">10</a>Meryem gitti, İsayla bulunmuş olan, şimdiyse yas tutup gözyaşı döken öğrencilerine haberi verdi.</span> <span class="verse"><a name="11">11</a>Ne var ki onlar, İsanın yaşadığını, Meryeme göründüğünü duyunca inanmadılar.</span> <span class="verse"><a name="12">12</a>Bundan sonra İsa kırlara doğru yürümekte olan öğrencilerinden ikisine değişik bir biçimde göründü.</span> <span class="verse"><a name="13">13</a>Bunlar geri dönüp öbürlerine haber verdiler, ama öbürleri bunlara da inanmadılar.</span> <span class="verse"><a name="14">14</a>İsa daha sonra, sofrada otururlarken Onbirlere göründü. Onları imansızlıklarından ve yüreklerinin duygusuzluğundan ötürü azarladı. Çünkü kendisini diri görenlere inanmamışlardı.</span> <span class="verse"><a name="15">15</a>İsa onlara şöyle buyurdu: ‹‹Dünyanın her yanına gidin, Müjdeyi bütün yaratılışa duyurun.</span> <span class="verse"><a name="16">16</a>İman edip vaftiz olan kurtulacak, iman etmeyen ise hüküm giyecek.</span> <span class="verse"><a name="17">17</a>İman edenlerle birlikte görülecek belirtiler şunlardır: Benim adımla cinleri kovacaklar, yeni dillerle konuşacaklar, yılanları elleriyle tutacaklar. Öldürücü bir zehir içseler bile, zarar görmeyecekler. Ellerini hastaların üzerine koyacaklar ve hastalar iyileşecek.››</span> <span class="verse"><a name="18">18</a>Rab İsa, onlara bu sözleri söyledikten sonra göğe alındı ve Tanrının sağında oturdu.</span> <span class="verse"><a name="19">19</a>Öğrencileri de gidip Tanrı sözünü her yere yaydılar. Rab onlarla birlikte çalışıyor, görülen belirtilerle sözünü doğruluyordu.</span> </p></div</div></div></body></html>