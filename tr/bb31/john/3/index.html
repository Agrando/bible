<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 3</strong></div><p><span class="verse"><a name="1">1</a>Yahudilerin Nikodim adlı bir önderi vardı. Ferisilerden olan bu adam bir gece İsaya gelerek, ‹‹Rabbî, senin Tanrıdan gelmiş bir öğretmen olduğunu biliyoruz. Çünkü Tanrı kendisiyle olmadıkça kimse senin yaptığın bu mucizeleri yapamaz›› dedi.</span> <span class="verse"><a name="2">2</a>İsa ona şu karşılığı verdi: ‹‹Sana doğrusunu söyleyeyim, bir kimse yeniden doğmadıkça Tanrının Egemenliğini göremez.››</span> <span class="verse"><a name="3">3</a>Nikodim, ‹‹Yaşlanmış bir adam nasıl doğabilir? Annesinin rahmine ikinci kez girip doğabilir mi?›› diye sordu.</span> <span class="verse"><a name="4">4</a>İsa şöyle yanıt verdi: ‹‹Sana doğrusunu söyleyeyim, bir kimse sudan ve Ruhtan doğmadıkça Tanrının Egemenliğine giremez.</span> <span class="verse"><a name="5">5</a>Bedenden doğan bedendir, Ruhtan doğan ruhtur.</span> <span class="verse"><a name="6">6</a>Sana, ‹Yeniden doğmalısınız› dediğime şaşma.</span> <span class="verse"><a name="7">7</a>Yel dilediği yerde eser; sesini işitirsin, ama nereden gelip nereye gittiğini bilemezsin. Ruhtan doğan herkes böyledir.››</span> <span class="verse"><a name="8">8</a>Nikodim İsaya, ‹‹Bunlar nasıl olabilir?›› diye sordu.</span> <span class="verse"><a name="9">9</a>İsa ona şöyle yanıt verdi: ‹‹Sen İsrailin öğretmeni olduğun halde bunları anlamıyor musun?</span> <span class="verse"><a name="10">10</a>Sana doğrusunu söyleyeyim, biz bildiğimizi söylüyoruz, gördüğümüze tanıklık ediyoruz. Sizler ise bizim tanıklığımızı kabul etmiyorsunuz.</span> <span class="verse"><a name="11">11</a>Sizlere yeryüzüyle ilgili şeyleri söylediğim zaman inanmazsanız, gökle ilgili şeyleri söylediğimde nasıl inanacaksınız?</span> <span class="verse"><a name="12">12</a>Gökten inmiş olan İnsanoğlundan başka hiç kimse göğe çıkmamıştır.</span> <span class="verse"><a name="13">13</a>Musa çölde yılanı nasıl yukarı kaldırdıysa, İnsanoğlunun da öylece yukarı kaldırılması gerekir.</span> <span class="verse"><a name="14">14</a>Öyle ki, Ona iman eden herkes sonsuz yaşama kavuşsun.</span> <span class="verse"><a name="15">15</a>‹‹Çünkü Tanrı dünyayı o kadar çok sevdi ki, biricik Oğlunu verdi. Öyle ki, Ona iman edenlerin hiçbiri mahvolmasın, hepsi sonsuz yaşama kavuşsun.</span> <span class="verse"><a name="16">16</a>Tanrı, Oğlunu dünyayı yargılamak için göndermedi, dünya Onun aracılığıyla kurtulsun diye gönderdi.</span> <span class="verse"><a name="17">17</a>Ona iman eden yargılanmaz, iman etmeyen ise zaten yargılanmıştır. Çünkü Tanrının biricik Oğlunun adına iman etmemiştir.</span> <span class="verse"><a name="18">18</a>Yargı da şudur: Dünyaya ışık geldi, ama insanlar ışık yerine karanlığı sevdiler. Çünkü yaptıkları işler kötüydü.</span> <span class="verse"><a name="19">19</a>Kötülük yapan herkes ışıktan nefret eder ve yaptıkları açığa çıkmasın diye ışığa yaklaşmaz.</span> <span class="verse"><a name="20">20</a>Ama gerçeği uygulayan kişi yaptıklarını, Tanrıya dayanarak yaptığını göstermek için ışığa gelir.››</span> <span class="verse"><a name="21">21</a>Bundan sonra İsayla öğrencileri Yahudiye diyarına gittiler. İsa onlarla birlikte orada bir süre kalarak vaftiz etti.</span> <span class="verse"><a name="22">22</a>Yahya da Salim yakınındaki Aynonda vaftiz ediyordu. Çünkü orada bol su vardı. İnsanlar gelip vaftiz oluyorlardı.</span> <span class="verse"><a name="23">23</a>Yahya henüz hapse atılmamıştı.</span> <span class="verse"><a name="24">24</a>O sıralarda Yahyanın öğrencileriyle bir Yahudi arasında temizlenme konusunda bir tartışma çıktı.</span> <span class="verse"><a name="25">25</a>Öğrencileri Yahyaya gelerek, ‹‹Rabbî›› dediler, ‹‹Şeria Irmağının karşı yakasında birlikte olduğun ve kendisi için tanıklık ettiğin adam var ya, işte O vaftiz ediyor, herkes de Ona gidiyor.››</span> <span class="verse"><a name="26">26</a>Yahya şöyle yanıt verdi: ‹‹İnsan, kendisine gökten verilmedikçe hiçbir şey alamaz.</span> <span class="verse"><a name="27">27</a>‹Ben Mesih değilim, ama Onun öncüsü olarak gönderildim› dediğime siz kendiniz tanıksınız.</span> <span class="verse"><a name="28">28</a>Gelin kiminse, güvey odur. Ama güveyin yanında duran ve onu dinleyen dostu onun sesini işitince çok sevinir. İşte benim sevincim böylece tamamlandı.</span> <span class="verse"><a name="29">29</a>O büyümeli, bense küçülmeliyim.››</span> <span class="verse"><a name="30">30</a>Yukarıdan gelen, herkesten üstündür. Dünyadan olan dünyaya aittir ve dünyadan söz eder. Gökten gelen ise, herkesten üstündür.</span> <span class="verse"><a name="31">31</a>Ne görmüş ne işitmişse ona tanıklık eder, ama tanıklığını kimse kabul etmez.</span> <span class="verse"><a name="32">32</a>Onun tanıklığını kabul eden, Tanrının gerçek olduğuna mührünü basmıştır.</span> <span class="verse"><a name="33">33</a>Tanrının gönderdiği kişi Tanrının sözlerini söyler. Çünkü Tanrı, Ruhu ölçüyle vermez.</span> <span class="verse"><a name="34">34</a>Baba Oğulu sever; her şeyi Ona teslim etmiştir.</span> <span class="verse"><a name="35">35</a>Oğul'a iman edenin sonsuz yaşamı vardır. Ama Oğul'un sözünü dinlemeyen yaşamı görmeyecektir. Tanrı'nın gazabı böylesinin üzerinde kalır.</span> </p></div</div></div></body></html>