<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 4</strong></div><p><span class="verse"><a name="1">1</a>Ferisiler, İsanın Yahyadan daha çok öğrenci edinip vaftiz ettiğini duydular -aslında İsanın kendisi değil, öğrencileri vaftiz ediyorlardı- İsa bunu öğrenince Yahudiyeden ayrılıp yine Celileye gitti.</span> <span class="verse"><a name="2">2</a>Giderken Samiriyeden geçmesi gerekiyordu.</span> <span class="verse"><a name="3">3</a>Böylece Samiriyenin Sihar denilen kentine geldi. Burası Yakupun kendi oğlu Yusufa vermiş olduğu toprağın yakınındaydı.</span> <span class="verse"><a name="4">4</a>Yakupun kuyusu da oradaydı. İsa, yolculuktan yorulmuş olduğu için kuyunun yanına oturmuştu. Saat on iki sularıydı.</span> <span class="verse"><a name="5">5</a>Samiriyeli bir kadın su çekmeye geldi. İsa ona, ‹‹Bana su ver, içeyim›› dedi.</span> <span class="verse"><a name="6">6</a>İsanın öğrencileri yiyecek satın almak için kente gitmişlerdi.</span> <span class="verse"><a name="7">7</a>Samiriyeli kadın, ‹‹Sen Yahudisin, bense Samiriyeli bir kadınım›› dedi, ‹‹Nasıl olur da benden su istersin?›› Çünkü Yahudilerin Samiriyelilerle ilişkileri yoktur.</span> <span class="verse"><a name="8">8</a>İsa kadına şu yanıtı verdi: ‹‹Eğer sen Tanrının armağanını ve sana, ‹Bana su ver, içeyim› diyenin kim olduğunu bilseydin, sen Ondan dilerdin, O da sana yaşam suyunu verirdi.››</span> <span class="verse"><a name="9">9</a>Kadın, ‹‹Efendim›› dedi, ‹‹Su çekecek bir şeyin yok, kuyu da derin, yaşam suyunu nereden bulacaksın?</span> <span class="verse"><a name="10">10</a>Sen, bu kuyuyu bize vermiş, kendisi, oğulları ve davarları ondan içmiş olan atamız Yakuptan daha mı büyüksün?››</span> <span class="verse"><a name="11">11</a>İsa şöyle yanıt verdi: ‹‹Bu sudan her içen yine susayacak.</span> <span class="verse"><a name="12">12</a>Oysa benim vereceğim sudan içen sonsuza dek susamaz. Benim vereceğim su, içende sonsuz yaşam için fışkıran bir pınar olacak.››</span> <span class="verse"><a name="13">13</a>Kadın, ‹‹Efendim›› dedi, ‹‹Bu suyu bana ver. Böylece ne susayayım, ne de su çekmek için buraya kadar geleyim.››</span> <span class="verse"><a name="14">14</a>İsa, ‹‹Git, kocanı çağır ve buraya gel›› dedi.</span> <span class="verse"><a name="15">15</a>Kadın, ‹‹Kocam yok›› diye yanıtladı. İsa, ‹‹Kocam yok demekle doğruyu söyledin›› dedi.</span> <span class="verse"><a name="16">16</a>‹‹Beş kocaya vardın. Şimdi birlikte yaşadığın adam kocan değil. Doğruyu söyledin.››</span> <span class="verse"><a name="17">17</a>Kadın, ‹‹Efendim, anlıyorum, sen bir peygambersin›› dedi.</span> <span class="verse"><a name="18">18</a>‹‹Atalarımız bu dağda tapındılar, ama sizler tapılması gereken yerin Yeruşalimde olduğunu söylüyorsunuz.››</span> <span class="verse"><a name="19">19</a>İsa ona şöyle dedi: ‹‹Kadın, bana inan, öyle bir saat geliyor ki, Babaya ne bu dağda, ne de Yeruşalimde tapınacaksınız!</span> <span class="verse"><a name="20">20</a>Siz bilmediğinize tapıyorsunuz, biz bildiğimize tapıyoruz. Çünkü kurtuluş Yahudilerdendir.</span> <span class="verse"><a name="21">21</a>Ama içtenlikle tapınanların Babaya ruhta ve gerçekte tapınacakları saat geliyor. İşte, o saat şimdidir. Baba da kendisine böyle tapınanları arıyor.</span> <span class="verse"><a name="22">22</a>Tanrı ruhtur, Ona tapınanlar da ruhta ve gerçekte tapınmalıdırlar.››</span> <span class="verse"><a name="23">23</a>Kadın İsaya, ‹‹Mesih denilen meshedilmiş Olanın geleceğini biliyorum›› dedi, ‹‹O gelince bize her şeyi bildirecek.››</span> <span class="verse"><a name="24">24</a>İsa, ‹‹Seninle konuşan ben, Oyum›› dedi.</span> <span class="verse"><a name="25">25</a>Bu sırada İsanın öğrencileri geldiler. Onun bir kadınla konuşmasına şaştılar. Bununla birlikte hiçbiri, ‹‹Ne istiyorsun?›› ya da, ‹‹O kadınla neden konuşuyorsun?›› demedi.</span> <span class="verse"><a name="26">26</a>Sonra kadın su testisini bırakarak kente gitti ve halka şöyle dedi: ‹‹Gelin, yaptığım her şeyi bana söyleyen adamı görün. Acaba Mesih bu mudur?››</span> <span class="verse"><a name="27">27</a>Halk da kentten çıkıp İsaya doğru gelmeye başladı.</span> <span class="verse"><a name="28">28</a>Bu arada öğrencileri Ona, ‹‹Rabbî, yemek ye!›› diye rica ediyorlardı.</span> <span class="verse"><a name="29">29</a>Ama İsa, ‹‹Benim, sizin bilmediğiniz bir yiyeceğim var›› dedi.</span> <span class="verse"><a name="30">30</a>Öğrenciler birbirlerine, ‹‹Acaba biri Ona yiyecek mi getirdi?›› diye sordular.</span> <span class="verse"><a name="31">31</a>İsa, ‹‹Benim yemeğim, beni gönderenin isteğini yerine getirmek ve Onun işini tamamlamaktır›› dedi.</span> <span class="verse"><a name="32">32</a>‹‹Sizler, ‹Ekinleri biçmeye daha dört ay var› demiyor musunuz? İşte, size söylüyorum, başınızı kaldırıp tarlalara bakın. Ekinler sararmış, biçilmeye hazır!</span> <span class="verse"><a name="33">33</a>Eken ve biçen birlikte sevinsinler diye, biçen kişi şimdiden ücretini alır ve sonsuz yaşam için ürün toplar.</span> <span class="verse"><a name="34">34</a>‹Biri eker, başkası biçer› sözü bu durumda doğrudur.</span> <span class="verse"><a name="35">35</a>Ben sizi, emek vermediğiniz bir ürünü biçmeye gönderdim. Başkaları emek verdiler, siz ise onların emeğinden yararlandınız.››</span> <span class="verse"><a name="36">36</a>O kentten birçok Samiriyeli, ‹‹Yaptığım her şeyi bana söyledi›› diye tanıklık eden kadının sözü üzerine İsaya iman etti.</span> <span class="verse"><a name="37">37</a>Samiriyeliler Ona gelip yanlarında kalması için rica ettiler. O da orada iki gün kaldı.</span> <span class="verse"><a name="38">38</a>Onun sözü üzerine daha birçokları iman etti.</span> <span class="verse"><a name="39">39</a>Bunlar kadına, ‹‹Bizim iman etmemizin nedeni artık senin sözlerin değil›› diyorlardı. ‹‹Kendimiz işittik, Onun gerçekten dünyanın Kurtarıcısı olduğunu biliyoruz.››</span> <span class="verse"><a name="40">40</a>Bu iki günden sonra İsa oradan ayrılıp Celileye gitti.</span> <span class="verse"><a name="41">41</a>İsanın kendisi, bir peygamberin kendi memleketinde saygı görmediğine tanıklık etmişti.</span> <span class="verse"><a name="42">42</a>Celileye geldiği zaman Celileliler Onu iyi karşıladılar. Çünkü onlar da bayram için gitmişler ve bayramda Onun Yeruşalimde yaptığı her şeyi görmüşlerdi.</span> <span class="verse"><a name="43">43</a>İsa yine, suyu şaraba çevirdiği Celilenin Kana Köyüne geldi. Orada saraya bağlı bir memur vardı. Oğlu Kefarnahumda hastaydı.</span> <span class="verse"><a name="44">44</a>Adam, İsanın Yahudiyeden Celileye geldiğini işitince yanına gitti, evine gelip ölmek üzere olan oğlunu iyileştirmesi için Ona yalvardı.</span> <span class="verse"><a name="45">45</a>İsa adama, ‹‹Sizler belirtiler ve harikalar görmedikçe iman etmeyeceksiniz›› dedi.</span> <span class="verse"><a name="46">46</a>Saray memuru İsaya, ‹‹Efendim, çocuğum ölmeden yetiş!›› dedi.</span> <span class="verse"><a name="47">47</a>İsa, ‹‹Git, oğlun yaşayacak›› dedi. Adam, İsanın söylediği söze iman ederek gitti.</span> <span class="verse"><a name="48">48</a>Daha yoldayken köleleri onu karşılayıp oğlunun yaşadığını bildirdiler.</span> <span class="verse"><a name="49">49</a>Adam onlara, oğlunun iyileşmeye başladığı saati sordu. ‹‹Dün öğle üstü saat birde ateşi düştü›› dediler.</span> <span class="verse"><a name="50">50</a>Baba bunun, İsanın, ‹‹Oğlun yaşayacak›› dediği saat olduğunu anladı. Kendisi ve bütün ev halkı iman etti.</span> <span class="verse"><a name="51">51</a>İsa, bu ikinci belirtiyi de Yahudiye'den Celile'ye döndükten sonra gerçekleştirdi.</span> </p></div</div></div></body></html>