<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 10</strong></div><p><span class="verse"><a name="1">1</a>‹‹Size doğrusunu söyleyeyim, koyun ağılına kapıdan girmeyip başka yoldan giren kişi hırsız ve hayduttur.</span> <span class="verse"><a name="2">2</a>Kapıdan giren ise koyunların çobanıdır.</span> <span class="verse"><a name="3">3</a>Kapıyı bekleyen ona kapıyı açar. Koyunlar çobanın sesini işitirler, o da kendi koyunlarını adlarıyla çağırır ve onları dışarı götürür.</span> <span class="verse"><a name="4">4</a>Kendi koyunlarının hepsini dışarı çıkarınca önlerinden gider, koyunlar da onu izler. Çünkü onun sesini tanırlar.</span> <span class="verse"><a name="5">5</a>Bir yabancının peşinden gitmezler, ondan kaçarlar. Çünkü yabancıların sesini tanımazlar.››</span> <span class="verse"><a name="6">6</a>İsa onlara bu örneği anlattıysa da, ne demek istediğini anlamadılar.</span> <span class="verse"><a name="7">7</a>Bunun için İsa yine, ‹‹Size doğrusunu söyleyeyim›› dedi, ‹‹Ben koyunların kapısıyım.</span> <span class="verse"><a name="8">8</a>Benden önce gelenlerin hepsi hırsız ve hayduttu, ama koyunlar onları dinlemedi.</span> <span class="verse"><a name="9">9</a>Kapı Benim. Bir kimse benim aracılığımla içeri girerse kurtulur. Girer, çıkar ve otlak bulur.</span> <span class="verse"><a name="10">10</a>Hırsız ancak çalıp öldürmek ve yok etmek için gelir. Bense insanlar yaşama, bol yaşama sahip olsunlar diye geldim.</span> <span class="verse"><a name="11">11</a>Ben iyi çobanım. İyi çoban koyunları uğruna canını verir.</span> <span class="verse"><a name="12">12</a>Koyunların çobanı ve sahibi olmayan ücretli adam, kurdun geldiğini görünce koyunları bırakıp kaçar. Kurt da onları kapar ve dağıtır.</span> <span class="verse"><a name="13">13</a>Adam kaçar. Çünkü ücretlidir ve koyunlar için kaygı duymaz.</span> <span class="verse"><a name="14">14</a>Ben iyi çobanım. Benimkileri tanırım. Baba beni tanıdığı, ben de Babayı tanıdığım gibi, benimkiler de beni tanır. Ben koyunlarımın uğruna canımı veririm.</span> <span class="verse"><a name="15">15</a>Bu ağıldan olmayan başka koyunlarım var. Onları da getirmeliyim. Benim sesimi işitecekler ve tek sürü, tek çoban olacak.</span> <span class="verse"><a name="16">16</a>Canımı, tekrar geri almak üzere veririm. Bunun için Baba beni sever.</span> <span class="verse"><a name="17">17</a>Canımı kimse benden alamaz; ben onu kendiliğimden veririm. Onu vermeye de tekrar geri almaya da yetkim var. Bu buyruğu Babamdan aldım.››</span> <span class="verse"><a name="18">18</a>Bu sözlerden dolayı Yahudiler arasında yine ayrılık doğdu.</span> <span class="verse"><a name="19">19</a>Birçoğu, ‹‹Onu cin çarpmış, delidir. Niçin Onu dinliyorsunuz?›› diyordu.</span> <span class="verse"><a name="20">20</a>Başkaları ise, ‹‹Bunlar, cin çarpmış bir adamın sözleri değil›› dediler. ‹‹Cin, körlerin gözlerini açabilir mi?››</span> <span class="verse"><a name="21">21</a>O sırada Yeruşalimde Tapınağın Açılışını Anma Bayramı kutlanıyordu. Mevsim kıştı.</span> <span class="verse"><a name="22">22</a>İsa tapınağın avlusunda, Süleymanın Eyvanında yürüyordu.</span> <span class="verse"><a name="23">23</a>Yahudi yetkililer Onun çevresini sararak, ‹‹Bizi daha ne kadar zaman kuşkuda bırakacaksın?›› dediler. ‹‹Eğer Mesih isen, bize açıkça söyle.››</span> <span class="verse"><a name="24">24</a>İsa onlara şu karşılığı verdi: ‹‹Size söyledim, ama iman etmiyorsunuz. Babamın adıyla yaptığım işler bana tanıklık ediyor.</span> <span class="verse"><a name="25">25</a>Ama siz iman etmiyorsunuz. Çünkü benim koyunlarımdan değilsiniz.</span> <span class="verse"><a name="26">26</a>Koyunlarım sesimi işitir. Ben onları tanırım, onlar da beni izler.</span> <span class="verse"><a name="27">27</a>Onlara sonsuz yaşam veririm; asla mahvolmayacaklar. Onları hiç kimse elimden kapamaz.</span> <span class="verse"><a name="28">28</a>Onları bana veren Babam her şeyden üstündür. Onları Babanın elinden kapmaya kimsenin gücü yetmez.</span> <span class="verse"><a name="29">29</a>Ben ve Baba biriz.››</span> <span class="verse"><a name="30">30</a>Yahudi yetkililer Onu taşlamak için yerden yine taş aldılar.</span> <span class="verse"><a name="31">31</a>İsa onlara, ‹‹Size Babadan kaynaklanan birçok iyi işler gösterdim›› dedi. ‹‹Bu işlerden hangisi için beni taşlıyorsunuz?››</span> <span class="verse"><a name="32">32</a>Şöyle yanıt verdiler: ‹‹Seni iyi işlerden ötürü değil, küfür ettiğin için taşlıyoruz. İnsan olduğun halde Tanrı olduğunu ileri sürüyorsun.››</span> <span class="verse"><a name="33">33</a>İsa şu karşılığı verdi: ‹‹Yasanızda, ‹Siz ilahlarsınız, dedim› diye yazılı değil mi?</span> <span class="verse"><a name="34">34</a>Tanrı, kendilerine sözünü gönderdiği kimseleri ilahlar diye adlandırır. Kutsal Yazı da geçerliliğini yitirmez.</span> <span class="verse"><a name="35">35</a>Baba beni kendine ayırıp dünyaya gönderdi. Öyleyse ‹Tanrının Oğluyum› dediğim için bana nasıl ‹Küfür ediyorsun› dersiniz?</span> <span class="verse"><a name="36">36</a>Eğer Babamın işlerini yapmıyorsam, bana iman etmeyin.</span> <span class="verse"><a name="37">37</a>Ama yapıyorsam, bana iman etmeseniz bile, yaptığım işlere iman edin. Öyle ki, Babanın bende, benim de Babada olduğumu bilesiniz ve anlayasınız.››</span> <span class="verse"><a name="38">38</a>Onu yine yakalamaya çalıştılarsa da, ellerinden sıyrılıp kurtuldu.</span> <span class="verse"><a name="39">39</a>Tekrar Şeria Irmağının karşı yakasına, Yahyanın başlangıçta vaftiz ettiği yere gitti ve orada kaldı.</span> <span class="verse"><a name="40">40</a>Birçokları, ‹‹Yahya hiç mucize yapmadı, ama bu adam için söylediklerinin hepsi doğru çıktı›› diyerek İsaya geldiler.</span> <span class="verse"><a name="41">41</a>Ve orada birçokları O'na iman etti.</span> </p></div</div></div></body></html>