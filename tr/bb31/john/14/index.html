<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 14</strong></div><p><span class="verse"><a name="1">1</a>‹‹Yüreğiniz sıkılmasın. Tanrıya iman edin, bana da iman edin.</span> <span class="verse"><a name="2">2</a>Babamın evinde kalacak çok yer var. Öyle olmasa size söylerdim. Çünkü size yer hazırlamaya gidiyorum.</span> <span class="verse"><a name="3">3</a>Gider ve size yer hazırlarsam, siz de benim bulunduğum yerde olasınız diye yine gelip sizi yanıma alacağım.</span> <span class="verse"><a name="4">4</a>Benim gideceğim yerin yolunu biliyorsunuz.››</span> <span class="verse"><a name="5">5</a>Tomas, ‹‹Ya Rab, senin nereye gideceğini bilmiyoruz, yolu nasıl bilebiliriz?›› dedi.</span> <span class="verse"><a name="6">6</a>İsa, ‹‹Yol, gerçek ve yaşam Benim›› dedi. ‹‹Benim aracılığım olmadan Babaya kimse gelemez.</span> <span class="verse"><a name="7">7</a>Beni tanısaydınız, Babamı da tanırdınız. Artık Onu tanıyorsunuz, Onu gördünüz.››</span> <span class="verse"><a name="8">8</a>Filipus, ‹‹Ya Rab, bize Babayı göster, bu bize yeter›› dedi.</span> <span class="verse"><a name="9">9</a>İsa, ‹‹Filipus›› dedi, ‹‹Bunca zamandır sizinle birlikteyim. Beni daha tanımadın mı? Beni görmüş olan, Babayı görmüştür. Sen nasıl, ‹Bize Babayı göster› diyorsun?</span> <span class="verse"><a name="10">10</a>Benim Babada, Babanın da bende olduğuna inanmıyor musun? Size söylediğim sözleri kendiliğimden söylemiyorum, ama bende yaşayan Baba kendi işlerini yapıyor.</span> <span class="verse"><a name="11">11</a>Bana iman edin; ben Babadayım, Baba da bendedir. Hiç değilse bu işlerden dolayı iman edin.</span> <span class="verse"><a name="12">12</a>Size doğrusunu söyleyeyim, benim yaptığım işleri, bana iman eden de yapacak; hatta daha büyüklerini yapacaktır. Çünkü ben Babaya gidiyorum.</span> <span class="verse"><a name="13">13</a>Baba Oğulda yüceltilsin diye, benim adımla dilediğiniz her şeyi yapacağım.</span> <span class="verse"><a name="14">14</a>Benim adımla benden ne dilerseniz yapacağım.››</span> <span class="verse"><a name="15">15</a>‹‹Beni seviyorsanız, buyruklarımı yerine getirirsiniz.</span> <span class="verse"><a name="16">16</a>Ben de Babadan dileyeceğim. O sonsuza dek sizinle birlikte olsun diye size başka bir Yardımcı, Gerçeğin Ruhunu verecek. Dünya Onu kabul edemez. Çünkü Onu ne görür, ne de tanır. Siz Onu tanıyorsunuz. Çünkü O aranızda yaşıyor ve içinizde olacaktır.</span> <span class="verse"><a name="17">17</a>Sizi öksüz bırakmayacağım, size geri döneceğim.</span> <span class="verse"><a name="18">18</a>Az sonra dünya artık beni görmeyecek, ama siz beni göreceksiniz. Ben yaşadığım için siz de yaşayacaksınız.</span> <span class="verse"><a name="19">19</a>O gün anlayacaksınız ki, ben Babamdayım, siz bendesiniz, ben de sizdeyim.</span> <span class="verse"><a name="20">20</a>Kim buyruklarımı bilir ve yerine getirirse, işte beni seven odur. Beni seveni Babam da sevecektir. Ben de onu seveceğim ve kendimi ona göstereceğim.››</span> <span class="verse"><a name="21">21</a>Yahuda -İskariot değil- Ona, ‹‹Ya Rab, nasıl olur da kendini dünyaya göstermeyip bize göstereceksin?›› diye sordu.</span> <span class="verse"><a name="22">22</a>İsa ona şu karşılığı verdi: ‹‹Beni seven sözüme uyar, Babam da onu sever. Biz de ona gelir, onunla birlikte yaşarız.</span> <span class="verse"><a name="23">23</a>Beni sevmeyen, sözlerime uymaz. İşittiğiniz söz benim değil, beni gönderen Babanındır.</span> <span class="verse"><a name="24">24</a>‹‹Ben daha aranızdayken size bunları söyledim.</span> <span class="verse"><a name="25">25</a>Ama Babanın benim adımla göndereceği Yardımcı, Kutsal Ruh, size her şeyi öğretecek, bütün söylediklerimi size hatırlatacak.</span> <span class="verse"><a name="26">26</a>Size esenlik bırakıyorum, size kendi esenliğimi veriyorum. Ben size dünyanın verdiği gibi vermiyorum. Yüreğiniz sıkılmasın ve korkmasın.</span> <span class="verse"><a name="27">27</a>Size, ‹Gidiyorum, ama yanınıza döneceğim› dediğimi işittiniz. Beni sevseydiniz, Babaya gideceğim için sevinirdiniz. Çünkü Baba benden üstündür.</span> <span class="verse"><a name="28">28</a>Bunları size şimdiden, her şey olup bitmeden önce söyledim. Öyle ki, bunlar olunca inanasınız.</span> <span class="verse"><a name="29">29</a>Artık sizinle uzun uzun konuşmayacağım. Çünkü bu dünyanın egemeni geliyor. Onun benim üzerimde hiçbir yetkisi yoktur.</span> <span class="verse"><a name="30">30</a>Ama dünyanın, Baba'yı sevdiğimi ve Baba'nın bana buyurduğu her şeyi yerine getirdiğimi anlamasını istiyorum. Haydi kalkın, buradan gidelim.››</span> </p></div</div></div></body></html>