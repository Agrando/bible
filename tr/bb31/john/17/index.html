<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 17</strong></div><p><span class="verse"><a name="1">1</a>İsa bunları söyledikten sonra, gözlerini gökyüzüne kaldırıp şöyle dedi: ‹‹Baba, saat geldi. Oğlunu yücelt ki, Oğul da seni yüceltsin.</span> <span class="verse"><a name="2">2</a>Çünkü sen Ona bütün insanlık üzerinde yetki verdin. Öyle ki, Ona verdiklerinin hepsine sonsuz yaşam versin.</span> <span class="verse"><a name="3">3</a>Sonsuz yaşam, tek gerçek Tanrı olan seni ve gönderdiğin İsa Mesihi tanımalarıdır.</span> <span class="verse"><a name="4">4</a>Yapmam için bana verdiğin işi tamamlamakla seni yeryüzünde yücelttim.</span> <span class="verse"><a name="5">5</a>Baba, dünya var olmadan önce ben senin yanındayken sahip olduğum yücelikle şimdi beni yanında yücelt.</span> <span class="verse"><a name="6">6</a>‹‹Dünyadan bana verdiğin insanlara senin adını açıkladım. Onlar senindiler, bana verdin ve senin sözüne uydular.</span> <span class="verse"><a name="7">7</a>Bana verdiğin her şeyin senden olduğunu şimdi biliyorlar.</span> <span class="verse"><a name="8">8</a>Çünkü bana ilettiğin sözleri onlara ilettim, onlar da kabul ettiler. Senden çıkıp geldiğimi gerçekten anladılar, beni senin gönderdiğine iman ettiler.</span> <span class="verse"><a name="9">9</a>Onlar için istekte bulunuyorum. Dünya için değil, bana verdiğin kimseler için istekte bulunuyorum. Çünkü onlar senindir.</span> <span class="verse"><a name="10">10</a>Benim olan her şey senindir, seninkiler de benimdir. Ben onlarda yüceltildim.</span> <span class="verse"><a name="11">11</a>Ben artık dünyada değilim, ama onlar dünyadalar. Ben sana geliyorum. Kutsal Baba, onları bana verdiğin kendi adınla koru ki, bizim gibi bir olsunlar.</span> <span class="verse"><a name="12">12</a>Kendileriyle birlikte olduğum sürece, bana verdiğin kendi adınla onları esirgeyip korudum. Kutsal Yazı yerine gelsin diye, mahva giden adamdan başka içlerinden hiçbiri mahvolmadı.</span> <span class="verse"><a name="13">13</a>‹‹İşte şimdi sana geliyorum. Sevincimin onlarda tamamlanması için bunları ben dünyadayken söylüyorum.</span> <span class="verse"><a name="14">14</a>Ben onlara senin sözünü ilettim, dünya ise onlardan nefret etti. Çünkü ben dünyadan olmadığım gibi, onlar da dünyadan değiller.</span> <span class="verse"><a name="15">15</a>Onları dünyadan uzaklaştırmanı değil, kötü olandan korumanı istiyorum.</span> <span class="verse"><a name="16">16</a>Ben dünyadan olmadığım gibi, onlar da dünyadan değiller.</span> <span class="verse"><a name="17">17</a>Onları gerçekle kutsal kıl. Senin sözün gerçektir.</span> <span class="verse"><a name="18">18</a>Sen beni dünyaya gönderdiğin gibi, ben de onları dünyaya gönderdim.</span> <span class="verse"><a name="19">19</a>Onlar da gerçekle kutsal kılınsınlar diye kendimi onların uğruna adıyorum.</span> <span class="verse"><a name="20">20</a>‹‹Yalnız onlar için değil, onların sözüyle bana iman edenler için de istekte bulunuyorum, hepsi bir olsunlar. Baba, senin bende olduğun ve benim sende olduğum gibi, onlar da bizde olsunlar. Dünya da beni senin gönderdiğine iman etsin.</span> <span class="verse"><a name="21">21</a>Bana verdiğin yüceliği onlara verdim. Öyle ki, bizim bir olduğumuz gibi bir olsunlar.</span> <span class="verse"><a name="22">22</a>Ben onlarda, sen bende olmak üzere tam bir birlik içinde bulunsunlar ki, dünya beni senin gönderdiğini, beni sevdiğin gibi onları da sevdiğini anlasın.</span> <span class="verse"><a name="23">23</a>Baba, bana verdiklerinin de bulunduğum yerde benimle birlikte olmalarını ve benim yüceliğimi, bana verdiğin yüceliği görmelerini istiyorum. Çünkü dünyanın kuruluşundan önce sen beni sevdin.</span> <span class="verse"><a name="24">24</a>Adil Baba, dünya seni tanımıyor, ama ben seni tanıyorum. Bunlar da beni senin gönderdiğini biliyorlar.</span> <span class="verse"><a name="25">25</a>Bana beslediğin sevgi onlarda olsun, ben de onlarda olayım diye senin adını onlara bildirdim ve bildirmeye devam edeceğim.››</span> </p></div</div></div></body></html>