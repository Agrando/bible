<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 2</strong></div><p><span class="verse"><a name="1">1</a>Üçüncü gün Celilenin Kana Köyünde bir düğün vardı. İsanın annesi de oradaydı.</span> <span class="verse"><a name="2">2</a>İsayla öğrencileri de düğüne çağrılmışlardı.</span> <span class="verse"><a name="3">3</a>Şarap tükenince annesi İsaya, ‹‹Şarapları kalmadı›› dedi.</span> <span class="verse"><a name="4">4</a>İsa, ‹‹Anne, benden ne istiyorsun? Benim saatim daha gelmedi›› dedi.</span> <span class="verse"><a name="5">5</a>Annesi hizmet edenlere, ‹‹Size ne derse onu yapın›› dedi.</span> <span class="verse"><a name="6">6</a>Yahudilerin geleneksel temizliği için oraya konmuş, her biri seksenle yüz yirmi litre alan altı taş küp vardı.</span> <span class="verse"><a name="7">7</a>İsa hizmet edenlere, ‹‹Küpleri suyla doldurun›› dedi. Küpleri ağızlarına kadar doldurdular.</span> <span class="verse"><a name="8">8</a>Sonra hizmet edenlere, ‹‹Şimdi biraz alıp şölen başkanına götürün›› dedi. Onlar da götürdüler.</span> <span class="verse"><a name="9">9</a>Şölen başkanı, şaraba dönüşmüş suyu tattı. Bunun nereden geldiğini bilmiyordu, oysa suyu küpten alan hizmetkârlar biliyorlardı. Şölen başkanı güveyi çağırıp, ‹‹Herkes önce iyi şarabı, çok içildikten sonra da kötüsünü sunar›› dedi, ‹‹Ama sen iyi şarabı şimdiye dek saklamışsın.››</span> <span class="verse"><a name="10">10</a>İsa bu ilk doğaüstü belirtisini Celilenin Kana Köyünde gerçekleştirdi ve yüceliğini gösterdi. Öğrencileri de Ona iman ettiler.</span> <span class="verse"><a name="11">11</a>Bundan sonra İsa, annesi, kardeşleri ve öğrencileri Kefarnahuma gidip orada birkaç gün kaldılar.</span> <span class="verse"><a name="12">12</a>Yahudilerin Fısıh Bayramı yakındı. İsa da Yeruşalime gitti.</span> <span class="verse"><a name="13">13</a>Tapınağın avlusunda sığır, koyun ve güvercin satanları, orada oturmuş para bozanları gördü.</span> <span class="verse"><a name="14">14</a>İpten bir kamçı yaparak hepsini koyunlar ve sığırlarla birlikte tapınaktan kovdu, para bozanların paralarını döküp masalarını devirdi.</span> <span class="verse"><a name="15">15</a>Güvercin satanlara, ‹‹Bunları buradan kaldırın, Babamın evini pazar yerine çevirmeyin!›› dedi.</span> <span class="verse"><a name="16">16</a>Öğrencileri, ‹‹Evin için gösterdiğim gayret beni yiyip bitirecek›› diye yazılmış olan sözü hatırladılar.</span> <span class="verse"><a name="17">17</a>Yahudi yetkililer İsaya, ‹‹Bunları yaptığına göre, bize nasıl bir belirti göstereceksin?›› diye sordular.</span> <span class="verse"><a name="18">18</a>İsa şu yanıtı verdi: ‹‹Bu tapınağı yıkın, üç günde onu yeniden kuracağım.››</span> <span class="verse"><a name="19">19</a>Yahudi yetkililer, ‹‹Bu tapınak kırk altı yılda yapıldı, sen onu üç günde mi kuracaksın?›› dediler.</span> <span class="verse"><a name="20">20</a>Ama İsanın sözünü ettiği tapınak kendi bedeniydi.</span> <span class="verse"><a name="21">21</a>İsa ölümden dirilince öğrencileri bu sözü söylediğini hatırladılar, Kutsal Yazıya ve İsanın söylediği bu söze iman ettiler.</span> <span class="verse"><a name="22">22</a>Fısıh Bayramında İsanın Yeruşalimde bulunduğu sırada gerçekleştirdiği belirtileri gören birçokları Onun adına iman ettiler.</span> <span class="verse"><a name="23">23</a>Ama İsa bütün insanların yüreğini bildiği için onlara güvenmiyordu.</span> <span class="verse"><a name="24">24</a>İnsan hakkında kimsenin O'na bir şey söylemesine gerek yoktu. Çünkü kendisi insanın içinden geçenleri biliyordu.</span> </p></div</div></div></body></html>