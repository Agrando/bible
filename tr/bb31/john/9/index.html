<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 9</strong></div><p><span class="verse"><a name="1">1</a>İsa yolda giderken doğuştan kör bir adam gördü.</span> <span class="verse"><a name="2">2</a>Öğrencileri İsaya, ‹‹Rabbî, kim günah işledi de bu adam kör doğdu? Kendisi mi, yoksa annesi babası mı?›› diye sordular.</span> <span class="verse"><a name="3">3</a>İsa şu yanıtı verdi: ‹‹Ne kendisi, ne de annesi babası günah işledi. Tanrının işleri onun yaşamında görülsün diye kör doğdu.</span> <span class="verse"><a name="4">4</a>Beni gönderenin işlerini vakit daha gündüzken yapmalıyız. Gece geliyor, o zaman kimse çalışamaz.</span> <span class="verse"><a name="5">5</a>Dünyada olduğum sürece dünyanın ışığı Benim.››</span> <span class="verse"><a name="6">6</a>Bu sözleri söyledikten sonra yere tükürdü, tükürükle çamur yaptı ve çamuru adamın gözlerine sürdü.</span> <span class="verse"><a name="7">7</a>Adama, ‹‹Git, Şiloah Havuzunda yıkan›› dedi. Şiloah, gönderilmiş anlamına gelir. Adam gidip yıkandı, gözleri açılmış olarak döndü.</span> <span class="verse"><a name="8">8</a>Komşuları ve onu daha önce dilenirken görenler, ‹‹Oturup dilenen adam değil mi bu?›› dediler.</span> <span class="verse"><a name="9">9</a>Kimi, ‹‹Evet, odur›› dedi, kimi de ‹‹Hayır, ama ona benziyor›› dedi. Kendisi ise, ‹‹Ben oyum›› dedi.</span> <span class="verse"><a name="10">10</a>‹‹Öyleyse, gözlerin nasıl açıldı?›› diye sordular.</span> <span class="verse"><a name="11">11</a>O da şöyle yanıt verdi: ‹‹İsa adındaki adam çamur yapıp gözlerime sürdü ve bana, ‹Şiloaha git, yıkan› dedi. Ben de gidip yıkandım ve gözlerim açıldı.››</span> <span class="verse"><a name="12">12</a>Ona, ‹‹Nerede O?›› diye sordular. ‹‹Bilmiyorum›› dedi.</span> <span class="verse"><a name="13">13</a>Eskiden kör olan adamı Ferisilerin yanına götürdüler.</span> <span class="verse"><a name="14">14</a>İsanın çamur yapıp adamın gözlerini açtığı gün Şabat Günüydü.</span> <span class="verse"><a name="15">15</a>Bu nedenle Ferisiler de adama gözlerinin nasıl açıldığını sordular. O da, ‹‹İsa gözlerime çamur sürdü, yıkandım ve şimdi görüyorum›› dedi.</span> <span class="verse"><a name="16">16</a>Bunun üzerine Ferisilerin bazıları, ‹‹Bu adam Tanrıdan değildir›› dediler. ‹‹Çünkü Şabat Gününü tutmuyor.›› Ama başkaları, ‹‹Günahkâr bir adam nasıl bu tür belirtiler gerçekleştirebilir?›› dediler. Böylece aralarında ayrılık doğdu.</span> <span class="verse"><a name="17">17</a>Eskiden kör olan adama yine sordular: ‹‹Senin gözlerini açtığına göre, Onun hakkında sen ne diyorsun?›› Adam, ‹‹O bir peygamberdir›› dedi.</span> <span class="verse"><a name="18">18</a>Yahudi yetkililer, gözleri açılan adamın annesiyle babasını çağırmadan onun daha önce kör olduğuna ve gözlerinin açıldığına inanmadılar.</span> <span class="verse"><a name="19">19</a>Onlara, ‹‹Kör doğdu dediğiniz oğlunuz bu mu? Peki, şimdi nasıl görüyor?›› diye sordular.</span> <span class="verse"><a name="20">20</a>Adamın annesiyle babası şu karşılığı verdiler: ‹‹Bunun bizim oğlumuz olduğunu ve kör doğduğunu biliyoruz.</span> <span class="verse"><a name="21">21</a>Ama şimdi nasıl gördüğünü, gözlerini kimin açtığını bilmiyoruz, ona sorun. Ergin yaştadır, kendisi için kendisi konuşsun.››</span> <span class="verse"><a name="22">22</a>Yahudi yetkililerden korktukları için böyle konuştular. Çünkü yetkililer, İsanın Mesih olduğunu açıkça söyleyeni havra dışı etmek için aralarında sözbirliği etmişlerdi.</span> <span class="verse"><a name="23">23</a>Bundan dolayı adamın annesiyle babası, ‹‹Ergin yaştadır, ona sorun›› dediler.</span> <span class="verse"><a name="24">24</a>Eskiden kör olan adamı ikinci kez çağırıp, ‹‹Tanrı hakkı için doğruyu söyle›› dediler, ‹‹Biz bu adamın günahkâr olduğunu biliyoruz.››</span> <span class="verse"><a name="25">25</a>O da şöyle yanıt verdi: ‹‹Onun günahkâr olup olmadığını bilmiyorum. Bildiğim bir şey var, kördüm, şimdi görüyorum.››</span> <span class="verse"><a name="26">26</a>O zaman ona, ‹‹Sana ne yaptı? Gözlerini nasıl açtı?›› dediler.</span> <span class="verse"><a name="27">27</a>Onlara, ‹‹Size demin söyledim, ama dinlemediniz›› dedi. ‹‹Niçin yeniden işitmek istiyorsunuz? Yoksa siz de mi Onun öğrencileri olmak niyetindesiniz?››</span> <span class="verse"><a name="28">28</a>Adama söverek, ‹‹Onun öğrencisi sensin!›› dediler. ‹‹Biz Musanın öğrencileriyiz.</span> <span class="verse"><a name="29">29</a>Tanrının Musayla konuştuğunu biliyoruz. Ama bu adamın nereden geldiğini bilmiyoruz.››</span> <span class="verse"><a name="30">30</a>Adam onlara şu karşılığı verdi: ‹‹Şaşılacak şey! Onun nereden geldiğini bilmiyorsunuz, ama gözlerimi O açtı.</span> <span class="verse"><a name="31">31</a>Tanrının, günahkârları dinlemediğini biliriz. Ama Tanrı, kendisine tapan ve isteğini yerine getiren kişiyi dinler.</span> <span class="verse"><a name="32">32</a>Dünya var olalı, bir kimsenin doğuştan kör olan birinin gözlerini açtığı duyulmamıştır.</span> <span class="verse"><a name="33">33</a>Bu adam Tanrıdan olmasaydı, hiçbir şey yapamazdı.››</span> <span class="verse"><a name="34">34</a>Onlar buna karşılık, ‹‹Tamamen günah içinde doğdun, sen mi bize ders vereceksin?›› diyerek onu dışarı attılar.</span> <span class="verse"><a name="35">35</a>İsa adamı kovduklarını duydu. Onu bularak, ‹‹Sen İnsanoğluna iman ediyor musun?›› diye sordu.</span> <span class="verse"><a name="36">36</a>Adam şu yanıtı verdi: ‹‹Efendim, O kimdir? Söyle de kendisine iman edeyim.››</span> <span class="verse"><a name="37">37</a>İsa, ‹‹Onu gördün. Şimdi seninle konuşan Odur›› dedi.</span> <span class="verse"><a name="38">38</a>Adam, ‹‹Rab, iman ediyorum!›› diyerek İsaya tapındı.</span> <span class="verse"><a name="39">39</a>İsa, ‹‹Görmeyenler görsün, görenler kör olsun diye yargıçlık etmek üzere bu dünyaya geldim›› dedi.</span> <span class="verse"><a name="40">40</a>Onun yanında bulunan bazı Ferisiler bu sözleri işitince, ‹‹Yoksa biz de mi körüz?›› diye sordular.</span> <span class="verse"><a name="41">41</a>İsa, ‹‹Kör olsaydınız günahınız olmazdı›› dedi, ‹‹Ama şimdi, ‹Görüyoruz› dediğiniz için günahınız duruyor.››</span> </p></div</div></div></body></html>