<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 11</strong></div><p><span class="verse"><a name="1">1</a>Meryem ile kızkardeşi Martanın köyü olan Beytanyadan Lazar adında bir adam hastalanmıştı.</span> <span class="verse"><a name="2">2</a>Meryem, Rabbe güzel kokulu yağ sürüp saçlarıyla Onun ayaklarını silen kadındı. Hasta Lazar ise Meryemin kardeşiydi.</span> <span class="verse"><a name="3">3</a>İki kızkardeş İsaya, ‹‹Rab, sevdiğin kişi hasta›› diye haber gönderdiler.</span> <span class="verse"><a name="4">4</a>İsa bunu işitince, ‹‹Bu hastalık ölümle sonuçlanmayacak; Tanrının yüceliğine, Tanrı Oğlunun yüceltilmesine hizmet edecek›› dedi.</span> <span class="verse"><a name="5">5</a>İsa Martayı, kızkardeşini ve Lazarı severdi.</span> <span class="verse"><a name="6">6</a>Bu nedenle, Lazarın hasta olduğunu duyunca bulunduğu yerde iki gün daha kaldıktan sonra öğrencilere, ‹‹Yahudiyeye dönelim›› dedi.</span> <span class="verse"><a name="7">7</a>Öğrenciler, ‹‹Rabbî›› dediler, ‹‹Yahudi yetkililer demin seni taşlamaya kalkıştılar. Yine oraya mı gidiyorsun?››</span> <span class="verse"><a name="8">8</a>İsa şu karşılığı verdi: ‹‹Günün on iki saati yok mu? Gündüz yürüyen sendelemez. Çünkü bu dünyanın ışığını görür.</span> <span class="verse"><a name="9">9</a>Oysa gece yürüyen sendeler. Çünkü kendisinde ışık yoktur.››</span> <span class="verse"><a name="10">10</a>Bu sözleri söyledikten sonra, ‹‹Dostumuz Lazar uyudu›› diye ekledi, ‹‹Onu uyandırmaya gidiyorum.››</span> <span class="verse"><a name="11">11</a>Öğrenciler, ‹‹Ya Rab›› dediler, ‹‹Uyuduysa iyileşecektir.››</span> <span class="verse"><a name="12">12</a>İsa Lazarın ölümünden söz ediyordu, ama onlar olağan uykudan söz ettiğini sanmışlardı.</span> <span class="verse"><a name="13">13</a>Bunun üzerine İsa açıkça, ‹‹Lazar öldü›› dedi.</span> <span class="verse"><a name="14">14</a>‹‹İman edesiniz diye, orada bulunmadığıma sizin için seviniyorum. Şimdi onun yanına gidelim.››</span> <span class="verse"><a name="15">15</a>‹‹İkiz›› diye anılan Tomas öbür öğrencilere, ‹‹Biz de gidelim, Onunla birlikte ölelim!›› dedi.</span> <span class="verse"><a name="16">16</a>İsa Beytanyaya yaklaşınca Lazarın dört gündür mezarda olduğunu öğrendi.</span> <span class="verse"><a name="17">17</a>Beytanya, Yeruşalime on beş ok atımı kadar uzaklıktaydı.</span> <span class="verse"><a name="18">18</a>Birçok Yahudi, kardeşlerini yitiren Martayla Meryemi avutmaya gelmişti.</span> <span class="verse"><a name="19">19</a>Marta İsanın geldiğini duyunca Onu karşılamaya çıktı, Meryem ise evde kaldı.</span> <span class="verse"><a name="20">20</a>Marta İsaya, ‹‹Ya Rab›› dedi, ‹‹Burada olsaydın, kardeşim ölmezdi.</span> <span class="verse"><a name="21">21</a>Şimdi bile, Tanrıdan ne dilersen Tanrının onu sana vereceğini biliyorum.››</span> <span class="verse"><a name="22">22</a>İsa, ‹‹Kardeşin dirilecektir›› dedi.</span> <span class="verse"><a name="23">23</a>Marta, ‹‹Son gün, diriliş günü onun dirileceğini biliyorum›› dedi.</span> <span class="verse"><a name="24">24</a>İsa ona, ‹‹Diriliş ve yaşam Benim›› dedi. ‹‹Bana iman eden kişi ölse de yaşayacaktır.</span> <span class="verse"><a name="25">25</a>Yaşayan ve bana iman eden asla ölmeyecek. Buna iman ediyor musun?››</span> <span class="verse"><a name="26">26</a>Marta, ‹‹Evet, ya Rab›› dedi. ‹‹Senin, dünyaya gelecek olan Tanrının Oğlu Mesih olduğuna iman ettim.››</span> <span class="verse"><a name="27">27</a>Bunu söyledikten sonra gidip kızkardeşi Meryemi gizlice çağırdı. ‹‹Öğretmen burada, seni çağırıyor›› dedi.</span> <span class="verse"><a name="28">28</a>Meryem bunu işitince hemen kalkıp İsanın yanına gitti.</span> <span class="verse"><a name="29">29</a>İsa henüz köye varmamıştı, hâlâ Martanın kendisini karşıladığı yerdeydi.</span> <span class="verse"><a name="30">30</a>Meryemle birlikte evde bulunan ve kendisini teselli eden Yahudiler, onun hızla kalkıp dışarı çıktığını gördüler. Ağlamak için mezara gittiğini sanarak onu izlediler.</span> <span class="verse"><a name="31">31</a>Meryem İsanın bulunduğu yere vardı. Onu görünce ayaklarına kapanarak, ‹‹Ya Rab›› dedi, ‹‹Burada olsaydın, kardeşim ölmezdi.››</span> <span class="verse"><a name="32">32</a>Meryemin ve onunla gelen Yahudilerin ağladığını gören İsanın ruhunu hüzün kapladı, yüreği sızladı.</span> <span class="verse"><a name="33">33</a>‹‹Onu nereye koydunuz?›› diye sordu. Ona, ‹‹Ya Rab, gel gör›› dediler.</span> <span class="verse"><a name="34">34</a>İsa ağladı.</span> <span class="verse"><a name="35">35</a>Yahudiler, ‹‹Bakın, onu ne kadar seviyormuş!›› dediler.</span> <span class="verse"><a name="36">36</a>Ama içlerinden bazıları, ‹‹Körün gözlerini açan bu kişi, Lazarın ölümünü de önleyemez miydi?›› dediler.</span> <span class="verse"><a name="37">37</a>İsa yine derinden hüzünlenerek mezara vardı. Mezar bir mağaraydı, girişinde de bir taş duruyordu.</span> <span class="verse"><a name="38">38</a>İsa, ‹‹Taşı çekin!›› dedi. Ölenin kızkardeşi Marta, ‹‹Rab, o artık kokmuştur, öleli dört gün oldu›› dedi.</span> <span class="verse"><a name="39">39</a>İsa ona, ‹‹Ben sana, ‹İman edersen Tanrının yüceliğini göreceksin› demedim mi?›› dedi.</span> <span class="verse"><a name="40">40</a>Bunun üzerine taşı çektiler. İsa gözlerini gökyüzüne kaldırarak şöyle dedi: ‹‹Baba, beni işittiğin için sana şükrediyorum.</span> <span class="verse"><a name="41">41</a>Beni her zaman işittiğini biliyordum. Ama bunu, çevrede duran halk için, beni senin gönderdiğine iman etsinler diye söyledim.››</span> <span class="verse"><a name="42">42</a>Bunları söyledikten sonra yüksek sesle, ‹‹Lazar, dışarı çık!›› diye bağırdı.</span> <span class="verse"><a name="43">43</a>Ölü, elleri ayakları sargılarla bağlı, yüzü peşkirle sarılmış olarak dışarı çıktı. İsa oradakilere, ‹‹Onu çözün, bırakın gitsin›› dedi.</span> <span class="verse"><a name="44">44</a>O zaman, Meryeme gelen ve İsanın yaptıklarını gören Yahudilerin birçoğu İsaya iman etti.</span> <span class="verse"><a name="45">45</a>Ama içlerinden bazıları Ferisilere giderek İsanın yaptıklarını onlara bildirdiler.</span> <span class="verse"><a name="46">46</a>Bunun üzerine başkâhinler ve Ferisiler, Yüksek Kurulu toplayıp dediler ki, ‹‹Ne yapacağız? Bu adam birçok doğaüstü belirti gerçekleştiriyor.</span> <span class="verse"><a name="47">47</a>Böyle devam etmesine izin verirsek, herkes Ona iman edecek. Romalılar da gelip kutsal yerimizi ve ulusumuzu ortadan kaldıracaklar.››</span> <span class="verse"><a name="48">48</a>İçlerinden biri, o yıl başkâhin olan Kayafa, ‹‹Hiçbir şey bilmiyorsunuz›› dedi.</span> <span class="verse"><a name="49">49</a>‹‹Bütün ulus yok olacağına, halk uğruna bir tek adamın ölmesi sizin için daha uygun. Bunu anlamıyor musunuz?››</span> <span class="verse"><a name="50">50</a>Bunu kendiliğinden söylemiyordu. O yılın başkâhini olarak İsanın, ulusun uğruna, ve yalnız ulusun uğruna değil, Tanrının dağılmış çocuklarını toplayıp birleştirmek için de öleceğine ilişkin peygamberlikte bulunuyordu.</span> <span class="verse"><a name="51">51</a>Böylece o günden itibaren İsayı öldürmek için düzen kurmaya başladılar.</span> <span class="verse"><a name="52">52</a>Bu yüzden İsa artık Yahudiler arasında açıkça dolaşmaz oldu. Oradan ayrılarak çöle yakın bir yere, Efrayim denilen kente gitti. Öğrencileriyle birlikte orada kaldı.</span> <span class="verse"><a name="53">53</a>Yahudilerin Fısıh Bayramı yakındı. Taşradakilerin birçoğu bayramdan önce arınmak için Yeruşalime gitti.</span> <span class="verse"><a name="54">54</a>Orada İsayı arayıp durdular. Tapınaktayken birbirlerine, ‹‹Ne dersiniz, bayrama hiç gelmeyecek mi?›› diye soruyorlardı.</span> <span class="verse"><a name="55">55</a>Başkâhinlerle Ferisiler O'nu yakalayabilmek için, yerini bilenlerin haber vermesini buyurmuşlardı.</span> </p></div</div></div></body></html>