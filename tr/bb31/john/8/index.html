<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 8</strong></div><p><span class="verse"><a name="1">1</a>İsa ise Zeytin Dağına gitti.</span> <span class="verse"><a name="2">2</a>Ertesi sabah erkenden yine tapınağa döndü. Bütün halk Onun yanına geliyordu. O da oturup onlara öğretmeye başladı.</span> <span class="verse"><a name="3">3</a>Din bilginleri ve Ferisiler, zina ederken yakalanmış bir kadın getirdiler. Kadını orta yere çıkararak İsaya, ‹‹Öğretmen, bu kadın tam zina ederken yakalandı›› dediler.</span> <span class="verse"><a name="4">4</a>‹‹Musa, Yasada bize böyle kadınların taşlanmasını buyurdu, sen ne dersin?››</span> <span class="verse"><a name="5">5</a>Bunları İsayı denemek amacıyla söylüyorlardı; Onu suçlayabilmek için bir neden arıyorlardı. İsa eğilmiş, parmağıyla toprağa yazı yazıyordu.</span> <span class="verse"><a name="6">6</a>Durmadan aynı soruyu sormaları üzerine doğruldu ve, ‹‹İçinizde kim günahsızsa, ilk taşı o atsın!›› dedi.</span> <span class="verse"><a name="7">7</a>Sonra yine eğildi, toprağa yazmaya başladı.</span> <span class="verse"><a name="8">8</a>Bunu işittikleri zaman, başta yaşlılar olmak üzere, birer birer dışarı çıkıp İsayı yalnız bıraktılar. Kadın ise orta yerde duruyordu.</span> <span class="verse"><a name="9">9</a>İsa doğrulup ona, ‹‹Kadın, nerede onlar? Hiçbiri seni yargılamadı mı?›› diye sordu.</span> <span class="verse"><a name="10">10</a>Kadın, ‹‹Hiçbiri, Efendim›› dedi. İsa, ‹‹Ben de seni yargılamıyorum›› dedi. ‹‹Git, artık bundan sonra günah işleme!››</span> <span class="verse"><a name="11">11</a>İsa yine halka seslenip şöyle dedi: ‹‹Ben dünyanın ışığıyım. Benim ardımdan gelen, asla karanlıkta yürümez, yaşam ışığına sahip olur.››</span> <span class="verse"><a name="12">12</a>Ferisiler, ‹‹Sen kendin için tanıklık ediyorsun, tanıklığın geçerli değil›› dediler.</span> <span class="verse"><a name="13">13</a>İsa onlara şu karşılığı verdi: ‹‹Kendim için tanıklık etsem bile tanıklığım geçerlidir. Çünkü nereden geldiğimi ve nereye gideceğimi biliyorum. Oysa siz nereden geldiğimi, nereye gideceğimi bilmiyorsunuz.</span> <span class="verse"><a name="14">14</a>Siz insan gözüyle yargılıyorsunuz. Ben kimseyi yargılamam.</span> <span class="verse"><a name="15">15</a>Yargılasam bile benim yargım doğrudur. Çünkü ben yalnız değilim, ben ve beni gönderen Baba, birlikte yargılarız.</span> <span class="verse"><a name="16">16</a>Yasanızda da, ‹İki kişinin tanıklığı geçerlidir› diye yazılmıştır.</span> <span class="verse"><a name="17">17</a>Kendim için tanıklık eden bir ben varım, bir de beni gönderen Baba benim için tanıklık ediyor.››</span> <span class="verse"><a name="18">18</a>O zaman Ona, ‹‹Baban nerede?›› diye sordular. İsa şu karşılığı verdi: ‹‹Siz ne beni tanırsınız, ne de Babamı. Beni tanısaydınız, Babamı da tanırdınız.››</span> <span class="verse"><a name="19">19</a>İsa bu sözleri tapınakta öğretirken, bağış toplanan yerde söyledi. Kimse Onu yakalamadı. Çünkü saati henüz gelmemişti.</span> <span class="verse"><a name="20">20</a>İsa yine onlara, ‹‹Ben gidiyorum. Beni arayacaksınız ve günahınızın içinde öleceksiniz. Benim gideceğim yere siz gelemezsiniz›› dedi.</span> <span class="verse"><a name="21">21</a>Yahudi yetkililer, ‹‹Yoksa kendini mi öldürecek?›› dediler. ‹‹Çünkü, ‹Benim gideceğim yere siz gelemezsiniz› diyor.››</span> <span class="verse"><a name="22">22</a>İsa onlara, ‹‹Siz aşağıdansınız, ben yukarıdanım›› dedi. ‹‹Siz bu dünyadansınız, ben bu dünyadan değilim.</span> <span class="verse"><a name="23">23</a>İşte bu nedenle size, ‹Günahlarınızın içinde öleceksiniz› dedim. Benim O olduğuma iman etmezseniz, günahlarınızın içinde öleceksiniz.››</span> <span class="verse"><a name="24">24</a>Ona, ‹‹Sen kimsin?›› diye sordular. İsa, ‹‹Başlangıçtan beri size ne söyledimse, Oyum›› dedi.</span> <span class="verse"><a name="25">25</a>‹‹Sizinle ilgili söyleyecek ve sizleri yargılayacak çok şeyim var. Beni gönderen gerçektir. Ben Ondan işittiklerimi dünyaya bildiriyorum.››</span> <span class="verse"><a name="26">26</a>İsanın kendilerine Babadan söz ettiğini anlamadılar.</span> <span class="verse"><a name="27">27</a>Bu nedenle İsa şöyle dedi: ‹‹İnsanoğlunu yukarı kaldırdığınız zaman benim O olduğumu, kendiliğimden hiçbir şey yapmadığımı, ama tıpkı Babanın bana öğrettiği gibi konuştuğumu anlayacaksınız.</span> <span class="verse"><a name="28">28</a>Beni gönderen benimledir, O beni yalnız bırakmadı. Çünkü ben her zaman Onu hoşnut edeni yaparım.››</span> <span class="verse"><a name="29">29</a>Bu sözler üzerine birçokları Ona iman etti.</span> <span class="verse"><a name="30">30</a>İsa kendisine iman etmiş olan Yahudilere, ‹‹Eğer benim sözüme bağlı kalırsanız, gerçekten öğrencilerim olursunuz. Gerçeği bileceksiniz ve gerçek sizi özgür kılacak›› dedi.</span> <span class="verse"><a name="31">31</a>‹‹Biz İbrahimin soyundanız›› diye karşılık verdiler, ‹‹Hiçbir zaman kimseye kölelik etmedik. Nasıl oluyor da sen, ‹Özgür olacaksınız› diyorsun?››</span> <span class="verse"><a name="32">32</a>İsa, ‹‹Size doğrusunu söyleyeyim, günah işleyen herkes günahın kölesidir›› dedi.</span> <span class="verse"><a name="33">33</a>‹‹Köle ev halkının sürekli bir üyesi değildir, ama oğul sürekli üyesidir.</span> <span class="verse"><a name="34">34</a>Bunun için, Oğul sizi özgür kılarsa, gerçekten özgür olursunuz.</span> <span class="verse"><a name="35">35</a>İbrahimin soyundan olduğunuzu biliyorum. Yine de beni öldürmek istiyorsunuz. Çünkü yüreğinizde sözüme yer vermiyorsunuz.</span> <span class="verse"><a name="36">36</a>Ben Babamın yanında gördüklerimi söylüyorum, siz de babanızdan işittiklerinizi yapıyorsunuz.››</span> <span class="verse"><a name="37">37</a>‹‹Bizim babamız İbrahimdir›› diye karşılık verdiler. İsa, ‹‹İbrahimin çocukları olsaydınız, İbrahimin yaptıklarını yapardınız›› dedi.</span> <span class="verse"><a name="38">38</a>‹‹Ama şimdi beni -Tanrıdan işittiği gerçeği sizlere bildireni- öldürmek istiyorsunuz. İbrahim bunu yapmadı.</span> <span class="verse"><a name="39">39</a>Siz babanızın yaptıklarını yapıyorsunuz.›› ‹‹Biz zinadan doğmadık. Bir tek Babamız var, o da Tanrıdır›› dediler.</span> <span class="verse"><a name="40">40</a>İsa, ‹‹Tanrı Babanız olsaydı, beni severdiniz›› dedi. ‹‹Çünkü ben Tanrıdan çıkıp geldim. Kendiliğimden gelmedim, beni O gönderdi.</span> <span class="verse"><a name="41">41</a>Söylediklerimi neden anlamıyorsunuz? Benim sözümü dinlemeye dayanamıyorsunuz da ondan.</span> <span class="verse"><a name="42">42</a>Siz babanız İblistensiniz ve babanızın arzularını yerine getirmek istiyorsunuz. O başlangıçtan beri katildi. Gerçeğe bağlı kalmadı. Çünkü onda gerçek yoktur. Yalan söylemesi doğaldır. Çünkü o yalancıdır ve yalanın babasıdır.</span> <span class="verse"><a name="43">43</a>Ama ben gerçeği söylüyorum. İşte bunun için bana iman etmiyorsunuz.</span> <span class="verse"><a name="44">44</a>Hanginiz bana günahlı olduğumu kanıtlayabilir? Gerçeği söylüyorsam, niçin bana iman etmiyorsunuz?</span> <span class="verse"><a name="45">45</a>Tanrıdan olan, Tanrının sözlerini dinler. İşte siz Tanrıdan olmadığınız için dinlemiyorsunuz.››</span> <span class="verse"><a name="46">46</a>Yahudiler Ona şu karşılığı verdiler: ‹‹ ‹Sen, cin çarpmış bir Samiriyelisin› demekte haklı değil miyiz?››</span> <span class="verse"><a name="47">47</a>İsa, ‹‹Beni cin çarpmadı›› dedi. ‹‹Ben Babamı onurlandırıyorum, ama siz beni aşağılıyorsunuz.</span> <span class="verse"><a name="48">48</a>Ben kendimi yüceltmek istemiyorum, ama bunu isteyen ve yargılayan biri vardır.</span> <span class="verse"><a name="49">49</a>Size doğrusunu söyleyeyim, bir kimse sözüme uyarsa, ölümü asla görmeyecektir.››</span> <span class="verse"><a name="50">50</a>Yahudiler, ‹‹Seni cin çarptığını şimdi anlıyoruz›› dediler. ‹‹İbrahim öldü, peygamberler de öldü. Oysa sen, ‹Bir kimse sözüme uyarsa, ölümü asla tatmayacaktır› diyorsun.</span> <span class="verse"><a name="51">51</a>Yoksa sen babamız İbrahimden üstün müsün? O öldü, peygamberler de öldü. Sen kendini kim sanıyorsun?››</span> <span class="verse"><a name="52">52</a>İsa şu karşılığı verdi: ‹‹Eğer ben kendimi yüceltirsem, yüceliğim hiçtir. Beni yücelten, ‹Tanrımız› diye çağırdığınız Babamdır.</span> <span class="verse"><a name="53">53</a>Siz Onu tanımıyorsunuz, ama ben tanıyorum. Onu tanımadığımı söylersem, sizin gibi yalancı olurum. Ama ben Onu tanıyor ve sözüne uyuyorum.</span> <span class="verse"><a name="54">54</a>Babanız İbrahim günümü göreceği için sevinçle coşmuştu. Gördü ve sevindi.››</span> <span class="verse"><a name="55">55</a>Yahudiler, ‹‹Sen daha elli yaşında bile değilsin. İbrahimi de mi gördün?›› dediler.</span> <span class="verse"><a name="56">56</a>İsa, ‹‹Size doğrusunu söyleyeyim, İbrahim doğmadan önce ben varım›› dedi.</span> <span class="verse"><a name="57">57</a>O zaman İsa'yı taşlamak için yerden taş aldılar, ama O gizlenip tapınaktan çıktı.</span> </p></div</div></div></body></html>