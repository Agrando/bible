<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 7</strong></div><p><span class="verse"><a name="1">1</a>Bundan sonra İsa Celilede dolaşmaya başladı. Yahudi yetkililer Onu öldürmeyi amaçladıkları için Yahudiyede dolaşmak istemiyordu.</span> <span class="verse"><a name="2">2</a>Yahudilerin Çardak Bayramı yaklaşmıştı.</span> <span class="verse"><a name="3">3</a>Bu nedenle İsanın kardeşleri Ona, ‹‹Buradan ayrıl, Yahudiyeye git›› dediler, ‹‹Öğrencilerin de yaptığın işleri görsünler.</span> <span class="verse"><a name="4">4</a>Çünkü kendini açıkça tanıtmak isteyen bir kimse yaptıklarını gizlemez. Mademki bu şeyleri yapıyorsun, kendini dünyaya göster!››</span> <span class="verse"><a name="5">5</a>Kardeşleri bile Ona iman etmiyorlardı.</span> <span class="verse"><a name="6">6</a>İsa onlara, ‹‹Benim zamanım daha gelmedi›› dedi, ‹‹Oysa sizin için zaman hep uygundur.</span> <span class="verse"><a name="7">7</a>Dünya sizden nefret edemez, ama benden nefret ediyor. Çünkü yaptıklarının kötü olduğuna tanıklık ediyorum.</span> <span class="verse"><a name="8">8</a>Siz bu bayramı kutlamaya gidin. Ben şimdilik gitmeyeceğim. Çünkü benim zamanım daha dolmadı.››</span> <span class="verse"><a name="9">9</a>İsa bu sözleri söyleyip Celilede kaldı.</span> <span class="verse"><a name="10">10</a>Ne var ki, kardeşleri bayramı kutlamaya gidince, kendisi de gitti. Ancak açıktan açığa değil, gizlice gitti.</span> <span class="verse"><a name="11">11</a>Yahudi yetkililer Onu bayram sırasında arıyor, ‹‹O nerede?›› diye soruyorlardı.</span> <span class="verse"><a name="12">12</a>Kalabalık arasında Onunla ilgili bir sürü laf fısıldanıyordu. Bazıları, ‹‹İyi adamdır››, bazıları da, ‹‹Hayır, tam tersine, halkı saptırıyor›› diyorlardı.</span> <span class="verse"><a name="13">13</a>Bununla birlikte yetkililerden korktukları için, hiç kimse Ondan açıkça söz etmiyordu.</span> <span class="verse"><a name="14">14</a>Bayramın yarısı geçmişti. İsa tapınağa gidip öğretmeye başladı.</span> <span class="verse"><a name="15">15</a>Yahudiler şaşırdılar. ‹‹Bu adam hiç öğrenim görmediği halde, nasıl bu kadar bilgili olabilir?›› dediler.</span> <span class="verse"><a name="16">16</a>İsa onlara, ‹‹Benim öğretim benim değil, beni gönderenindir›› diye karşılık verdi.</span> <span class="verse"><a name="17">17</a>‹‹Eğer bir kimse Tanrının isteğini yerine getirmek istiyorsa, bu öğretinin Tanrıdan mı olduğunu, yoksa kendiliğimden mi konuştuğumu bilecektir.</span> <span class="verse"><a name="18">18</a>Kendiliğinden konuşan kendini yüceltmek ister, ama kendisini göndereni yüceltmek isteyen doğrudur ve Onda haksızlık yoktur.</span> <span class="verse"><a name="19">19</a>Musa size Kutsal Yasayı vermedi mi? Yine de hiçbiriniz Yasayı yerine getirmiyor. Neden beni öldürmek istiyorsunuz?››</span> <span class="verse"><a name="20">20</a>Kalabalık, ‹‹Cin çarpmış seni!›› dedi. ‹‹Seni öldürmek isteyen kim?››</span> <span class="verse"><a name="21">21</a>İsa, ‹‹Ben bir mucize yaptım, hepiniz şaşkına döndünüz›› diye yanıt verdi.</span> <span class="verse"><a name="22">22</a>‹‹Musa size sünneti buyurduğu için -aslında bu, Musadan değil, atalarınızdan kalmadır- Şabat Günü birini sünnet edersiniz.</span> <span class="verse"><a name="23">23</a>Musanın Yasası bozulmasın diye Şabat Günü biri sünnet ediliyor da, Şabat Günü bir adamı tamamen iyileştirdim diye bana neden kızıyorsunuz?</span> <span class="verse"><a name="24">24</a>Dış görünüşe göre yargılamayın, yargınız adil olsun.››</span> <span class="verse"><a name="25">25</a>Yeruşalimlilerin bazıları, ‹‹Öldürmek istedikleri adam bu değil mi?›› diyorlardı.</span> <span class="verse"><a name="26">26</a>‹‹Bakın, açıkça konuşuyor, Ona bir şey demiyorlar. Yoksa önderler Onun Mesih olduğunu gerçekten kabul ettiler mi?</span> <span class="verse"><a name="27">27</a>Ama biz bu adamın nereden geldiğini biliyoruz. Oysa Mesih geldiği zaman Onun nereden geldiğini kimse bilmeyecek.››</span> <span class="verse"><a name="28">28</a>O sırada tapınakta öğreten İsa yüksek sesle şöyle dedi: ‹‹Hem beni tanıyorsunuz, hem de nereden olduğumu biliyorsunuz! Ben kendiliğimden gelmedim. Beni gönderen gerçektir. Onu siz tanımıyorsunuz.</span> <span class="verse"><a name="29">29</a>Ben Onu tanırım. Çünkü ben Ondanım, beni O gönderdi.››</span> <span class="verse"><a name="30">30</a>Bunun üzerine Onu yakalamak istediler, ama kimse Ona el sürmedi. Çünkü Onun saati henüz gelmemişti.</span> <span class="verse"><a name="31">31</a>Halktan birçok kişi ise Ona iman etti. ‹‹Mesih gelince, bunun yaptıklarından daha mı çok mucize yapacak?›› diyorlardı.</span> <span class="verse"><a name="32">32</a>Ferisiler halkın İsa hakkında böyle fısıldaştığını duydular. Başkâhinler ve Ferisiler Onu yakalamak için görevliler gönderdiler.</span> <span class="verse"><a name="33">33</a>İsa, ‹‹Kısa bir süre daha sizinleyim›› dedi, ‹‹Sonra beni gönderene gideceğim.</span> <span class="verse"><a name="34">34</a>Beni arayacaksınız ama bulamayacaksınız. Ve benim bulunduğum yere siz gelemezsiniz.››</span> <span class="verse"><a name="35">35</a>Bunun üzerine Yahudiler birbirlerine, ‹‹Bu adam nereye gidecek de biz Onu bulamayacağız?›› dediler. ‹‹Yoksa Grekler arasında dağılmış olanlara gidip Greklere mi öğretecek?</span> <span class="verse"><a name="36">36</a>‹Beni arayacaksınız ama bulamayacaksınız. Ve benim bulunduğum yere siz gelemezsiniz› diyor. Ne demek istiyor?››</span> <span class="verse"><a name="37">37</a>Bayramın son ve en önemli günü İsa ayağa kalktı, yüksek sesle şöyle dedi: ‹‹Bir kimse susamışsa bana gelsin, içsin.</span> <span class="verse"><a name="38">38</a>Kutsal Yazıda dendiği gibi, bana iman edenin ‹içinden diri su ırmakları akacaktır.› ››</span> <span class="verse"><a name="39">39</a>Bunu, kendisine iman edenlerin alacağı Ruhla ilgili olarak söylüyordu. Ruh henüz verilmemişti. Çünkü İsa henüz yüceltilmemişti.</span> <span class="verse"><a name="40">40</a>Halktan bazıları bu sözleri işitince, ‹‹Gerçekten beklediğimiz peygamber budur›› dediler.</span> <span class="verse"><a name="41">41</a>Bazıları da, ‹‹Bu Mesihtir›› diyorlardı. Başkaları ise, ‹‹Olamaz! Mesih Celileden mi gelecek?›› dediler.</span> <span class="verse"><a name="42">42</a>‹‹Kutsal Yazıda, ‹Mesih, Davutun soyundan, Davutun yaşadığı Beytlehem Kentinden gelecek› denmemiş midir?››</span> <span class="verse"><a name="43">43</a>Böylece İsadan dolayı halk arasında ayrılık doğdu.</span> <span class="verse"><a name="44">44</a>Bazıları Onu yakalamak istedilerse de, kimse Ona el sürmedi.</span> <span class="verse"><a name="45">45</a>Görevliler geri dönünce, başkâhinlerle Ferisiler, ‹‹Niçin Onu getirmediniz?›› diye sordular.</span> <span class="verse"><a name="46">46</a>Görevliler, ‹‹Hiç kimse hiçbir zaman bu adamın konuştuğu gibi konuşmamıştır›› karşılığını verdiler.</span> <span class="verse"><a name="47">47</a>Ferisiler, ‹‹Yoksa siz de mi aldandınız?›› dediler.</span> <span class="verse"><a name="48">48</a>‹‹Önderlerden ya da Ferisilerden Ona iman eden oldu mu hiç?</span> <span class="verse"><a name="49">49</a>Kutsal Yasayı bilmeyen bu halk lanetlidir.››</span> <span class="verse"><a name="50">50</a>İçlerinden biri, daha önce İsaya gelen Nikodim, onlara şöyle dedi: ‹‹Yasamıza göre, bir adamı dinlemeden, ne yaptığını öğrenmeden onu yargılamak doğru mu?››</span> <span class="verse"><a name="51">51</a>Ona, ‹‹Yoksa sen de mi Celiledensin?›› diye karşılık verdiler. ‹‹Araştır, bak, Celileden peygamber çıkmaz.››</span> <span class="verse"><a name="52">52</a>Bundan sonra herkes evine gitti.</span> </p></div</div></div></body></html>