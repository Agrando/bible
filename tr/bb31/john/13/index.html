<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 13</strong></div><p><span class="verse"><a name="1">1</a>Fısıh Bayramından önceydi. İsa, bu dünyadan ayrılıp Babaya gideceği saatin geldiğini biliyordu. Dünyada kendisine ait olanları hep sevmişti; sonuna kadar da sevdi.</span> <span class="verse"><a name="2">2</a>Akşam yemeği sırasında İblis, Simun İskariotun oğlu Yahudanın yüreğine İsaya ihanet etme isteğini koymuştu bile.</span> <span class="verse"><a name="3">3</a>İsa, Babanın her şeyi kendisine teslim ettiğini, kendisinin Tanrıdan çıkıp geldiğini ve Tanrıya döneceğini biliyordu.</span> <span class="verse"><a name="4">4</a>Yemekten kalktı, üstlüğünü bir yana koydu, bir havlu alıp beline doladı.</span> <span class="verse"><a name="5">5</a>Sonra bir leğene su doldurup öğrencilerin ayaklarını yıkamaya ve beline doladığı havluyla kurulamaya başladı.</span> <span class="verse"><a name="6">6</a>İsa, Simun Petrusa geldi. Simun, ‹‹Ya Rab, ayaklarımı sen mi yıkayacaksın?›› dedi.</span> <span class="verse"><a name="7">7</a>İsa ona şu yanıtı verdi: ‹‹Ne yaptığımı şimdi anlayamazsın, ama sonra anlayacaksın.››</span> <span class="verse"><a name="8">8</a>Petrus, ‹‹Benim ayaklarımı asla yıkamayacaksın!›› dedi. İsa, ‹‹Yıkamazsam yanımda yerin olmaz›› diye yanıtladı.</span> <span class="verse"><a name="9">9</a>Simun Petrus, ‹‹Ya Rab, o halde yalnız ayaklarımı değil, ellerimi ve başımı da yıka!›› dedi.</span> <span class="verse"><a name="10">10</a>İsa ona dedi ki, ‹‹Yıkanmış olan tamamen temizdir; ayaklarının yıkanmasından başka şeye ihtiyacı yoktur. Sizler temizsiniz, ama hepiniz değil.››</span> <span class="verse"><a name="11">11</a>İsa, kendisine kimin ihanet edeceğini biliyordu. Bu nedenle, ‹‹Hepiniz temiz değilsiniz›› demişti.</span> <span class="verse"><a name="12">12</a>Onların ayaklarını yıkadıktan sonra giyinip yine sofraya oturdu. ‹‹Size ne yaptığımı anlıyor musunuz?›› dedi.</span> <span class="verse"><a name="13">13</a>‹‹Siz beni Öğretmen ve Rab diye çağırıyorsunuz. Doğru söylüyorsunuz, öyleyim.</span> <span class="verse"><a name="14">14</a>Ben Rab ve Öğretmen olduğum halde ayaklarınızı yıkadım; öyleyse, sizler de birbirinizin ayaklarını yıkamalısınız.</span> <span class="verse"><a name="15">15</a>Size yaptığımın aynısını yapmanız için bir örnek gösterdim.</span> <span class="verse"><a name="16">16</a>Size doğrusunu söyleyeyim, köle efendisinden, elçi de kendisini gönderenden üstün değildir.</span> <span class="verse"><a name="17">17</a>Bildiğiniz bu şeyleri yaparsanız, ne mutlu size!››</span> <span class="verse"><a name="18">18</a>‹‹Hepiniz için söylemiyorum, ben seçtiklerimi bilirim. Ama, ‹Ekmeğimi yiyen bana ihanet etti› diyen Kutsal Yazının yerine gelmesi için böyle olacak.</span> <span class="verse"><a name="19">19</a>Size şimdiden, bunlar olmadan önce söylüyorum ki, bunlar olunca, benim O olduğuma inanasınız.</span> <span class="verse"><a name="20">20</a>Size doğrusunu söyleyeyim, benim gönderdiğim herhangi bir kimseyi kabul eden beni kabul etmiş olur. Beni kabul eden de beni göndereni kabul etmiş olur.››</span> <span class="verse"><a name="21">21</a>İsa bunları söyledikten sonra ruhunda derin bir sıkıntı duydu. Açıkça konuşarak, ‹‹Size doğrusunu söyleyeyim, sizden biri bana ihanet edecek›› dedi.</span> <span class="verse"><a name="22">22</a>Öğrenciler, kimden söz ettiğini merak ederek birbirlerine baktılar.</span> <span class="verse"><a name="23">23</a>Öğrencilerinden biri İsanın göğsüne yaslanmıştı. İsa onu severdi.</span> <span class="verse"><a name="24">24</a>Simun Petrus bu öğrenciye, kimden söz ettiğini İsaya sorması için işaret etti.</span> <span class="verse"><a name="25">25</a>O da İsanın göğsüne yaslanmış durumda, ‹‹Ya Rab, kimdir o?›› diye sordu.</span> <span class="verse"><a name="26">26</a>İsa, ‹‹Lokmayı sahana batırıp kime verirsem odur›› diye yanıtladı. Sonra lokmayı batırıp Simun İskariotun oğlu Yahudaya verdi.</span> <span class="verse"><a name="27">27</a>Yahuda lokmayı alır almaz Şeytan onun içine girdi. İsa da ona, ‹‹Yapacağını tez yap!›› dedi.</span> <span class="verse"><a name="28">28</a>Sofrada oturanların hiçbiri, İsanın ona bu sözleri neden söylediğini anlamadı.</span> <span class="verse"><a name="29">29</a>Para kutusu Yahudada olduğundan, bazıları İsanın ona, ‹‹Bayram için bize gerekli şeyleri al›› ya da, ‹‹Yoksullara bir şey ver›› demek istediğini sandılar.</span> <span class="verse"><a name="30">30</a>Yahuda lokmayı aldıktan hemen sonra dışarı çıktı. Gece olmuştu.</span> <span class="verse"><a name="31">31</a>Yahuda dışarı çıkınca İsa, ‹‹İnsanoğlu şimdi yüceltildi›› dedi. ‹‹Tanrı da Onda yüceltildi.</span> <span class="verse"><a name="32">32</a>Tanrı Onda yüceltildiğine göre, Tanrı da Onu kendinde yüceltecek. Hem de hemen yüceltecektir.</span> <span class="verse"><a name="33">33</a>Çocuklar! Kısa bir süre daha sizinleyim. Beni arayacaksınız, ama Yahudilere söylediğim gibi, şimdi size de söylüyorum, benim gideceğim yere siz gelemezsiniz.</span> <span class="verse"><a name="34">34</a>Size yeni bir buyruk veriyorum: Birbirinizi sevin. Sizi sevdiğim gibi siz de birbirinizi sevin.</span> <span class="verse"><a name="35">35</a>Birbirinize sevginiz olursa, herkes bununla benim öğrencilerim olduğunuzu anlayacaktır.››</span> <span class="verse"><a name="36">36</a>Simun Petrus Ona, ‹‹Ya Rab, nereye gidiyorsun?›› diye sordu. İsa, ‹‹Gideceğim yere şimdi ardımdan gelemezsin, ama sonra geleceksin›› diye yanıtladı.</span> <span class="verse"><a name="37">37</a>Petrus, ‹‹Ya Rab, neden şimdi senin ardından gelemeyeyim? Senin için canımı veririm!›› dedi.</span> <span class="verse"><a name="38">38</a>İsa şöyle yanıtladı: ‹‹Benim için canını mı vereceksin? Sana doğrusunu söyleyeyim, horoz ötmeden beni üç kez inkâr edeceksin.››</span> </p></div</div></div></body></html>