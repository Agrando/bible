<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 12</strong></div><p><span class="verse"><a name="1">1</a>İsa, Fısıh Bayramından altı gün önce, ölümden dirilttiği Lazarın bulunduğu Beytanyaya geldi.</span> <span class="verse"><a name="2">2</a>Orada kendisi için bir ziyafet düzenlediler. Marta hizmet ediyordu. İsayla birlikte sofrada oturanlardan biri de Lazardı.</span> <span class="verse"><a name="3">3</a>Meryem, çok değerli saf hintsümbülü yağından yarım litre kadar getirerek İsanın ayaklarına sürdü ve saçlarıyla ayaklarını sildi. Ev yağın güzel kokusuyla doldu.</span> <span class="verse"><a name="4">4</a>Ama öğrencilerinden biri, İsaya sonradan ihanet eden Yahuda İskariot, ‹‹Bu yağ neden üç yüz dinara satılıp parası yoksullara verilmedi?›› dedi.</span> <span class="verse"><a name="5">5</a>Bunu, yoksullarla ilgilendiği için değil, hırsız olduğu için söylüyordu. Ortak para kutusu ondaydı ve kutuya konulandan aşırıyordu.</span> <span class="verse"><a name="6">6</a>İsa, ‹‹Kadını rahat bırak›› dedi. ‹‹Bunu benim gömüleceğim gün için saklasın.</span> <span class="verse"><a name="7">7</a>Yoksullar her zaman aranızdadır, ama ben her zaman aranızda olmayacağım.››</span> <span class="verse"><a name="8">8</a>Yahudilerden büyük bir kalabalık İsanın Beytanyada bulunduğunu öğrendi ve yalnız İsa için değil, Onun ölümden dirilttiği Lazarı da görmek için oraya geldi.</span> <span class="verse"><a name="9">9</a>Başkâhinler ise Lazarı da öldürmeyi tasarladılar.</span> <span class="verse"><a name="10">10</a>Çünkü onun yüzünden birçok Yahudi gidip İsaya iman ediyordu.</span> <span class="verse"><a name="11">11</a>Ertesi gün, bayramı kutlamaya gelen büyük kalabalık İsanın Yeruşalime gelmekte olduğunu duydu.</span> <span class="verse"><a name="12">12</a>Hurma dalları alarak Onu karşılamaya çıktılar. ‹‹Hozana! Rabbin adıyla gelene, İsrailin Kralına övgüler olsun!›› diye bağırıyorlardı.</span> <span class="verse"><a name="13">13</a>İsa bir sıpa bulup üzerine bindi. Yazılmış olduğu gibi,  ‹‹Korkma, ey Siyon kızı!  İşte, Kralın sıpaya binmiş geliyor.››</span> <span class="verse"><a name="14">14</a>Öğrencileri ilkin bunları anlamadılar. Ama İsa yüceltildikten sonra bu sözlerin Onun hakkında yazıldığını, halkın bunları Onun için yaptığını hatırladılar.</span> <span class="verse"><a name="15">15</a>Lazarı mezardan çağırıp ölümden dirilttiği sırada İsayla birlikte bulunan kalabalık buna tanıklık etti.</span> <span class="verse"><a name="16">16</a>İsanın bu doğaüstü belirtiyi gerçekleştirdiğini duyan halk Onu karşılamaya çıktı.</span> <span class="verse"><a name="17">17</a>Ferisiler ise birbirlerine, ‹‹Görüyorsunuz, elinizden hiçbir şey gelmiyor. Bütün dünya Onun peşine takıldı›› dediler.</span> <span class="verse"><a name="18">18</a>Bayramda tapınmak üzere Yeruşalime gidenler arasında bazı Grekler vardı.</span> <span class="verse"><a name="19">19</a>Bunlar, Celilenin Beytsayda Kentinden olan Filipusa gelerek, ‹‹Efendimiz, İsayı görmek istiyoruz›› diye rica ettiler.</span> <span class="verse"><a name="20">20</a>Filipus gitti, bunu Andreasa bildirdi. Andreas ve Filipus da gidip İsaya haber verdiler.</span> <span class="verse"><a name="21">21</a>İsa, ‹‹İnsanoğlunun yüceltileceği saat geldi›› diye karşılık verdi.</span> <span class="verse"><a name="22">22</a>‹‹Size doğrusunu söyleyeyim, buğday tanesi toprağa düşüp ölmedikçe yalnız kalır. Ama ölürse çok ürün verir.</span> <span class="verse"><a name="23">23</a>Canını seven onu yitirir. Ama bu dünyada canını gözden çıkaran onu sonsuz yaşam için koruyacaktır.</span> <span class="verse"><a name="24">24</a>Bana hizmet etmek isteyen, ardımdan gelsin. Ben neredeysem bana hizmet eden de orada olacak. Baba, bana hizmet edeni onurlandıracaktır.</span> <span class="verse"><a name="25">25</a>Şimdi yüreğim sıkılıyor, ne diyeyim? ‹Baba, beni bu saatten kurtar› mı diyeyim? Ama ben bu amaç için bu saate geldim.</span> <span class="verse"><a name="26">26</a>Baba, adını yücelt!›› Bunun üzerine gökten bir ses geldi: ‹‹Adımı yücelttim ve yine yücelteceğim.››</span> <span class="verse"><a name="27">27</a>Orada duran ve bunu işiten kalabalık, ‹‹Gök gürledi›› dedi. Başkaları, ‹‹Bir melek Onunla konuştu›› dedi.</span> <span class="verse"><a name="28">28</a>İsa, ‹‹Bu ses benim için değil, sizin içindi›› dedi.</span> <span class="verse"><a name="29">29</a>‹‹Bu dünya şimdi yargılanıyor. Bu dünyanın egemeni şimdi dışarı atılacak.</span> <span class="verse"><a name="30">30</a>Ben yerden yukarı kaldırıldığım zaman bütün insanları kendime çekeceğim.››</span> <span class="verse"><a name="31">31</a>İsa bunu, nasıl öleceğini belirtmek için söylüyordu.</span> <span class="verse"><a name="32">32</a>Kalabalık Ona şöyle karşılık verdi: ‹‹Kutsal Yasadan öğrendiğimize göre Mesih sonsuza dek kalacaktır. Nasıl oluyor da sen, ‹İnsanoğlu yukarı kaldırılmalıdır› diyorsun? Kimdir bu İnsanoğlu?››</span> <span class="verse"><a name="33">33</a>İsa, ‹‹Işık kısa bir süre daha aranızdadır›› dedi. ‹‹Karanlıkta kalmamak için ışığınız varken yürüyün. Karanlıkta yürüyen nereye gittiğini bilmez.</span> <span class="verse"><a name="34">34</a>Sizde ışık varken ışığa iman edin ki, ışık oğulları olasınız.›› İsa bu sözleri söyledikten sonra uzaklaşıp onlardan gizlendi.</span> <span class="verse"><a name="35">35</a>Gözleri önünde bunca doğaüstü belirti gerçekleştirdiği halde Ona iman etmediler.</span> <span class="verse"><a name="36">36</a>Bütün bunlar Peygamber Yeşayanın söylediği şu söz yerine gelsin diye oldu:  ‹‹Rab, verdiğimiz habere kim inandı?  Rabbin gücü kime açıklandı?››</span> <span class="verse"><a name="37">37</a>İşte bu yüzden iman edemiyorlardı. Nitekim Yeşaya başka bir yerde de şöyle demişti:  ‹‹Tanrı onların gözlerini kör etti  Ve yüreklerini nasırlaştırdı.  Öyle ki, gözleri görmesin,  Yürekleri anlamasın  Ve bana dönmesinler.  Dönselerdi, onları iyileştirirdim.››</span> <span class="verse"><a name="38">38</a>Bunları söyleyen Yeşaya, İsanın yüceliğini görmüş ve Onun hakkında konuşmuştu.</span> <span class="verse"><a name="39">39</a>Bununla birlikte, önderlerin bile birçoğu İsaya iman etti. Ama Ferisiler yüzünden, havra dışı edilmemek için iman ettiklerini açıkça söylemediler.</span> <span class="verse"><a name="40">40</a>Çünkü insandan gelen övgüyü, Tanrıdan gelen övgüden daha çok seviyorlardı.</span> <span class="verse"><a name="41">41</a>İsa yüksek sesle, ‹‹Bana iman eden bana değil, beni gönderene iman etmiş olur›› dedi.</span> <span class="verse"><a name="42">42</a>‹‹Beni gören beni göndereni de görür.</span> <span class="verse"><a name="43">43</a>Bana iman eden hiç kimse karanlıkta kalmasın diye, dünyaya ışık olarak geldim.</span> <span class="verse"><a name="44">44</a>Sözlerimi işitip de onlara uymayanı ben yargılamam. Çünkü ben dünyayı yargılamaya değil, dünyayı kurtarmaya geldim.</span> <span class="verse"><a name="45">45</a>Beni reddeden ve sözlerimi kabul etmeyen kişiyi yargılayacak biri var. O kişiyi son günde yargılayacak olan, söylediğim sözdür.</span> <span class="verse"><a name="46">46</a>Çünkü ben kendiliğimden konuşmadım. Beni gönderen Babanın kendisi ne söylemem ve ne konuşmam gerektiğini bana buyurdu.</span> <span class="verse"><a name="47">47</a>O'nun buyruğunun sonsuz yaşam olduğunu biliyorum. Bunun için ne söylüyorsam, Baba'nın bana söylediği gibi söylüyorum.››</span> </p></div</div></div></body></html>