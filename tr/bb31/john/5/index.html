<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 5</strong></div><p><span class="verse"><a name="1">1</a>İsa bundan sonra Yahudilerin bir bayramı nedeniyle Yeruşalime gitti.</span> <span class="verse"><a name="2">2</a>Yeruşalimde Koyun Kapısı yanında, İbranicede Beytesta denilen beş eyvanlı bir havuz vardır.</span> <span class="verse"><a name="3">3</a>Bu eyvanların altında kör, kötürüm, felçli hastalardan bir kalabalık yatardı.</span> <span class="verse"><a name="4">4</a>Orada otuz sekiz yıldır hasta olan bir adam vardı.</span> <span class="verse"><a name="5">5</a>İsa hasta yatan bu adamı görünce ve uzun zamandır bu durumda olduğunu anlayınca, ‹‹İyi olmak ister misin?›› diye sordu.</span> <span class="verse"><a name="6">6</a>Hasta şöyle yanıt verdi: ‹‹Efendim, su çalkandığı zaman beni havuza indirecek kimsem yok, tam gireceğim an benden önce başkası giriyor.››</span> <span class="verse"><a name="7">7</a>İsa ona, ‹‹Kalk, şilteni topla ve yürü›› dedi.</span> <span class="verse"><a name="8">8</a>Adam o anda iyileşti. Şiltesini toplayıp yürümeye başladı. O gün Şabat Günüydü.</span> <span class="verse"><a name="9">9</a>Bu yüzden Yahudi yetkililer iyileşen adama, ‹‹Bugün Şabat Günü›› dediler, ‹‹Şilteni toplaman yasaktır.››</span> <span class="verse"><a name="10">10</a>Ama adam onlara şöyle yanıt verdi: ‹‹Beni iyileştiren kişi bana, ‹Şilteni topla ve yürü› dedi.››</span> <span class="verse"><a name="11">11</a>‹‹Sana, ‹Şilteni topla ve yürü› diyen adam kim?›› diye sordular.</span> <span class="verse"><a name="12">12</a>İyileşen adam ise Onun kim olduğunu bilmiyordu. Orası kalabalıktı, İsa da çekilip gitmişti.</span> <span class="verse"><a name="13">13</a>İsa daha sonra adamı tapınakta buldu. ‹‹Bak, iyi oldun. Artık günah işleme de başına daha kötü bir şey gelmesin›› dedi.</span> <span class="verse"><a name="14">14</a>Adam gidip Yahudi yetkililere kendisini iyileştirenin İsa olduğunu bildirdi.</span> <span class="verse"><a name="15">15</a>Şabat Günü böyle şeyler yaptığı için İsaya zulmetmeye başladılar.</span> <span class="verse"><a name="16">16</a>Ama İsa onlara şu karşılığı verdi: ‹‹Babam hâlâ çalışmaktadır, ben de çalışıyorum.››</span> <span class="verse"><a name="17">17</a>İşte bu nedenle Yahudi yetkililer Onu öldürmek için daha çok gayret ettiler. Çünkü yalnız Şabat Günü düzenini bozmakla kalmamış, Tanrının kendi Babası olduğunu söyleyerek kendisini Tanrıya eşit kılmıştı.</span> <span class="verse"><a name="18">18</a>İsa Yahudi yetkililere şöyle karşılık verdi: ‹‹Size doğrusunu söyleyeyim, Oğul, Babanın yaptıklarını görmedikçe kendiliğinden bir şey yapamaz. Baba ne yaparsa Oğul da aynı şeyi yapar.</span> <span class="verse"><a name="19">19</a>Çünkü Baba Oğulu sever ve yaptıklarının hepsini Ona gösterir. Şaşasınız diye Ona bunlardan daha büyük işler de gösterecektir.</span> <span class="verse"><a name="20">20</a>Baba nasıl ölüleri diriltip onlara yaşam veriyorsa, Oğul da dilediği kimselere yaşam verir.</span> <span class="verse"><a name="21">21</a>Baba kimseyi yargılamaz, bütün yargılama işini Oğula vermiştir.</span> <span class="verse"><a name="22">22</a>Öyle ki, herkes Babayı onurlandırdığı gibi Oğulu onurlandırsın. Oğulu onurlandırmayan, Onu gönderen Babayı da onurlandırmaz.</span> <span class="verse"><a name="23">23</a>‹‹Size doğrusunu söyleyeyim, sözümü işitip beni gönderene iman edenin sonsuz yaşamı vardır. Böyle biri yargılanmaz, ölümden yaşama geçmiştir.</span> <span class="verse"><a name="24">24</a>Size doğrusunu söyleyeyim, ölülerin Tanrı Oğlunun sesini işitecekleri ve işitenlerin yaşayacakları saat geliyor, geldi bile.</span> <span class="verse"><a name="25">25</a>Çünkü Baba, kendisinde yaşam olduğu gibi, Oğula da kendisinde yaşam olma özelliğini verdi.</span> <span class="verse"><a name="26">26</a>Ona yargılama yetkisini de verdi. Çünkü O İnsanoğludur.</span> <span class="verse"><a name="27">27</a>Buna şaşmayın. Mezarda olanların hepsinin Onun sesini işitecekleri saat geliyor.</span> <span class="verse"><a name="28">28</a>Ve onlar mezarlarından çıkacaklar. İyilik yapmış olanlar yaşamak, kötülük yapmış olanlar yargılanmak üzere dirilecekler.››</span> <span class="verse"><a name="29">29</a>‹‹Ben kendiliğimden hiçbir şey yapamam. İşittiğim gibi yargılarım ve benim yargım adildir. Çünkü amacım kendi istediğimi değil, beni gönderenin istediğini yapmaktır.</span> <span class="verse"><a name="30">30</a>Eğer kendim için ben tanıklık edersem, tanıklığım geçerli olmaz.</span> <span class="verse"><a name="31">31</a>Ama benim için tanıklık eden başka biri vardır. Onun benim için ettiği tanıklığın geçerli olduğunu bilirim.</span> <span class="verse"><a name="32">32</a>Siz Yahyaya adamlar gönderdiniz, o da gerçeğe tanıklık etti.</span> <span class="verse"><a name="33">33</a>İnsanın tanıklığını kabul ettiğim için değil, kurtulmanız için bunları söylüyorum.</span> <span class="verse"><a name="34">34</a>Yahya, yanan ve ışık saçan bir çıraydı. Sizler onun ışığında bir süre için coşmak istediniz.</span> <span class="verse"><a name="35">35</a>Ama benim, Yahyanınkinden daha büyük bir tanıklığım var. Tamamlamam için Babanın bana verdiği işler, şu yaptığım işler, beni Babanın gönderdiğine tanıklık ediyor.</span> <span class="verse"><a name="36">36</a>Beni gönderen Baba da benim için tanıklık etmiştir. Siz hiçbir zaman ne Onun sesini işittiniz, ne de şeklini gördünüz.</span> <span class="verse"><a name="37">37</a>Onun sözü sizde yaşamıyor. Çünkü Onun gönderdiği kişiye iman etmiyorsunuz.</span> <span class="verse"><a name="38">38</a>Kutsal Yazıları araştırıyorsunuz. Çünkü bunlar aracılığıyla sonsuz yaşama sahip olduğunuzu sanıyorsunuz. Bana tanıklık eden de bu yazılardır!</span> <span class="verse"><a name="39">39</a>Öyleyken siz, yaşama kavuşmak için bana gelmek istemiyorsunuz.</span> <span class="verse"><a name="40">40</a>‹‹İnsanlardan övgü kabul etmiyorum.</span> <span class="verse"><a name="41">41</a>Ama ben sizi bilirim, içinizde Tanrı sevgisi yoktur.</span> <span class="verse"><a name="42">42</a>Ben Babamın adına geldim, ama beni kabul etmiyorsunuz. Oysa başka birisi kendi adına gelirse, onu kabul edeceksiniz.</span> <span class="verse"><a name="43">43</a>Birbirinizden övgüler kabul ediyor, ama tek olan Tanrının övgüsünü kazanmaya çalışmıyorsunuz. Bu durumda nasıl iman edebilirsiniz?</span> <span class="verse"><a name="44">44</a>Babanın önünde sizi suçlayacağımı sanmayın. Sizi suçlayan, umut bağladığınız Musadır.</span> <span class="verse"><a name="45">45</a>Musaya iman etmiş olsaydınız, bana da iman ederdiniz. Çünkü o benim hakkımda yazmıştır.</span> <span class="verse"><a name="46">46</a>Ama onun yazılarına iman etmezseniz, benim sözlerime nasıl iman edeceksiniz?››</span> </p></div</div></div></body></html>