<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tr/bb31/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tr">Turkish</a> &gt; <a href="/tr/bb31">Turkish</a> &gt; <a href="/tr/bb31/john">John</a> &gt <strong>Chapter 15</strong></div><p><span class="verse"><a name="1">1</a>‹‹Ben gerçek asmayım ve Babam bağcıdır.</span> <span class="verse"><a name="2">2</a>Bende meyve vermeyen her çubuğu kesip atar, meyve veren her çubuğu ise daha çok meyve versin diye budayıp temizler.</span> <span class="verse"><a name="3">3</a>Size söylediğim sözle siz şimdiden temizsiniz.</span> <span class="verse"><a name="4">4</a>Bende kalın, ben de sizde kalayım. Çubuk asmada kalmazsa kendiliğinden meyve veremez. Bunun gibi, siz de bende kalmazsanız meyve veremezsiniz.</span> <span class="verse"><a name="5">5</a>Ben asmayım, siz çubuklarsınız. Bende kalan ve benim kendisinde kaldığım kişi çok meyve verir. Bensiz hiçbir şey yapamazsınız.</span> <span class="verse"><a name="6">6</a>Bir kimse bende kalmazsa, çubuk gibi dışarı atılır ve kurur. Böylelerini toplar, ateşe atıp yakarlar.</span> <span class="verse"><a name="7">7</a>Eğer bende kalırsanız ve sözlerim sizde kalırsa, ne isterseniz dileyin, size verilecektir.</span> <span class="verse"><a name="8">8</a>Babam çok meyve vermenizle yüceltilir. Böylelikle öğrencilerim olursunuz.</span> <span class="verse"><a name="9">9</a>‹‹Babanın beni sevdiği gibi, ben de sizi sevdim. Benim sevgimde kalın.</span> <span class="verse"><a name="10">10</a>Eğer buyruklarımı yerine getirirseniz sevgimde kalırsınız, tıpkı benim de Babamın buyruklarını yerine getirdiğim ve sevgisinde kaldığım gibi...</span> <span class="verse"><a name="11">11</a>Bunları size, sevincim sizde olsun ve sevinciniz tamamlansın diye söyledim.</span> <span class="verse"><a name="12">12</a>Benim buyruğum şudur: Sizi sevdiğim gibi birbirinizi sevin.</span> <span class="verse"><a name="13">13</a>Hiç kimsede, insanın, dostları uğruna canını vermesinden daha büyük bir sevgi yoktur.</span> <span class="verse"><a name="14">14</a>Size buyurduklarımı yaparsanız, benim dostlarım olursunuz.</span> <span class="verse"><a name="15">15</a>Artık size kul demiyorum. Çünkü kul efendisinin ne yaptığını bilmez. Size dost dedim. Çünkü Babamdan bütün işittiklerimi size bildirdim.</span> <span class="verse"><a name="16">16</a>Siz beni seçmediniz, ben sizi seçtim. Gidip meyve veresiniz, meyveniz de kalıcı olsun diye sizi ben atadım. Öyle ki, benim adımla Babadan ne dilerseniz size versin.</span> <span class="verse"><a name="17">17</a>Size şu buyruğu veriyorum: Birbirinizi sevin!››</span> <span class="verse"><a name="18">18</a>‹‹Dünya sizden nefret ederse, sizden önce benden nefret etmiş olduğunu bilin.</span> <span class="verse"><a name="19">19</a>Dünyadan olsaydınız, dünya kendisine ait olanı severdi. Ne var ki, dünyanın değilsiniz; ben sizi dünyadan seçtim. Bunun için dünya sizden nefret ediyor.</span> <span class="verse"><a name="20">20</a>Size söylediğim sözü hatırlayın: ‹Köle efendisinden üstün değildir.› Bana zulmettilerse, size de zulmedecekler. Benim sözüme uydularsa, sizinkine de uyacaklar.</span> <span class="verse"><a name="21">21</a>Bütün bunları size benim adımdan ötürü yapacaklar. Çünkü beni göndereni tanımıyorlar.</span> <span class="verse"><a name="22">22</a>Eğer gelmemiş ve onlara söylememiş olsaydım, günahları olmazdı; ama şimdi günahları için özürleri yoktur.</span> <span class="verse"><a name="23">23</a>Benden nefret eden, Babamdan da nefret eder.</span> <span class="verse"><a name="24">24</a>Başka hiç kimsenin yapmadığı işleri onların arasında yapmamış olsaydım, günahları olmazdı. Şimdiyse yaptıklarımı gördükleri halde hem benden hem de Babamdan nefret ettiler.</span> <span class="verse"><a name="25">25</a>Bu, yasalarında yazılı, ‹Yok yere benden nefret ettiler› sözü yerine gelsin diye oldu.</span> <span class="verse"><a name="26">26</a>‹‹Babadan size göndereceğim Yardımcı, yani Babadan çıkan Gerçeğin Ruhu geldiği zaman, bana tanıklık edecek.</span> <span class="verse"><a name="27">27</a>Siz de tanıklık edeceksiniz. Çünkü başlangıçtan beri benimle birliktesiniz.</span> </p></div</div></div></body></html>