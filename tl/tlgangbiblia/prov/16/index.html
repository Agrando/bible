<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/prov/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/prov">Proverbs</a> &gt <strong>Chapter 16</strong></div><p><span class="verse"><a name="1">1</a>Ang mga paghahanda ng puso ay ukol sa tao: nguni't ang sagot ng dila ay mula sa Panginoon.</span> <span class="verse"><a name="2">2</a>Ang lahat ng mga lakad ng tao ay malinis sa harap ng kaniyang sariling mga mata: nguni't tinitimbang ng Panginoon ang mga diwa.</span> <span class="verse"><a name="3">3</a>Iukol mo sa Panginoon ang iyong mga gawa, at ang iyong mga panukala ay matatatag.</span> <span class="verse"><a name="4">4</a>Ginawa ng Panginoon ang bawa't bagay na ukol sa kaniyang sariling wakas: Oo, pati ng masama na ukol sa kaarawan ng kasamaan.</span> <span class="verse"><a name="5">5</a>Bawa't palalo sa puso ay kasuklamsuklam sa Panginoon: bagaman maghawakan sa kamay ay walang pagsalang parurusahan.</span> <span class="verse"><a name="6">6</a>Sa pamamagitan ng kaawaan at katotohanan ay nalilinis ang kasamaan: at sa pamamagitan ng pagkatakot sa Panginoon ay humihiwalay ang mga tao sa kasamaan.</span> <span class="verse"><a name="7">7</a>Pagka ang mga lakad ng tao ay nakapagpapalugod sa Panginoon, kaniyang tinitiwasay sa kaniya pati ng kaniyang mga kaaway.</span> <span class="verse"><a name="8">8</a>Maigi ang kaunti na may katuwiran kay sa malalaking pakinabang na walang kaganapan.</span> <span class="verse"><a name="9">9</a>Ang puso ng tao ay kumakatha ng kaniyang lakad: nguni't ang Panginoon ang nagtutuwid ng kaniyang mga hakbang.</span> <span class="verse"><a name="10">10</a>Banal na hatol ay nasa mga labi ng hari: at kaniyang bibig ay hindi sasalangsang sa kahatulan.</span> <span class="verse"><a name="11">11</a>Ang ganap na timbangan at panimbang ay sa Panginoon: lahat ng timbang na supot ay kaniyang gawa.</span> <span class="verse"><a name="12">12</a>Kasuklamsuklam sa mga hari na gumawa ng kasamaan: sapagka't ang luklukan ay natatatag sa pamamagitan ng katuwiran.</span> <span class="verse"><a name="13">13</a>Mga matuwid na labi ay kaluguran ng mga hari; at kanilang iniibig ang nagsasalita ng matuwid.</span> <span class="verse"><a name="14">14</a>Ang poot ng hari ay gaya ng mga sugo ng kamatayan: nguni't papayapain ng pantas.</span> <span class="verse"><a name="15">15</a>Nasa liwanag ng mukha ng hari ang buhay; at ang kaniyang lingap ay parang alapaap ng huling ulan.</span> <span class="verse"><a name="16">16</a>Pagkaigi nga na magtamo ng karunungan kay sa ginto! Oo, magtamo ng kaunawaan ay maigi kay sa pumili ng pilak.</span> <span class="verse"><a name="17">17</a>Ang maluwang na lansangan ng matuwid ay humiwalay sa kasamaan: siyang nagiingat ng kaniyang lakad ay nagiingat ng kaniyang kaluluwa.</span> <span class="verse"><a name="18">18</a>Ang kapalaluan ay nagpapauna sa kapahamakan, at ang mapagmataas na diwa ay sa pagkabuwal.</span> <span class="verse"><a name="19">19</a>Maigi ang magkaroon ng mapagpakumbabang loob na kasama ng dukha, kay sa bumahagi ng samsam na kasama ng palalo.</span> <span class="verse"><a name="20">20</a>Siyang nagiingat sa salita ay makakasumpong ng mabuti: at ang nananalig sa Panginoon ay mapalad.</span> <span class="verse"><a name="21">21</a>Ang pantas sa puso ay tatawaging mabait: at ang katamisan sa mga labi ay nagdaragdag ng katututuhan.</span> <span class="verse"><a name="22">22</a>Ang kaunawaan ay bukal ng buhay sa nagtatamo: nguni't ang saway ng mga mangmang ay siyang kanilang kamangmangan.</span> <span class="verse"><a name="23">23</a>Ang puso ng pantas ay nagtuturo sa kaniyang bibig, at nagdaragdag ng katututuhan sa kaniyang mga labi.</span> <span class="verse"><a name="24">24</a>Mga maligayang salita ay parang pulot-pukyutan, matamis sa kaluluwa at kagalingan sa mga buto.</span> <span class="verse"><a name="25">25</a>May daan na tila matuwid sa tao, nguni't ang dulo niyaon ay mga daan ng kamatayan.</span> <span class="verse"><a name="26">26</a>Ang gana ng pagkain ng manggagawang tao ay nakagagaling sa kaniya; sapagka't kinasasabikan ng kaniyang bibig.</span> <span class="verse"><a name="27">27</a>Ang walang kabuluhang tao ay kumakatha ng kahirapan: at sa kaniyang mga labi ay may masilakbong apoy.</span> <span class="verse"><a name="28">28</a>Ang magdarayang tao ay nagkakalat ng pagtatalo: at ang mapaghatid-dumapit ay naghihiwalay ng magkakaibigang matalik.</span> <span class="verse"><a name="29">29</a>Ang taong marahas ay dumadaya sa kaniyang kapuwa, at pinapatnubayan niya siya sa daang hindi mabuti.</span> <span class="verse"><a name="30">30</a>Ikinikindat ang kaniyang mga mata, upang kumatha ng mga magdarayang bagay: siyang nangangagat labi ay nagpapangyari sa kasamaan.</span> <span class="verse"><a name="31">31</a>Ang ulong may uban ay putong ng kaluwalhatian, masusumpungan sa daan ng katuwiran.</span> <span class="verse"><a name="32">32</a>Siyang makupad sa pagkagalit ay maigi kay sa makapangyarihan; at siyang nagpupuno sa kaniyang diwa ay maigi kay sa sumasakop ng isang bayan.</span> <span class="verse"><a name="33">33</a>Ginagawa ang pagsasapalaran sa kandungan; nguni't ang buong pasiya niyaon ay sa Panginoon.</span> </p></div</div></div></body></html>