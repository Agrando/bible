<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Anak ko ingatan mo ang aking mga salita, at impukin mo sa iyo ang aking mga utos.</span> <span class="verse"><a name="2">2</a>Ingatan mo ang aking mga utos at mabuhay ka; at ang aking kautusan na parang itim ng iyong mata.</span> <span class="verse"><a name="3">3</a>Itali mo sa iyong mga daliri; ikintal mo sa iyong puso.</span> <span class="verse"><a name="4">4</a>Sabihin mo sa karunungan, Ikaw ay aking kapatid na babae; at tawagin mong iyong kamaganak na babae ang unawa:</span> <span class="verse"><a name="5">5</a>Upang kanilang maingatan ka sa babaing masama; sa babaing di kilala na nagtatabil ng kaniyang mga salita.</span> <span class="verse"><a name="6">6</a>Sapagka't sa dungawan ng aking bahay tumitingin ako sa aking solihia;</span> <span class="verse"><a name="7">7</a>At ako'y tumingin sa mga musmos, ako'y nagmasid sa mga may kabataan, sa may kabataang walang bait,</span> <span class="verse"><a name="8">8</a>Na dumaraan sa lansangan na malapit sa kaniyang sulok, at siya'y yumaon sa daan na patungo sa kaniyang bahay;</span> <span class="verse"><a name="9">9</a>Sa pagtatakip silim, sa kinagabihan ng araw, sa kalahatian ng gabi, at sa kadiliman.</span> <span class="verse"><a name="10">10</a>At, narito, doo'y nasalubong niya ang isang babae na nakagayak ng tila isang patutot, at tuso sa puso.</span> <span class="verse"><a name="11">11</a>Siya'y madaldal at matigas ang ulo; ang kaniyang mga paa ay hindi nagsisitahan sa kaniyang bahay:</span> <span class="verse"><a name="12">12</a>Ngayo'y nasa mga lansangan siya, mamaya'y nasa mga luwal na dako siya, at nagaabang sa bawa't sulok,</span> <span class="verse"><a name="13">13</a>Sa gayo'y hinahawakan niya siya at hinahagkan siya, at may mukhang walang hiya na nagsasabi siya sa kaniya:</span> <span class="verse"><a name="14">14</a>Mga hain na mga handog tungkol sa kapayapaan ay sa akin; sa araw na ito ay tinupad ko ang aking mga panata.</span> <span class="verse"><a name="15">15</a>Kaya't lumabas ako upang salubungin ka, hinanap kong masikap ang iyong mukha, at nasumpungan kita.</span> <span class="verse"><a name="16">16</a>Aking inilatag ang aking higaan na may mga coltsong may burda, na yari sa guhitguhit na kayong lana sa Egipto.</span> <span class="verse"><a name="17">17</a>At aking pinabanguhan ang aking higaan ng mira, mga oleo, at sinamomo.</span> <span class="verse"><a name="18">18</a>Parito ka, tayo'y magpakasiya sa pagsisintahan hanggang sa kinaumagahan; magpakasaya tayo sa mga pagsisintahan.</span> <span class="verse"><a name="19">19</a>Sapagka't ang lalake ay wala sa bahay, siya'y naglakbay sa malayo:</span> <span class="verse"><a name="20">20</a>Siya'y nagdala ng supot ng salapi; siya'y uuwi sa bahay sa kabilugan ng buwan.</span> <span class="verse"><a name="21">21</a>Kaniyang pinasusuko siya ng karamihan ng kaniyang mga matamis na salita, hinihila niya siya ng katabilan ng kaniyang mga labi.</span> <span class="verse"><a name="22">22</a>Pagdaka ay sumusunod siya sa kaniya, gaya ng toro na naparoroon sa patayan, O gaya ng sa mga tanikala sa sawayan sa mangmang;</span> <span class="verse"><a name="23">23</a>Hanggang sa lagpasan ng isang palaso ang kaniyang atay; gaya ng ibong nagmamadali sa bitag, at hindi nakakaalam na yao'y sa kaniyang buhay.</span> <span class="verse"><a name="24">24</a>Ngayon nga, mga anak ko, dinggin ninyo ako, at makinig kayo ng mga salita ng aking bibig.</span> <span class="verse"><a name="25">25</a>Huwag humilig ang iyong puso sa kaniyang mga lakad, huwag kang lumiko sa kaniyang mga landas.</span> <span class="verse"><a name="26">26</a>Sapagka't kaniyang inihiga ang maraming may sugat: Oo, lahat niyang pinatay ay isang makapangyarihang hukbo.</span> <span class="verse"><a name="27">27</a>Ang kaniyang bahay ay daang patungo sa Sheol. Pababa sa mga silid ng kamatayan.</span> </p></div</div></div></body></html>