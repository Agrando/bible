<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/prov/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/prov">Proverbs</a> &gt <strong>Chapter 22</strong></div><p><span class="verse"><a name="1">1</a>Ang mabuting pangalan ay maiging piliin, kay sa malaking kayamanan, at ang magandang kalooban, kay sa pilak at ginto.</span> <span class="verse"><a name="2">2</a>Ang mayaman at ang dukha ay nagkakasalubong kapuwa: ang Panginoon ang May-lalang sa kanilang lahat.</span> <span class="verse"><a name="3">3</a>Ang mabait na tao ay nakakakita ng kasamaan at nagkukubli: nguni't dinadaanan ng musmos at nagtitiis.</span> <span class="verse"><a name="4">4</a>Ang kagantihan sa kapakumbabaan at ang pagkatakot sa Panginoon ay kayamanan, at karangalan, at buhay.</span> <span class="verse"><a name="5">5</a>Mga tinik at mga silo ay nangasa daan ng magdaraya: ang nagiingat ng kaniyang kaluluwa ay lalayo sa mga yaon.</span> <span class="verse"><a name="6">6</a>Turuan mo ang bata sa daan na dapat niyang lakaran, at pagka tumanda man siya ay hindi niya hihiwalayan.</span> <span class="verse"><a name="7">7</a>Ang mayaman ay magpupuno sa dukha, at ang manghihiram ay alipin ng nagpapahiram.</span> <span class="verse"><a name="8">8</a>Siyang naghahasik ng kasamaan ay aani ng kapahamakan; at ang pamalo ng kaniyang poot ay maglilikat.</span> <span class="verse"><a name="9">9</a>Ang may magandang-loob na mata ay pagpapalain: sapagka't nagbibigay ng kaniyang tinapay sa dukha.</span> <span class="verse"><a name="10">10</a>Itaboy mo ang manglilibak, at ang pagtatalo ay maalis; Oo, ang pagkakaalit at pagduwahagi ay matitigil.</span> <span class="verse"><a name="11">11</a>Siyang umiibig ng kalinisan ng puso, dahil sa biyaya ng kaniyang mga labi ay magiging kaniyang kaibigan ang hari.</span> <span class="verse"><a name="12">12</a>Ang mga mata ng Panginoon ay nagiingat sa maalam: nguni't kaniyang ibinabagsak ang mga salita ng taksil.</span> <span class="verse"><a name="13">13</a>Sinasabi ng tamad, may leon sa labas: mapapatay ako sa mga lansangan.</span> <span class="verse"><a name="14">14</a>Ang bibig ng masasamang babae ay isang malalim na lungaw: siyang nayayamot sa Panginoon ay mabubuwal doon.</span> <span class="verse"><a name="15">15</a>Ang kamangmangan ay nababalot sa puso ng bata; nguni't ilalayo sa kaniya ng pamalong pangsaway.</span> <span class="verse"><a name="16">16</a>Ang pumipighati sa dukha upang magpalago ng kaniyang pakinabang, at ang nagbibigay sa mayaman, ay humahangga sa pangangailangan lamang.</span> <span class="verse"><a name="17">17</a>Ikiling mo ang iyong pakinig, at iyong dinggin ang mga salita ng pantas, at ihilig mo ang iyong puso sa aking kaalaman.</span> <span class="verse"><a name="18">18</a>Sapagka't maligayang bagay kung iyong ingatan sa loob mo, kung mangatatatag na magkakasama sa iyong mga labi.</span> <span class="verse"><a name="19">19</a>Upang ang iyong tiwala ay malagak sa Panginoon, aking ipinakilala sa iyo sa kaarawang ito, oo, sa iyo.</span> <span class="verse"><a name="20">20</a>Hindi ba ako sumulat sa iyo ng mga marilag na bagay na mga payo at kaalaman;</span> <span class="verse"><a name="21">21</a>Upang ipakilala sa iyo ang katunayan ng mga salitang katotohanan, upang iyong maibalik ang mga salita ng katotohanan sa kanila na nagsusugo sa iyo?</span> <span class="verse"><a name="22">22</a>Huwag kang magnakaw sa dukha, sapagka't siya'y dukha, ni pumighati man sa nagdadalamhati sa pintuang-bayan:</span> <span class="verse"><a name="23">23</a>Sapagka't ipakikipaglaban ng Panginoon ang kanilang usap, at sasamsaman ng buhay yaong nagsisisamsam sa kanila.</span> <span class="verse"><a name="24">24</a>Huwag kang makipagkaibigan sa taong magagalitin; at sa mainiting tao ay huwag kang sasama:</span> <span class="verse"><a name="25">25</a>Baka ka matuto ng kaniyang mga lakad, at magtamo ng silo sa iyong kaluluwa.</span> <span class="verse"><a name="26">26</a>Huwag kang maging isa sa kanila na nakikikamay, o sa kanila na mangananagot sa mga utang:</span> <span class="verse"><a name="27">27</a>Kung wala kang ikabayad, bakit kaniyang kukunin sa iyo ang iyong higaan?</span> <span class="verse"><a name="28">28</a>Huwag mong baguhin ang dating muhon ng lupa, na inilagay ng iyong mga magulang.</span> <span class="verse"><a name="29">29</a>Nakikita mo ba ang taong masipag sa kaniyang gawain? siya'y tatayo sa harap ng mga hari: hindi siya tatayo sa harap ng mga taong hamak.</span> </p></div</div></div></body></html>