<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/prov/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/prov">Proverbs</a> &gt <strong>Chapter 20</strong></div><p><span class="verse"><a name="1">1</a>Ang alak ay manunuya, ang matapang na alak ay manggugulo; at sinomang napaliligaw sa kaniya ay hindi pantas.</span> <span class="verse"><a name="2">2</a>Ang kakilabutan ng hari ay parang ungal ng leon: ang namumungkahi sa kaniya sa galit ay nagkakasala laban sa kaniyang sariling buhay.</span> <span class="verse"><a name="3">3</a>Karangalan sa tao ang magingat sa pakikipagkaalit: nguni't bawa't mangmang ay magiging palaaway.</span> <span class="verse"><a name="4">4</a>Ang tamad ay hindi magaararo dahil sa tagginaw; kaya't siya'y magpapalimos sa pagaani, at wala anoman.</span> <span class="verse"><a name="5">5</a>Payo sa puso ng tao ay parang malalim na tubig; nguni't iibigin ng taong naguunawa.</span> <span class="verse"><a name="6">6</a>Maraming tao ay magtatanyag bawa't isa ng kaniyang sariling kagandahang-loob: nguni't sinong makakasumpong sa taong tapat?</span> <span class="verse"><a name="7">7</a>Ang ganap na tao na lumalakad sa kaniyang pagtatapat, mapapalad ang kaniyang mga anak na susunod sa kaniya.</span> <span class="verse"><a name="8">8</a>Ang hari na nauupo sa luklukan ng kahatulan pinananabog ng kaniyang mga mata ang lahat na kasamaan.</span> <span class="verse"><a name="9">9</a>Sinong makapagsasabi, nilinis ko ang aking puso, ako'y dalisay sa aking kasalanan?</span> <span class="verse"><a name="10">10</a>Mga iba't ibang panimbang, at mga iba't ibang takalan, kapuwa mga karumaldumal sa Panginoon.</span> <span class="verse"><a name="11">11</a>Ang bata man ay nagpapakilala sa kaniyang mga gawa, kung ang kaniyang gawa ay magiging malinis, at kung magiging matuwid.</span> <span class="verse"><a name="12">12</a>Ang nakikinig na tainga, at ang nakakakitang mata, kapuwa ginawa ng Panginoon.</span> <span class="verse"><a name="13">13</a>Huwag mong ibigin ang pagtulog, baka ka madukha; idilat mo ang iyong mga mata, at mabubusog ka ng tinapay.</span> <span class="verse"><a name="14">14</a>Walang halaga, walang halaga, sabi ng mamimili: nguni't pagka nakalayo siya, naghahambog nga.</span> <span class="verse"><a name="15">15</a>May ginto, at saganang mga rubi: nguni't ang mga labi ng kaalaman ay mahalagang hiyas.</span> <span class="verse"><a name="16">16</a>Kunin mo ang kaniyang suot na nananagot sa di kilala; at tanggapan mo ng sanla ang nananagot sa mga di kilala.</span> <span class="verse"><a name="17">17</a>Tinapay ng kasinungalingan ay matamis sa tao: nguni't pagkatapos ay mabubusog ang kaniyang bibig ng batong lapok.</span> <span class="verse"><a name="18">18</a>Bawa't panukala ay natatatag sa pamamagitan ng payo: at sa pamamagitan ng pantas na pamamatnubay ay makikipagdigma ka.</span> <span class="verse"><a name="19">19</a>Ang yumayaong mapaghatid-dumapit ay naghahayag ng mga lihim: kaya't huwag kang makisalamuha sa kaniya na nagbubukang maluwang ng kaniyang mga labi.</span> <span class="verse"><a name="20">20</a>Siyang sumusumpa sa kaniyang ama o sa kaniyang ina, ang kaniyang ilawan ay papatayin sa salimuot na kadiliman.</span> <span class="verse"><a name="21">21</a>Ang mana ay matatamong madali sa pasimula; nguni't ang wakas niyao'y hindi pagpapalain.</span> <span class="verse"><a name="22">22</a>Huwag mong sabihin, ako'y gaganti ng kasamaan: maghintay ka sa Panginoon, at kaniyang ililigtas ka.</span> <span class="verse"><a name="23">23</a>Mga iba't ibang panimbang ay karumaldumal sa Panginoon; at ang sinungaling na timbangan ay hindi mabuti.</span> <span class="verse"><a name="24">24</a>Ang mga lakad ng tao ay sa Panginoon; paano ngang mauunawa ng tao ang kaniyang lakad?</span> <span class="verse"><a name="25">25</a>Silo nga sa tao ang magsabi ng walang pakundangan, banal nga, at magsiyasat pagkatapos ng mga panata.</span> <span class="verse"><a name="26">26</a>Ang pantas na hari ay nagpapapanabog ng masama. At dinadala sa kanila ang gulong na panggiik.</span> <span class="verse"><a name="27">27</a>Ang diwa ng tao ay ilawan ng Panginoon, na sumisiyasat ng mga pinakaloob na bahagi ng tiyan.</span> <span class="verse"><a name="28">28</a>Kagandahang-loob at katotohanan ay nagpapalagi sa hari: at ang kaniyang luklukan ay inaalalayan ng kagandahang-loob.</span> <span class="verse"><a name="29">29</a>Ang kaluwalhatian ng mga binata ay ang kanilang kalakasan: at ang kagandahan ng matanda ay ang ulong may uban.</span> <span class="verse"><a name="30">30</a>Ang mga latay na sumasakit ay lumilinis ng kasamaan: at ang mga hampas ay dinaramdam sa mga pinakaloob na bahagi ng tiyan.</span> </p></div</div></div></body></html>