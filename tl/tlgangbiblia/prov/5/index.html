<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/prov/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/prov">Proverbs</a> &gt <strong>Chapter 5</strong></div><p><span class="verse"><a name="1">1</a>Anak ko, pakinggan mo ang aking karunungan; ikiling mo ang iyong pakinig sa aking unawa:</span> <span class="verse"><a name="2">2</a>Upang makapagingat ka ng kabaitan, at upang ang iyong mga labi ay makapagingat ng kaalaman.</span> <span class="verse"><a name="3">3</a>Sapagka't ang mga labi ng masamang babae ay tumutulo ng pulot, at ang kaniyang bibig ay madulas kay sa langis:</span> <span class="verse"><a name="4">4</a>Nguni't ang kaniyang huling wakas ay mapait kay sa ahenho, matalas na parang tabak na may talim sa magkabila.</span> <span class="verse"><a name="5">5</a>Ang kaniyang mga paa ay nagsisibaba sa kamatayan; ang kaniyang mga hakbang ay nagsisihawak sa Sheol;</span> <span class="verse"><a name="6">6</a>Na anopa't hindi niya nasusumpungan ang kapanatagan ng landas ng buhay; ang kaniyang mga lakad ay hindi panatag, at hindi niya nalalaman.</span> <span class="verse"><a name="7">7</a>Ngayon nga, mga anak ko, dinggin ninyo ako, at huwag kayong magsihiwalay sa mga salita ng aking bibig.</span> <span class="verse"><a name="8">8</a>Ilayo mo ang iyong lakad sa kaniya, at huwag kang lumapit sa pintuan ng kaniyang bahay:</span> <span class="verse"><a name="9">9</a>Baka mo ibigay ang iyong karangalan sa iba, at ang iyong mga taon sa mga mabagsik:</span> <span class="verse"><a name="10">10</a>Baka ang mga di kilalang babae ay mapuno ng iyong kalakasan; at ang iyong mga pinagpagalan ay mapasa bahay ng kaapid;</span> <span class="verse"><a name="11">11</a>At ikaw ay manangis sa iyong huling wakas, pagka ang iyong laman at ang iyong katawan ay natunaw,</span> <span class="verse"><a name="12">12</a>At iyong sabihin, bakit ko kinayamutan ang turo, at hinamak ng aking puso ang saway:</span> <span class="verse"><a name="13">13</a>Ni hindi ko man sinunod ang tinig ng aking mga tagapagturo, O ikiling ko man ang aking pakinig sa kanila na mga nagturo sa akin!</span> <span class="verse"><a name="14">14</a>Ako'y malapit sa lahat ng kasamaan sa gitna ng kapisanan at ng kapulungan.</span> <span class="verse"><a name="15">15</a>Uminom ka ng tubig sa iyong sariling tipunan ng tubig, at sa nagsisiagos na tubig sa iyong sariling balon.</span> <span class="verse"><a name="16">16</a>Mananabog ba ang iyong mga bukal sa kaluwangan, at mga agos ng tubig sa mga lansangan?</span> <span class="verse"><a name="17">17</a>Maging iyong magisa, at huwag sa di kilala na kasama mo.</span> <span class="verse"><a name="18">18</a>Pagpalain ang iyong bukal; at magalak ka sa asawa ng iyong kabataan.</span> <span class="verse"><a name="19">19</a>Gaya ng maibiging usa at ng masayang usang babae, bigyan kang katiwasayan ng kaniyang dibdib sa buong panahon; at laging malugod ka sa kaniyang pagibig.</span> <span class="verse"><a name="20">20</a>Sapagka't bakit ka malulugod, anak ko, sa ibang babae, at yayakap sa sinapupunan ng di kilala?</span> <span class="verse"><a name="21">21</a>Sapagka't ang mga lakad ng tao ay nasa harap ng mga mata ng Panginoon, at kaniyang pinapatag ang lahat niyang mga landas.</span> <span class="verse"><a name="22">22</a>Ang sarili niyang mga kasamaan ay kukuha sa masama. At siya'y matatalian ng mga panali ng kaniyang kasalanan.</span> <span class="verse"><a name="23">23</a>Siya'y mamamatay sa kakulangan ng turo; at sa kadahilanan ng kaniyang pagkaulol ay maliligaw siya.</span> </p></div</div></div></body></html>