<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/prov/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/prov">Proverbs</a> &gt <strong>Chapter 10</strong></div><p><span class="verse"><a name="1">1</a>Mga kawikaan ni Salomon. Ang pantas na anak ay nakapagpapasaya sa ama: nguni't ang mangmang na anak ay pasan ng kaniyang ina.</span> <span class="verse"><a name="2">2</a>Mga kayamanan ng kasamaan ay hindi napapakinabangan: nguni't ang katuwiran ay nagliligtas sa kamatayan.</span> <span class="verse"><a name="3">3</a>Hindi titiisin ng Panginoon na magutom ang kaluluwa ng matuwid: nguni't kaniyang itinatakuwil ang nasa ng masama.</span> <span class="verse"><a name="4">4</a>Siya'y nagiging dukha na gumagawa ng kamay na walang kasipagan: nguni't yumayaman ang kamay ng masipag.</span> <span class="verse"><a name="5">5</a>Siyang nagtitipon sa taginit ay pantas na anak: nguni't siyang natutulog sa pagaani ay anak na kahiyahiya.</span> <span class="verse"><a name="6">6</a>Mga pagpapala ay nangasa ulo ng matuwid: nguni't tinatakpan ng karahasan ang bibig ng masama.</span> <span class="verse"><a name="7">7</a>Ang alaala sa ganap ay pinagpapala: nguni't ang pangalan ng masama ay mapaparam.</span> <span class="verse"><a name="8">8</a>Ang pantas sa puso ay tatanggap ng mga utos: nguni't ang madaldal na musmos ay mabubuwal.</span> <span class="verse"><a name="9">9</a>Siyang lumalakad ng matuwid ay lumalakad na tiwasay: nguni't siyang sumisira ng kaniyang mga lakad ay makikilala.</span> <span class="verse"><a name="10">10</a>Siyang kumikindat ng mata ay nagpapapanglaw: nguni't ang madaldal na musmos ay mabubuwal.</span> <span class="verse"><a name="11">11</a>Ang bibig ng matuwid, ay bukal ng kabuhayan: nguni't tinatakpan ng karahasan ang bibig ng masama.</span> <span class="verse"><a name="12">12</a>Ang pagtatanim ay humihila ng mga kaalitan: nguni't tinatakpan ng pagibig ang lahat ng pagsalangsang.</span> <span class="verse"><a name="13">13</a>Nasusumpungan sa mga labi ng mabait ang karunungan: nguni't ang pamalo ay sa likod ng walang unawa.</span> <span class="verse"><a name="14">14</a>Ang mga pantas ay nagiimbak ng kaalaman: nguni't ang bibig ng mangmang ay kasalukuyang ikapapahamak.</span> <span class="verse"><a name="15">15</a>Ang kayamanan ng mayaman ay ang kaniyang matibay na bayan: ang kapahamakan ng dukha ay ang kanilang karalitaan.</span> <span class="verse"><a name="16">16</a>Ang gawa ng matuwid ay patungo sa buhay; ang bunga ng dukha ay sa pagkakasala.</span> <span class="verse"><a name="17">17</a>Nasa daan ng buhay siyang nakikinig ng saway: nguni't siyang nagpapabaya ng saway ay nagkakamali.</span> <span class="verse"><a name="18">18</a>Siyang nagkukubli ng mga pagtatanim ay sa mga magdarayang labi; at siyang nagpaparatang ay mangmang.</span> <span class="verse"><a name="19">19</a>Sa karamihan ng mga salita ay hindi nagkukulang ng pagsalangsang: nguni't siyang nagpipigil ng kaniyang mga labi ay gumagawang may kapantasan.</span> <span class="verse"><a name="20">20</a>Ang dila ng matuwid ay parang piling pilak: ang puso ng masama ay kaunti ang halaga.</span> <span class="verse"><a name="21">21</a>Ang mga labi ng matuwid ay nagpapakain ng marami: nguni't ang mangmang ay namamatay sa kakulangan ng pagunawa.</span> <span class="verse"><a name="22">22</a>Ang pagpapala ng Panginoon, ay nagpapayaman, at hindi niya idinadagdag ang kapanglawan.</span> <span class="verse"><a name="23">23</a>Isang paglilibang sa mangmang ang paggawa ng kasamaan: at gayon ang karunungan sa taong naguunawa.</span> <span class="verse"><a name="24">24</a>Ang takot ng masama ay darating sa kaniya: at ang nasa ng matuwid ay ipagkakaloob.</span> <span class="verse"><a name="25">25</a>Pagka ang ipoipo ay dumadaan ay nawawala ang masama: nguni't ang matuwid ay walang hanggang patibayan.</span> <span class="verse"><a name="26">26</a>Kung paano ang suka sa mga ngipin, at kung paano ang usok sa mata, gayon ang tamad sa mga nagsusugo sa kaniya.</span> <span class="verse"><a name="27">27</a>Ang pagkatakot sa Panginoon ay nagpapalaon ng mga kaarawan: nguni't ang mga taon ng masama ay mangangaunti.</span> <span class="verse"><a name="28">28</a>Ang pagasa ng matuwid ay magiging kasayahan: nguni't ang pagasa ng masama ay mawawala.</span> <span class="verse"><a name="29">29</a>Ang daan ng Panginoon ay katibayan sa matuwid; nguni't kapahamakan sa mga manggagawa ng kasamaan.</span> <span class="verse"><a name="30">30</a>Ang matuwid ay hindi makikilos kailan man: nguni't ang masama ay hindi tatahan sa lupain.</span> <span class="verse"><a name="31">31</a>Ang bibig ng matuwid ay nagbibigay ng karunungan: nguni't ang magdarayang dila ay ihihiwalay.</span> <span class="verse"><a name="32">32</a>Nalalaman ng mga labi ng matuwid ang nakalulugod: nguni't ang bibig ng masama ay nagsasalita ng karayaan.</span> </p></div</div></div></body></html>