<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/prov">Proverbs</a> &gt <strong>Chapter 11</strong></div><p><span class="verse"><a name="1">1</a>Ang marayang timbangan ay kasuklamsuklam sa Panginoon: nguni't ang ganap na timbangan ay kaniyang kaluguran.</span> <span class="verse"><a name="2">2</a>Pagka dumarating ang kapalaluan ay dumarating nga ang kahihiyan: nguni't nasa mababa ang karunungan.</span> <span class="verse"><a name="3">3</a>Ang pagtatapat ng mga matuwid ay papatnubay sa kanila: nguni't ang mga kasuwailan ng mga taksil ay papatay sa kanila.</span> <span class="verse"><a name="4">4</a>Ang mga kayamanan ay walang kabuluhan sa kaarawan ng poot: nguni't ang katuwiran ay nagliligtas sa kamatayan.</span> <span class="verse"><a name="5">5</a>Ang katuwiran ng sakdal ay magtuturo ng kaniyang lakad: nguni't mabubuwal ang masama dahil sa kaniyang sariling kasamaan.</span> <span class="verse"><a name="6">6</a>Ang katuwiran ng mga matuwid ay magliligtas sa kanila: nguni't silang gumagawang may karayaan ay madadakip sa kanilang sariling kasamaan.</span> <span class="verse"><a name="7">7</a>Pagka ang masamang tao ay namamatay, ang kaniyang pag-asa ay mapapasa pagkapahamak; at ang pagasa ng masama ay nawawala.</span> <span class="verse"><a name="8">8</a>Ang matuwid ay naliligtas sa kabagabagan, at ang masama ay dumarating na kahalili niya.</span> <span class="verse"><a name="9">9</a>Pinapatay ng masama ng kaniyang bibig ang kaniyang kapuwa: nguni't sa kaalaman ay maliligtas ang matuwid.</span> <span class="verse"><a name="10">10</a>Pagka napapabuti ang mga matuwid ang bayan ay nagagalak: at pagka ang masama ay namamatay, may hiyawan.</span> <span class="verse"><a name="11">11</a>Nabubunyi ang bayan sa pamamagitan ng pagpapala ng matuwid: nguni't napapahamak sa pamamagitan ng bibig ng masama.</span> <span class="verse"><a name="12">12</a>Siyang humahamak sa kaniyang kapuwa ay walang karunungan: nguni't ang taong naguunawa ay tumatahimik.</span> <span class="verse"><a name="13">13</a>Siyang yumayaong mapaghatid dumapit ay naghahayag ng mga lihim: nguni't ang may diwang tapat ay nagtatakip ng bagay.</span> <span class="verse"><a name="14">14</a>Kung saan walang pantas na pamamahala, ang bayan ay nababagsak: nguni't sa karamihan ng mga tagapayo ay may kagalingan.</span> <span class="verse"><a name="15">15</a>Siyang nananagot sa di kilala, ay mapapariwara: nguni't siyang nagtatanim sa pananagot ay tiwasay.</span> <span class="verse"><a name="16">16</a>Ang mapagbiyayang babae ay nagiimpok ng karangalan: at ang marahas na lalake ay pumipigil ng kayamanan.</span> <span class="verse"><a name="17">17</a>Ang maawaing tao ay gumagawa ng mabuti sa kaniyang sariling kaluluwa: nguni't ang taksil ay bumabagabag sa kaniyang sariling laman.</span> <span class="verse"><a name="18">18</a>Ang masama ay nakikinabang ng mga marayang sahod: nguni't ang naghahasik ng katuwiran ay nagtatamo ng tiwasay na ganting pala.</span> <span class="verse"><a name="19">19</a>Siyang matatag sa katuwiran ay magtatamo ng buhay: at siyang humahabol ng kasamaan ay sa kaniyang sariling ikamamatay.</span> <span class="verse"><a name="20">20</a>Silang suwail sa puso ay kasuklamsuklam sa Panginoon: nguni't ang gayong sakdal sa kanilang lakad ay kaniyang kaluguran.</span> <span class="verse"><a name="21">21</a>Bagaman ang kamay ay makikikamay, ang masamang tao ay walang pagsalang parurusahan: nguni't ang binhi ng matuwid ay maliligtas.</span> <span class="verse"><a name="22">22</a>Kung paano ang hiyas na ginto sa nguso ng baboy, gayon ang magandang babae na walang bait.</span> <span class="verse"><a name="23">23</a>Ang nasa ng matuwid ay buti lamang: nguni't ang hintay ng masama ay poot.</span> <span class="verse"><a name="24">24</a>May nagsasabog, at tumutubo pa, at may humahawak naman ng higit kay sa karampatan, nguni't nauuwi lamang sa pangangailangan.</span> <span class="verse"><a name="25">25</a>Ang kaluluwang mapagbigay ay tataba: at siyang dumidilig ay madidilig din.</span> <span class="verse"><a name="26">26</a>Siyang humahawak ng trigo ay susumpain siya ng bayan: nguni't kapurihan ay mapapasaulo niya na nagbibili niyaon.</span> <span class="verse"><a name="27">27</a>Siyang humahanap na masikap ng mabuti ay humahanap ng lingap: nguni't siyang kumakatha ng sama ay sa kaniya lalagpak.</span> <span class="verse"><a name="28">28</a>Siyang tumitiwala sa kaniyang mga kayamanan ay mabubuwal: nguni't ang matuwid ay mamumukadkad na parang sariwang dahon.</span> <span class="verse"><a name="29">29</a>Siyang bumabagabag ng kaniyang sariling sangbahayan ay magmamana ng hangin: at ang mangmang ay magiging alipin ng pantas sa puso.</span> <span class="verse"><a name="30">30</a>Ang bunga ng matuwid ay punong kahoy ng buhay; at siyang pantas ay humihikayat ng mga kaluluwa.</span> <span class="verse"><a name="31">31</a>Narito, ang matuwid ay gagantihin sa lupa: gaano pa nga kaya ang masama at makasalanan!</span> </p></div</div></div></body></html>