<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Pagka ikaw ay nauupong kumain na kasalo ng isang pangulo, kilanlin mong maigi siya na nasa harap mo;</span> <span class="verse"><a name="2">2</a>At maglagay ka ng sundang sa iyong lalamunan, kung ikaw ay taong bigay sa pagkain.</span> <span class="verse"><a name="3">3</a>Huwag kang mapagnais ng kaniyang mga masarap na pagkain; yamang mga marayang pagkain.</span> <span class="verse"><a name="4">4</a>Huwag kang mainip sa pagyaman; tumigil ka sa iyong sariling karunungan.</span> <span class="verse"><a name="5">5</a>Iyo bang itititig ang iyong mga mata sa wala? Sapagka't ang mga kayamanan, ay tunay na nagsisipagpakpak, gaya ng aguila na lumilipad sa dakong langit.</span> <span class="verse"><a name="6">6</a>Huwag mong kanin ang tinapay niya na may masamang mata, ni nasain mo man ang kaniyang mga masarap na pagkain:</span> <span class="verse"><a name="7">7</a>Sapagka't kung ano ang iniisip niya sa loob niya, ay gayon siya: kumain ka at uminom ka, sabi niya sa iyo; nguni't ang puso niya ay hindi sumasaiyo.</span> <span class="verse"><a name="8">8</a>Ang subo na iyong kinain ay iyong isusuka, at iyong iwawala ang iyong mga matamis na salita.</span> <span class="verse"><a name="9">9</a>Huwag kang magsalita sa pakinig ng mangmang; sapagka't kaniyang hahamakin ang karunungan ng iyong mga salita.</span> <span class="verse"><a name="10">10</a>Huwag mong baguhin ang dating muhon ng lupa; at huwag mong pasukin ang mga bukid ng ulila:</span> <span class="verse"><a name="11">11</a>Sapagka't ang kanilang Manunubos ay malakas; ipaglalaban niya ang kanilang usap sa iyo.</span> <span class="verse"><a name="12">12</a>Ihilig mo ang iyong puso sa turo, at ang iyong mga pakinig sa mga salita ng kaalaman.</span> <span class="verse"><a name="13">13</a>Huwag mong ipagkait ang saway sa bata: sapagka't kung iyong hampasin siya ng pamalo, siya'y hindi mamamatay.</span> <span class="verse"><a name="14">14</a>Iyong hahampasin siya ng pamalo, at ililigtas mo ang kaniyang kaluluwa sa Sheol.</span> <span class="verse"><a name="15">15</a>Anak ko, kung ang iyong puso ay magpakapantas, ang puso ko'y matutuwa sa makatuwid baga'y ang akin:</span> <span class="verse"><a name="16">16</a>Oo, ang aking puso ay magagalak pagka ang iyong mga labi ay nangagsasalita ng matuwid na mga bagay.</span> <span class="verse"><a name="17">17</a>Huwag managhili ang iyong puso sa mga makasalanan: kundi lumagay ka sa Panginoon buong araw:</span> <span class="verse"><a name="18">18</a>Sapagka't tunay na may kagantihan; at ang iyong pagasa ay hindi mahihiwalay.</span> <span class="verse"><a name="19">19</a>Makinig ka, anak ko, at ikaw ay magpakapantas, at patnubayan mo ang iyong puso sa daan.</span> <span class="verse"><a name="20">20</a>Huwag kang mapasama sa mga mapaglango; sa mga mayamong mangangain ng karne:</span> <span class="verse"><a name="21">21</a>Sapagka't ang manglalasing at ang mayamo ay darating sa karalitaan: at ang antok ay magbibihis sa tao ng pagkapulubi.</span> <span class="verse"><a name="22">22</a>Dinggin mo ang iyong ama na naging anak ka, at huwag mong hamakin ang iyong ina kung siya'y tumanda.</span> <span class="verse"><a name="23">23</a>Bumili ka ng katotohanan at huwag mong ipagbili: Oo karunungan, at turo, at pag-uunawa.</span> <span class="verse"><a name="24">24</a>Ang ama ng matuwid ay magagalak na lubos: at siyang nagkaanak ng pantas na anak ay magagalak sa kaniya.</span> <span class="verse"><a name="25">25</a>Mangatuwa ang iyong ama at ang iyong ina, at magalak siyang nanganak sa iyo.</span> <span class="verse"><a name="26">26</a>Anak ko, ibigay mo sa akin ang iyong puso, at malugod ang iyong mga mata sa aking mga daan.</span> <span class="verse"><a name="27">27</a>Sapagka't ang isang patutot ay isang malalim na lubak; at ang babaing di kilala ay makipot na lungaw.</span> <span class="verse"><a name="28">28</a>Oo, siya'y bumabakay na parang tulisan, at nagdaragdag ng mga magdaraya sa gitna ng mga tao.</span> <span class="verse"><a name="29">29</a>Sinong may ay? sinong may kapanglawan? sinong may pakikipagtalo? sinong may daing? sino ang may sugat na walang kadahilanan? sino ang may maningas na mata?</span> <span class="verse"><a name="30">30</a>Silang nangaghihintay sa alak; silang nagsisiyaon upang humanap ng pinaghalong alak.</span> <span class="verse"><a name="31">31</a>Huwag kang tumingin sa alak pagka mapula, pagka nagbibigay ng kaniyang kulay sa saro,</span> <span class="verse"><a name="32">32</a>Sa huli ay kumakagat ito na parang ahas, at tumutukang parang ulupong.</span> <span class="verse"><a name="33">33</a>Ang iyong mga mata ay titingin ng mga katuwang bagay, at ang iyong puso ay nagbabadya ng mga magdarayang bagay.</span> <span class="verse"><a name="34">34</a>Oo, ikaw ay magiging parang nahihiga sa gitna ng dagat, o parang nahihiga sa dulo ng isang palo ng sasakyan.</span> <span class="verse"><a name="35">35</a>Kanilang pinalo ako, iyong sasalitain, at hindi ako nasaktan; kanilang hinampas ako, at hindi ko naramdaman: kailan gigising ako? aking hahanapin pa uli.</span> </p></div</div></div></body></html>