<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/prov">Proverbs</a> &gt <strong>Chapter 24</strong></div><p><span class="verse"><a name="1">1</a>Huwag kang mananaghili sa mga masamang tao, ni magnasa ka man na masama sa kanila:</span> <span class="verse"><a name="2">2</a>Sapagka't ang kanilang puso ay nagaaral ng pagpighati, at ang kanilang mga labi ay nagsasalita ng kalikuan.</span> <span class="verse"><a name="3">3</a>Sa karunungan ay natatayo ang bahay; at sa pamamagitan ng unawa ay natatatag.</span> <span class="verse"><a name="4">4</a>At sa pamamagitan ng kaalaman ay napupuno ang mga silid, ng lahat na mahalaga at maligayang mga kayamanan.</span> <span class="verse"><a name="5">5</a>Ang pantas na tao ay malakas; Oo, ang taong maalam ay lumalago ang kapangyarihan.</span> <span class="verse"><a name="6">6</a>Sapagka't sa pamamagitan ng pantas na pamamatnubay ay makikipagdigma ka: at sa karamihan ng mga tagapayo ay may kaligtasan.</span> <span class="verse"><a name="7">7</a>Karunungan ay totoong mataas sa ganang mangmang: hindi niya ibinubuka ang kaniyang bibig sa pintuang-bayan.</span> <span class="verse"><a name="8">8</a>Siyang kumakatha ng paggawa ng kasamaan, tatawagin siya ng mga tao na masamang tao.</span> <span class="verse"><a name="9">9</a>Ang pagiisip ng kamangmangan ay kasalanan: at ang mangduduwahagi ay karumaldumal sa mga tao.</span> <span class="verse"><a name="10">10</a>Kung ikaw ay manglupaypay sa kaarawan ng kasakunaan, ang iyong kalakasan ay munti.</span> <span class="verse"><a name="11">11</a>Iligtas mo silang nangadala sa kamatayan, at ang mga handang papatayin, ay tingnan mo na iyong ibalik.</span> <span class="verse"><a name="12">12</a>Kung iyong sinasabi, narito, hindi kami nakakaalam nito: hindi ba niya binubulay na tumitimbang ng mga puso? At siyang nagiingat ng iyong kaluluwa, hindi ba niya nalalaman? At hindi ba niya gagantihin ang bawa't tao ayon sa gawa niya?</span> <span class="verse"><a name="13">13</a>Anak ko, kumain ka ng pulot, sapagka't mabuti; at ng pulot-pukyutan na matamis sa iyong lasa:</span> <span class="verse"><a name="14">14</a>Sa gayo'y matututo ka ng karunungan na malalagay sa iyong kaluluwa: kung iyong nasumpungan ito, sa gayo'y magkakaroon ka nga ng kagantihan, at ang iyong pagasa ay hindi mahihiwalay.</span> <span class="verse"><a name="15">15</a>Huwag kang bumakay, Oh masamang tao, sa tahanan ng matuwid; huwag mong sirain ang kaniyang dakong pahingahan:</span> <span class="verse"><a name="16">16</a>Sapagka't ang matuwid ay nabubuwal na makapito, at bumabangon uli: nguni't ang masama ay nabubuwal sa kasakunaan.</span> <span class="verse"><a name="17">17</a>Huwag kang magalak pagka ang iyong kaaway ay nabubuwal, at huwag matuwa ang iyong puso pagka siya'y nabubuwal:</span> <span class="verse"><a name="18">18</a>Baka makita ng Panginoon, at ipagdamdam ng loob siya, at kaniyang ihiwalay ang poot niya sa kaniya.</span> <span class="verse"><a name="19">19</a>Huwag kang mabalisa dahil sa mga manggagawa ng masama; ni maging mapanaghiliin ka man sa masama:</span> <span class="verse"><a name="20">20</a>Sapagka't hindi magkakaroon ng kagantihan sa masamang tao; ang ilawan ng masama ay papatayin.</span> <span class="verse"><a name="21">21</a>Anak ko, matakot ka sa Panginoon at sa hari: at huwag kang makisalamuha sa kanila na mapagbago:</span> <span class="verse"><a name="22">22</a>Sapagka't ang kanilang kasakunaan ay darating na bigla; at sinong nakakaalam ng kasiraan nila kapuwa?</span> <span class="verse"><a name="23">23</a>Ang mga ito man ay sabi rin ng pantas. Magkaroon ng pagtangi ng mga pagkatao sa kahatulan, ay hindi mabuti.</span> <span class="verse"><a name="24">24</a>Siyang nagsasabi sa masama, Ikaw ay matuwid; susumpain siya ng mga bayan, kayayamutan siya ng mga bansa:</span> <span class="verse"><a name="25">25</a>Nguni't silang nagsisisaway sa kaniya ay magkakaroon ng kaluguran, at ang mabuting pagpapala ay darating sa kanila.</span> <span class="verse"><a name="26">26</a>Siya'y humahalik sa mga labi niyaong nagbibigay ng matuwid na sagot.</span> <span class="verse"><a name="27">27</a>Ihanda mo ang iyong gawa sa labas, at ihanda mo sa iyo sa parang; at pagkatapos ay itayo mo ang iyong bahay.</span> <span class="verse"><a name="28">28</a>Huwag kang sumaksi laban sa iyong kapuwa ng walang kadahilanan; at huwag kang magdaya ng iyong mga labi.</span> <span class="verse"><a name="29">29</a>Huwag mong sabihin, gagawin kong gayon sa kaniya na gaya ng ginawa niya sa akin: aking ibibigay sa tao ang ayon sa kaniyang gawa.</span> <span class="verse"><a name="30">30</a>Ako'y nagdaan sa tabi ng bukid ng tamad, at sa tabi ng ubasan ng taong salat sa unawa;</span> <span class="verse"><a name="31">31</a>At, narito, tinubuang lahat ng mga tinik, ang ibabaw niyaon ay natakpan ng mga dawag, at ang bakod na bato ay nabagsak.</span> <span class="verse"><a name="32">32</a>Ako nga'y tumingin, at aking binulay na mabuti: aking nakita, at tumanggap ako ng turo.</span> <span class="verse"><a name="33">33</a>Kaunti pang tulog, kaunti pang idlip, kaunti pang paghahalukipkip ng mga kamay upang matulog:</span> <span class="verse"><a name="34">34</a>Gayon darating ang iyong karalitaan na parang magnanakaw; at ang iyong kasalatan na parang nasasandatahang tao.</span> </p></div</div></div></body></html>