<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/prov">Proverbs</a> &gt <strong>Chapter 1</strong></div><p><span class="verse"><a name="1">1</a>Ang mga kawikaan ni Salomon na anak ni David na hari sa Israel:</span> <span class="verse"><a name="2">2</a>Upang umalam ng karunungan at turo; upang bulayin ang mga salita ng pagkaunawa;</span> <span class="verse"><a name="3">3</a>Upang tumanggap ng turo sa pantas na paguugali, sa katuwiran, at kahatulan, at karampatan;</span> <span class="verse"><a name="4">4</a>Upang magbigay ng katalinuhan sa musmos. Kaalaman at pagbubulay sa kabataan:</span> <span class="verse"><a name="5">5</a>Upang marinig ng pantas, at lumago sa ikatututo: at upang tamuhin ng taong may unawa ang magagaling na payo:</span> <span class="verse"><a name="6">6</a>Upang umunawa ng kawikaan at ng kahulugan; ng mga salita ng pantas, at ng kanilang malalabong sabi.</span> <span class="verse"><a name="7">7</a>Ang takot sa Panginoon ay pasimula ng kaalaman: nguni't ang mangmang ay humahamak sa karunungan at turo.</span> <span class="verse"><a name="8">8</a>Anak ko, dinggin mo ang turo ng iyong ama, at huwag mong pabayaan ang kautusan ng iyong ina:</span> <span class="verse"><a name="9">9</a>Sapagka't sila'y magiging tali ng biyaya sa iyong ulo, at mga kuwintas sa ligid ng iyong leeg.</span> <span class="verse"><a name="10">10</a>Anak ko, kung ikaw ay hikayatin ng mga makasalanan, huwag mong tulutan.</span> <span class="verse"><a name="11">11</a>Kung kanilang sabihin, sumama ka sa amin, tayo'y magsibakay sa pagbububo ng dugo, tayo'y mangagkubli ng silo na walang anomang kadahilanan sa walang sala;</span> <span class="verse"><a name="12">12</a>Sila'y lamunin nating buhay na gaya ng Sheol. At buo, na gaya ng nagsibaba sa lungaw;</span> <span class="verse"><a name="13">13</a>Tayo'y makakasumpong ng lahat na mahalagang pag-aari, ating pupunuin ang ating mga bahay ng samsam;</span> <span class="verse"><a name="14">14</a>Ikaw ay makikipagsapalaran sa gitna namin; magkakaroon tayong lahat ng isang supot:</span> <span class="verse"><a name="15">15</a>Anak ko, huwag kang lumakad sa daan na kasama nila; pigilin mo ang iyong paa sa kanilang landas:</span> <span class="verse"><a name="16">16</a>Sapagka't ang kanilang mga paa ay nagsisitakbo sa kasamaan, at sila'y nangagmamadali sa pagbububo ng dugo.</span> <span class="verse"><a name="17">17</a>Sapagka't walang kabuluhang naladlad ang silo, sa paningin ng alin mang ibon:</span> <span class="verse"><a name="18">18</a>At binabakayan ng mga ito ang kanilang sariling dugo, kanilang ipinagkukubli ng silo ang kanilang sariling mga buhay.</span> <span class="verse"><a name="19">19</a>Ganyan ang mga lakad ng bawa't sakim sa pakinabang; na nagaalis ng buhay ng mga may-ari niyaon.</span> <span class="verse"><a name="20">20</a>Karunungan ay humihiyaw na malakas sa lansangan; kaniyang inilalakas ang kaniyang tinig sa mga luwal na dako;</span> <span class="verse"><a name="21">21</a>Siya'y humihiyaw sa mga pangulong dako na pinaglilipunan; sa pasukan ng mga pintuang-bayan, sa bayan, kaniyang binibigkas ang kaniyang mga salita:</span> <span class="verse"><a name="22">22</a>Hanggang kailan kayong mga musmos, magsisiibig sa inyong kamusmusan? At ang mga nanunuya ay maliligaya sa panunuya, at ang mga mangmang ay mangagtatanim sa kaalaman?</span> <span class="verse"><a name="23">23</a>Magsibalik kayo sa aking saway: narito, aking ibubuhos ang aking espiritu sa inyo.</span> <span class="verse"><a name="24">24</a>Sapagka't ako'y tumawag, at kayo'y tumanggi: aking iniunat ang aking kamay, at walang makinig;</span> <span class="verse"><a name="25">25</a>Kundi inyong iniuwi sa wala ang buo kong payo, at hindi ninyo inibig ang aking saway:</span> <span class="verse"><a name="26">26</a>Ako naman ay tatawa sa kaarawan ng inyong kasakunaan: ako'y manunuya pagka ang inyong takot ay dumarating;</span> <span class="verse"><a name="27">27</a>Pagka ang iyong takot ay dumarating na parang bagyo. At ang inyong kasakunaan ay dumarating na parang ipoipo; pagka ang hirap at hapis ay dumating sa inyo.</span> <span class="verse"><a name="28">28</a>Kung magkagayo'y tatawag sila sa akin, nguni't hindi ako sasagot; hahanapin nila akong masikap, nguni't hindi nila ako masusumpungan:</span> <span class="verse"><a name="29">29</a>Sapagka't kanilang ipinagtanim ang kaalaman, at hindi pinili ang takot sa Panginoon.</span> <span class="verse"><a name="30">30</a>Ayaw sila ng aking payo; kanilang hinamak ang buo kong pagsaway:</span> <span class="verse"><a name="31">31</a>Kaya't sila'y magsisikain ng bunga ng kanilang sariling lakad, at mabubusog ng kanilang sariling mga kagagawan.</span> <span class="verse"><a name="32">32</a>Sapagka't papatayin sila ng pagtalikod ng musmos, at ang pagkawalang balisa ng mga mangmang ay ang sisira sa kanila.</span> <span class="verse"><a name="33">33</a>Nguni't ang nakikinig sa akin ay tatahang tiwasay. At tatahimik na walang takot sa kasamaan.</span> </p></div</div></div></body></html>