<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/prov/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/prov">Proverbs</a> &gt <strong>Chapter 8</strong></div><p><span class="verse"><a name="1">1</a>Hindi ba umiiyak ang karunungan, at inilalabas ng unawa ang kaniyang tinig?</span> <span class="verse"><a name="2">2</a>Sa taluktok ng mga mataas na dako sa tabi ng daan, sa mga salubungang landas, siya'y tumatayo;</span> <span class="verse"><a name="3">3</a>Sa tabi ng mga pintuang-bayan sa pasukan ng bayan, sa pasukan sa mga pintuan siya'y humihiyaw ng malakas:</span> <span class="verse"><a name="4">4</a>Sa inyo, Oh mga lalake, ako'y tumatawag; at ang aking tinig ay sa mga anak ng mga tao.</span> <span class="verse"><a name="5">5</a>Oh kayong mga musmos, magsiunawa kayo ng katalinuhan; at, kayong mga mangmang, makaunawa kayo sa puso.</span> <span class="verse"><a name="6">6</a>Kayo'y mangakinig, sapagka't magsasalita ako ng mga marilag na bagay; at ang buka ng aking mga labi ay magiging mga matuwid na bagay,</span> <span class="verse"><a name="7">7</a>Sapagka't ang aking bibig ay sasambit ng katotohanan; at kasamaan ay karumaldumal sa aking mga labi.</span> <span class="verse"><a name="8">8</a>Lahat ng mga salita ng aking bibig ay sa katuwiran; walang bagay na liko o suwail sa kanila.</span> <span class="verse"><a name="9">9</a>Pawang malilinaw sa kaniya na nakakaunawa, at matuwid sa kanila na nangakakasumpong ng kaalaman.</span> <span class="verse"><a name="10">10</a>Tanggapin mo ang aking turo at huwag pilak; at ang kaalaman na higit kay sa dalisay na ginto.</span> <span class="verse"><a name="11">11</a>Sapagka't ang karunungan ay maigi kay sa mga rubi; at lahat ng mga bagay na mananasa ay hindi maitutulad sa kaniya.</span> <span class="verse"><a name="12">12</a>Akong karunungan ay tumatahan sa kabaitan, at aking nasusumpungan ang kaalaman at gunita.</span> <span class="verse"><a name="13">13</a>Ang pagkatakot sa Panginoon ay ipagtanim ang kasamaan; Kapalaluan, at kahambugan at masamang lakad, at ang masamang bibig ay aking ipinagtatanim.</span> <span class="verse"><a name="14">14</a>Payo ay akin at magaling na kaalaman: ako'y kaunawaan; ako'y may kapangyarihan,</span> <span class="verse"><a name="15">15</a>Sa pamamagitan ko ay naghahari ang mga hari, at nagpapasiya ng kaganapan ang mga pangulo.</span> <span class="verse"><a name="16">16</a>Sa pamamagitan ko ay nagpupuno ang mga pangulo, at ang mga mahal na tao, sa makatuwid baga'y lahat ng mga hukom sa lupa.</span> <span class="verse"><a name="17">17</a>Aking iniibig sila na nagsisiibig sa akin; at yaong nagsisihanap na masikap sa akin ay masusumpungan ako.</span> <span class="verse"><a name="18">18</a>Mga kayamanan at karangalan ay nasa akin; Oo, lumalaging mga kayamanan at katuwiran.</span> <span class="verse"><a name="19">19</a>Ang bunga ko ay maigi kay sa ginto, oo, kay sa dalisay na ginto; at ang pakinabang sa akin kay sa piling pilak.</span> <span class="verse"><a name="20">20</a>Ako'y lumalakad sa daan ng katuwiran, sa gitna ng mga landas ng kahatulan:</span> <span class="verse"><a name="21">21</a>Upang aking papagmanahin ng pag-aari yaong nagsisiibig sa akin, at upang aking mapuno ang kanilang ingatang-yaman.</span> <span class="verse"><a name="22">22</a>Inari ako ng Panginoon sa pasimula ng kaniyang lakad, bago pinasimulan ang kaniyang mga gawa ng una.</span> <span class="verse"><a name="23">23</a>Ako'y nalagay mula noong araw mula ng walang pasimula, bago nalikha ang lupa.</span> <span class="verse"><a name="24">24</a>Ako'y nailabas ng wala pang mga kalaliman; nang wala pang mga bukal na sagana ng tubig.</span> <span class="verse"><a name="25">25</a>Bago ang mga bundok ay nalagay, bago ang mga burol ay ako'y nailabas:</span> <span class="verse"><a name="26">26</a>Samantalang hindi pa niya nililikha ang lupa, ni ang mga parang man, ni ang pasimula man ng alabok ng sanglibutan.</span> <span class="verse"><a name="27">27</a>Nang kaniyang itatag ang langit nandoon ako: nang siya'y maglagay ng balantok sa balat ng kalaliman:</span> <span class="verse"><a name="28">28</a>Nang kaniyang pagtibayin ang langit sa itaas: nang maging matibay ang mga bukal ng kalaliman:</span> <span class="verse"><a name="29">29</a>Nang bigyan niya ang dagat ng kaniyang hangganan, upang huwag salangsangin ng tubig ang kaniyang utos: nang kaniyang iayos ang mga patibayan ng lupa:</span> <span class="verse"><a name="30">30</a>Nasa siping nga niya ako na gaya ng matalinong manggagawa: at ako ang kaniyang ligaya sa araw-araw, na nagagalak na lagi sa harap niya;</span> <span class="verse"><a name="31">31</a>Na nagagalak sa kaniyang tinatahanang lupa; at ang aking kaaliwan ay sa mga anak ng mga tao.</span> <span class="verse"><a name="32">32</a>Ngayon nga, mga anak ko, dinggin ninyo ako: sapagka't mapalad ang nangagiingat ng aking mga daan.</span> <span class="verse"><a name="33">33</a>Mangakinig kayo ng turo, at kayo'y magpakapantas, at huwag ninyong tanggihan.</span> <span class="verse"><a name="34">34</a>Mapalad ang tao na nakikinig sa akin, na nagbabantay araw-araw sa aking mga pintuang-bayan, na naghihintay sa mga haligi ng aking mga pintuan.</span> <span class="verse"><a name="35">35</a>Sapagka't sinomang nakakasumpong sa akin, ay nakakasumpong ng buhay. At magtatamo ng lingap ng Panginoon.</span> <span class="verse"><a name="36">36</a>Nguni't siyang nagkakasala laban sa akin ay nagliligaw ng kaniyang sariling kaluluwa; silang lahat na nangagtatanim sa akin ay nagsisiibig ng kamatayan.</span> </p></div</div></div></body></html>