<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/prov/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/prov">Proverbs</a> &gt <strong>Chapter 30</strong></div><p><span class="verse"><a name="1">1</a>Ang mga salita ni Agur na anak ni Jache; ang sanggunian. Sinabi ng lalake kay Ithiel, kay Ithiel, at kay Ucal:</span> <span class="verse"><a name="2">2</a>Tunay na ako'y hangal kay sa kaninoman, at walang kaunawaan ng isang tao:</span> <span class="verse"><a name="3">3</a>At hindi ako natuto ng karunungan, ni mayroon man ako ng kaalaman ng Banal.</span> <span class="verse"><a name="4">4</a>Sino ang sumampa sa langit, at bumaba? Sino ang pumisan ng hangin sa kaniyang mga dakot? Sinong nagtali ng tubig sa kaniyang kasuutan? Sinong nagtatag ng lahat ng mga wakas ng lupa? Ano ang kaniyang pangalan, at ano ang pangalan ng kaniyang anak kung iyong nalalaman?</span> <span class="verse"><a name="5">5</a>Bawa't salita ng Dios ay subok: siya'y kalasag sa kanila, na nanganganlong sa kaniya.</span> <span class="verse"><a name="6">6</a>Huwag kang magdagdag sa kaniyang mga salita, baka kaniyang sawayin ka, at masunduan kang sinungaling.</span> <span class="verse"><a name="7">7</a>Dalawang bagay ang hiniling ko sa iyo; huwag mong ipagkait sa akin bago ako mamatay.</span> <span class="verse"><a name="8">8</a>Ilayo mo sa akin ang walang kabuluhan at ang mga kasinungalingan: huwag mo akong bigyan ng kahit karalitaan o kayamanan man; pakanin mo ako ng pagkain na kailangan ko:</span> <span class="verse"><a name="9">9</a>Baka ako'y mabusog, at magkaila sa iyo, at magsabi, sino ang Panginoon? O baka ako'y maging dukha, at magnakaw ako, at gumamit ng paglapastangan sa pangalan ng aking Dios.</span> <span class="verse"><a name="10">10</a>Huwag mong pawikaan ang alipin sa kaniyang panginoon, baka ka tungayawin niya, at ikaw ay maging salarin.</span> <span class="verse"><a name="11">11</a>May lahi na tumutungayaw sa kanilang ama. At hindi pinagpapala ang kanilang ina.</span> <span class="verse"><a name="12">12</a>May lahi na malinis sa harap ng kanilang sariling mga mata, at gayon man ay hindi hugas sa kanilang karumihan.</span> <span class="verse"><a name="13">13</a>May lahi, Oh pagka mapagmataas ng kanilang mga mata! At ang kanilang mga talukap-mata ay nangakataas.</span> <span class="verse"><a name="14">14</a>May lahi na ang mga ngipin ay parang mga tabak, at ang kanilang mga bagang ay parang mga sundang, upang lamunin ang dukha mula sa lupa, at ang mapagkailangan sa gitna ng mga tao.</span> <span class="verse"><a name="15">15</a>Ang linga ay may dalawang anak, na sumisigaw, bigyan mo, bigyan mo. May tatlong bagay na kailan man ay hindi nasisiyahan, Oo, apat na hindi nagsasabi, siya na:</span> <span class="verse"><a name="16">16</a>Ang Sheol; at ang baog na bahay-bata; ang lupa na hindi napapatiranguhaw ng tubig; at ang apoy na hindi nagsasabi, siya na.</span> <span class="verse"><a name="17">17</a>Ang mata na tumutuya sa kaniyang ama, at humahamak ng pagsunod sa kaniyang ina, tutukain ito ng mga uwak sa libis, at kakanin ito ng mga inakay na aguila.</span> <span class="verse"><a name="18">18</a>May tatlong bagay na totoong kagilagilalas sa akin, Oo, apat na hindi ko nalalaman:</span> <span class="verse"><a name="19">19</a>Ang lipad ng aguila sa hangin; ang usad ng ahas sa ibabaw ng mga bato; ang lutang ng sasakyan sa gitna ng dagat; at ang lakad ng lalake na kasama ng isang dalaga.</span> <span class="verse"><a name="20">20</a>Gayon ang lakad ng mangangalunyang babae; siya'y kumakain, at nagpapahid ng kaniyang bibig, at nagsasabi, hindi ako gumawa ng kasamaan.</span> <span class="verse"><a name="21">21</a>Sa tatlong bagay ay nanginginig ang lupa, at sa apat na hindi niya madala:</span> <span class="verse"><a name="22">22</a>Sa isang alipin, pagka naghahari; at sa isang mangmang, pagka nabubusog ng pagkain;</span> <span class="verse"><a name="23">23</a>Sa isang babaing nakayayamot, pagka nagaasawa; at sa isang aliping babae, na nagmamana sa kaniyang panginoong babae.</span> <span class="verse"><a name="24">24</a>May apat na bagay na maliit sa lupa, nguni't lubhang mga pantas:</span> <span class="verse"><a name="25">25</a>Ang mga langgam ay bayang hindi matibay, gayon ma'y nagiimbak ng kanilang pagkain sa taginit;</span> <span class="verse"><a name="26">26</a>Ang mga koneho ay hayop na mahina, gayon ma'y nagsisigawa sila ng kanilang mga bahay sa malalaking bato;</span> <span class="verse"><a name="27">27</a>Ang mga balang ay walang hari, gayon ma'y lumalabas silang lahat na pulupulutong;</span> <span class="verse"><a name="28">28</a>Ang butiki ay tumatangan ng kaniyang mga kamay, gayon ma'y nasa mga bahay ng mga hari siya.</span> <span class="verse"><a name="29">29</a>May tatlong bagay na maganda sa kanilang lakad, Oo, apat na mainam sa lakad:</span> <span class="verse"><a name="30">30</a>Ang leon na pinaka matapang sa mga hayop, at hindi humihiwalay ng dahil sa kanino man;</span> <span class="verse"><a name="31">31</a>Ang asong matulin; ang kambing na lalake rin naman: at ang hari na hindi malalabanan.</span> <span class="verse"><a name="32">32</a>Kung ikaw ay gumagawa ng kamangmangan sa pagmamataas, o kung ikaw ay umisip ng kasamaan, ilagay mo ang iyong kamay sa iyong bibig.</span> <span class="verse"><a name="33">33</a>Sapagka't sa pagbati sa gatas ay naglalabas ng mantekilya, at sa pagsungalngal sa ilong ay lumalabas ang dugo: Gayon ang pamumungkahi sa poot ay naglalabas ng kaalitan.</span> </p></div</div></div></body></html>