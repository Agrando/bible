<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/exod/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/exod">Exodus</a> &gt <strong>Chapter 25</strong></div><p><span class="verse"><a name="1">1</a>At ang Panginoon ay nagsalita kay Moises, na sinasabi,</span> <span class="verse"><a name="2">2</a>Salitain mo sa mga anak ni Israel, na sila'y magdala sa akin ng isang handog: ang bawa't tao na maganyak ang puso sa kagandahang loob ay kukunan ninyo ng handog sa akin.</span> <span class="verse"><a name="3">3</a>At ito ang handog na inyong kukunin sa kanila; ginto, at pilak, at tanso;</span> <span class="verse"><a name="4">4</a>At kayong bughaw, kulay-ube, at pula, at lino at balahibo ng kambing;</span> <span class="verse"><a name="5">5</a>At mga balat ng lalaking tupa na tinina sa pula, at mga balat ng poka, at kahoy na akasia;</span> <span class="verse"><a name="6">6</a>Langis sa ilawan, mga espesia sa langis na pangpahid, at sa mabangong pangsuob;</span> <span class="verse"><a name="7">7</a>Mga batong onix, at mga batong pangkalupkop sa efod, at sa pektoral.</span> <span class="verse"><a name="8">8</a>At kanilang igawa ako ng isang santuario; upang ako'y makatahan sa gitna nila.</span> <span class="verse"><a name="9">9</a>Ayon sa lahat ng aking ipinakita sa iyo, sa anyo ng tabernakulo at sa anyo ng lahat ng kasangkapan niyaon ay gayon ninyo gagawin.</span> <span class="verse"><a name="10">10</a>At sila'y gagawa ng isang kaban na kahoy na akasia: na may dalawang siko't kalahati ang haba niyaon, at may isang siko't kalahati ang luwang niyaon, at may isang siko't kalahati ang taas niyaon.</span> <span class="verse"><a name="11">11</a>At iyong babalutin ng taganas na ginto; sa loob at sa labas ay iyong babalutin, at igagawa mo sa ibabaw ng isang kornisa sa palibot.</span> <span class="verse"><a name="12">12</a>At ipagbububo mo ng apat na argolyang ginto, at ipaglalagay mo sa apat na paa niyaon, at dalawang argolya ang mapapasa isang tagiliran niyaon, at dalawang argolya sa kabilang tagiliran niyaon.</span> <span class="verse"><a name="13">13</a>At gagawa ka ng mga pingga na kahoy na akasia at iyong babalutin ng ginto.</span> <span class="verse"><a name="14">14</a>At iyong isusuot ang mga pingga sa loob ng mga argolya, sa mga tagiliran ng kaban, upang mabuhat ang kaban.</span> <span class="verse"><a name="15">15</a>Ang mga pingga ay masusuot sa loob ng mga argolya ng kaban: hindi aalisin doon.</span> <span class="verse"><a name="16">16</a>At iyong isisilid sa kaban ang mga kinalalagdaan ng patotoo na aking ibibigay sa iyo.</span> <span class="verse"><a name="17">17</a>At gagawa ka ng isang luklukan ng awa, na taganas na ginto: na may dalawang siko't kalahati ang haba niyaon, at may isang siko't kalahati ang luwang niyaon.</span> <span class="verse"><a name="18">18</a>At gagawa ka ng dalawang querubing ginto; na yari sa pamukpok iyong gagawin, sa dalawang dulo ng luklukan ng awa.</span> <span class="verse"><a name="19">19</a>At gawin mo ang isang querubin sa isang dulo, at ang isang querubin sa kabilang dulo: kaputol ng luklukan ng awa, gagawin mo ang mga querubin sa dalawang dulo niyaon.</span> <span class="verse"><a name="20">20</a>At ibubuka ng mga querubin ang kanilang pakpak na paitaas, na nilililiman ang luklukan ng awa, ng kanilang mga pakpak, na ang kanilang mukha ay nagkakaharap, sa dakong luklukan ng awa ihaharap ang mga mukha ng mga querubin.</span> <span class="verse"><a name="21">21</a>At iyong ilalagay ang luklukan ng awa sa ibabaw ng kaban; at sa loob ng kaban, ay iyong ilalagay ang mga kinalalagdaan ng patotoo, na aking ibibigay sa iyo.</span> <span class="verse"><a name="22">22</a>At diya'y makikipagkita ako sa iyo, at makikipanayam sa iyo mula sa ibabaw ng luklukan ng awa, sa gitna ng dalawang querubin na nangasa ibabaw ng kaban ng patotoo, tungkol sa lahat ng mga bagay na ibibigay ko sa iyong utos sa mga anak ni Israel.</span> <span class="verse"><a name="23">23</a>At gagawa ka ng isang dulang na kahoy na akasia: na may dalawang siko ang haba niyaon, at isang siko ang luwang niyaon, at isang siko't kalahati ang taas niyaon.</span> <span class="verse"><a name="24">24</a>At iyong babalutin ng taganas na ginto, at igagawa mo ng isang kornisang ginto sa palibot.</span> <span class="verse"><a name="25">25</a>At igagawa mo ng isang gilid na may isang palad ng kamay ang luwang sa palibot, at igagawa mo ng isang kornisang ginto ang palibot ng gilid niyaon.</span> <span class="verse"><a name="26">26</a>At igagawa mo ng apat na argolyang ginto, at ilalagay mo ang mga argolya sa apat na sulok na ukol sa apat na paa niyaon.</span> <span class="verse"><a name="27">27</a>Malalapit sa gilid ang mga argolya, sa daraanan ng mga pingga, upang madala ang dulang.</span> <span class="verse"><a name="28">28</a>At gagawin mo ang mga pingga na kahoy na akasia, at iyong babalutin ng ginto, upang ang dulang ay madala ng mga yaon.</span> <span class="verse"><a name="29">29</a>At gagawa ka ng mga pinggan niyaon, at ng mga kutsara niyaon, at ng mga kopa niyaon, at ng mga tasa niyaon na pagbubuhusan; na iyong gagawing taganas na ginto.</span> <span class="verse"><a name="30">30</a>At ilalagay mo sa dulang ang tinapay na handog sa harap ko na palagi.</span> <span class="verse"><a name="31">31</a>At gagawa ka ng isang kandelerong taganas na ginto: yari sa pamukpok gagawin mo ang kandelero, ang tuntungan niyaon, at ang haligi niyaon; ang mga kopa niyaon, ang mga globito niyaon at ang mga bulaklak niyaon ay mga kaputol:</span> <span class="verse"><a name="32">32</a>At magkakaroon ng anim na sangang lumalabas sa mga tagiliran niyaon; tatlong sanga ng kandelero'y sa isang tagiliran niyaon, at ang tatlong sanga ng kandelero ay sa kabilang tagiliran niyaon:</span> <span class="verse"><a name="33">33</a>At magkakaroon ng tatlong kopang anyong bulaklak ng almendro sa isang sanga, isang globito at isang bulaklak; at tatlong kopang anyong bulaklak ng almendro sa kabilang sanga, isang globito at isang bulaklak; at gayon sa anim na sangang lumalabas sa kandelero.</span> <span class="verse"><a name="34">34</a>At sa haligi ng kandelero'y magkakaroon ng apat na kopang anyong bulaklak ng almendro, sangpu ng mga globito niyaon, at ng mga bulaklak niyaon:</span> <span class="verse"><a name="35">35</a>At magkakaroon ng isang globito sa ilalim ng dalawa sa mga sanga, at isang globito sa ilalim ng kabilang dalawa sa mga sanga na kaputol niyaon, at isang globito sa ilalim ng dalawang sangang nalalabi ayon sa anim na sanga na lumalabas sa kandelero.</span> <span class="verse"><a name="36">36</a>Ang magiging mga globito at mga sanga niyaon ay kaputol: kabuoan niyaon ay isa lamang putol na yari sa pamukpok, na taganas na ginto.</span> <span class="verse"><a name="37">37</a>At igagawa mo ng kaniyang mga ilawan, na pito: at kanilang sisindihan ang mga ilawan niyaon, upang lumiwanag sa dakong tapat ng kandelero.</span> <span class="verse"><a name="38">38</a>At ang magiging mga gunting at mga pinggan niyaon ay taganas na ginto.</span> <span class="verse"><a name="39">39</a>Isang talentong taganas na ginto gagawin, sangpu ng lahat ng kasangkapang ito.</span> <span class="verse"><a name="40">40</a>At ingatan mo, na iyong gawin ayon sa anyo ng mga yaon na ipinakita sa iyo sa bundok.</span> </p></div</div></div></body></html>