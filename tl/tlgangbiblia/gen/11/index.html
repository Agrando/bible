<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/gen/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/gen">Genesis</a> &gt <strong>Chapter 11</strong></div><p><span class="verse"><a name="1">1</a>At ang buong lupa ay iisa ang wika at iisa ang salita.</span> <span class="verse"><a name="2">2</a>At nangyari, na, sa kanilang paglalakbay sa silanganan, ay nakasumpong sila ng isang kapatagan sa lupain ng Sinar; at sila'y nanahan doon.</span> <span class="verse"><a name="3">3</a>At nagsangusapang, Halikayo! tayo'y gumawa ng mga laryo, at ating lutuing mabuti. At inari nilang bato ang laryo at ang betun ay inaring argamasa.</span> <span class="verse"><a name="4">4</a>At nagsipagsabi, Halikayo! Magtayo tayo ng isang bayan natin at ng isang moog, na ang taluktok niyaon ay aabot hanggang sa langit, at magtaglay tayo ng isang ngalan; baka tayo'y mangalat sa ibabaw ng buong lupa.</span> <span class="verse"><a name="5">5</a>At bumaba ang Panginoon upang tingnan ang bayan at ang moog, na itinayo ng mga anak ng mga tao.</span> <span class="verse"><a name="6">6</a>At sinabi ng Panginoon, Narito, sila'y iisang bayan at silang lahat ay may isang wika; at ito ang kanilang pinasimulang gawin: at, ngayon nga'y walang makasasawata sa anomang kanilang balaking gawin.</span> <span class="verse"><a name="7">7</a>Halikayo! tayo'y bumaba at diyan din ay ating guluhin ang kanilang wika, na anopa't sila'y huwag magkatalastasan sa kanilang salita.</span> <span class="verse"><a name="8">8</a>Ganito pinanabog sila ng Panginoon mula riyan, sa ibabaw ng buong lupa; at kanilang iniwan ang pagtatayo ng bayan.</span> <span class="verse"><a name="9">9</a>Kaya ang pangalang itinawag ay Babel; sapagka't doon ginulo ng Panginoon ang wika ng buong lupa: at mula roon ay pinanabog sila ng Panginoon sa ibabaw ng buong lupa.</span> <span class="verse"><a name="10">10</a>Ito ang sali't saling lahi ni Sem. May isang daan taon si Sem at naging anak si Arphaxad, dalawang taon pagkatapos ng bahang gumunaw,</span> <span class="verse"><a name="11">11</a>At nabuhay si Sem, pagkatapos na maipanganak si Arphaxad, ng limang daang taon, at nagkaanak ng mga lalake at mga babae.</span> <span class="verse"><a name="12">12</a>At nabuhay si Arphaxad, ng tatlong pu't limang taon, at naging anak si Sala.</span> <span class="verse"><a name="13">13</a>At nabuhay si Arphaxad pagkatapos na maipanganak si Sala, ng apat na raan at tatlong taon, at nagkaanak ng mga lalake at mga babae.</span> <span class="verse"><a name="14">14</a>At nabuhay si Sala ng tatlong pung taon, at naging anak si Heber:</span> <span class="verse"><a name="15">15</a>At nabuhay si Sala pagkatapos na maipanganak si Heber, ng apat na raan at tatlong taon, at nagkaanak ng mga lalake at mga babae.</span> <span class="verse"><a name="16">16</a>At nabuhay si Heber ng tatlong pu't apat na taon, at naging anak si Peleg:</span> <span class="verse"><a name="17">17</a>At nabuhay si Heber pagkatapos na maipanganak si Peleg, ng apat na raan at tatlong pung taon, at nagkaanak ng mga lalake at mga babae.</span> <span class="verse"><a name="18">18</a>At nabuhay si Peleg ng tatlong pung taon, at naging anak si Reu:</span> <span class="verse"><a name="19">19</a>At nabuhay si Peleg pagkatapos na maipanganak si Reu, ng dalawang daan at siyam na taon; at nagkaanak ng mga lalake at mga babae.</span> <span class="verse"><a name="20">20</a>At nabuhay si Reu ng tatlong pu't dalawang taon, at naging anak si Serug:</span> <span class="verse"><a name="21">21</a>At nabuhay si Reu pagkatapos na maipanganak si Serug, ng dalawang daan at pitong taon, at nagkaanak ng mga lalake at mga babae.</span> <span class="verse"><a name="22">22</a>At nabuhay si Serug ng tatlong pung taon, at naging anak si Nachor:</span> <span class="verse"><a name="23">23</a>At nabuhay si Serug pagkatapos maipanganak si Nachor, ng dalawang daang taon, at nagkaanak ng mga lalake at mga babae.</span> <span class="verse"><a name="24">24</a>At nabuhay si Nachor ng dalawang pu't siyam na taon, at naging anak si Thare:</span> <span class="verse"><a name="25">25</a>At nabuhay si Nachor pagkatapos na maipanganak si Thare, ng isang daan at labing siyam na taon, at nagkaanak ng mga lalake at mga babae.</span> <span class="verse"><a name="26">26</a>At nabuhay si Thare ng pitong pung taon, at naging anak si Abram, si Nachor at si Haran.</span> <span class="verse"><a name="27">27</a>Ito nga ang mga lahi ni Thare. Naging anak ni Thare si Abram, si Nachor, at si Haran; at naging anak ni Haran si Lot.</span> <span class="verse"><a name="28">28</a>At namatay si Haran bago namatay ang kaniyang amang si Thare sa lupaing kaniyang tinubuan, sa Ur ng mga Caldeo.</span> <span class="verse"><a name="29">29</a>At nagsipagasawa si Abram at si Nachor: ang pangalan ng asawa ni Abram ay Sarai; at ang pangalan ng asawa ni Nachor, ay Milca, anak ni Haran, ama ni Milca at ama ni Iscah.</span> <span class="verse"><a name="30">30</a>At si Sarai ay baog; siya'y walang anak.</span> <span class="verse"><a name="31">31</a>At ipinagsama ni Thare si Abram na kaniyang anak, at si Lot na anak ni Haran, na anak ng kaniyang anak, at si Sarai na kaniyang manugang, asawa ni Abram na kaniyang anak; at samasamang nagsialis sa Ur ng mga Caldeo upang magsipasok sa lupain ng Canaan, at nagsidating sila sa Haran, at nagsitahan doon.</span> <span class="verse"><a name="32">32</a>At ang mga naging araw ni Thare ay dalawang daan at limang taon: at namatay si Thare sa Haran.</span> </p></div</div></div></body></html>