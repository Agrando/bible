<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/lam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/lam">Lamentations</a> &gt <strong>Chapter 5</strong></div><p><span class="verse"><a name="1">1</a>Iyong alalahanin, Oh Panginoon, kung anong dumating sa amin: iyong masdan, at tingnan ang aming pagkadusta.</span> <span class="verse"><a name="2">2</a>Ang aming mana ay napasa mga taga ibang lupa, ang aming mga bahay ay sa mga taga ibang bayan.</span> <span class="verse"><a name="3">3</a>Kami ay mga ulila at walang ama; ang aming mga ina ay parang mga bao.</span> <span class="verse"><a name="4">4</a>Aming ininom ang aming tubig sa halaga ng salapi; ang aming kahoy ay ipinagbibili sa amin.</span> <span class="verse"><a name="5">5</a>Ang mga manghahabol sa amin ay nangasa aming mga leeg: kami ay mga pagod, at walang kapahingahan.</span> <span class="verse"><a name="6">6</a>Kami ay nakipagkamay sa mga taga Egipto, at sa mga taga Asiria, upang mangabusog ng tinapay.</span> <span class="verse"><a name="7">7</a>Ang aming mga magulang ay nagkasala at wala na; At aming pinasan ang kanilang mga kasamaan.</span> <span class="verse"><a name="8">8</a>Mga alipin ay nangagpupuno sa amin: walang magligtas sa amin sa kanilang kamay.</span> <span class="verse"><a name="9">9</a>Aming tinatamo ang aming tinapay sa pamamagitan ng kapahamakan ng aming buhay, dahil sa tabak sa ilang.</span> <span class="verse"><a name="10">10</a>Ang aming balat ay maitim na parang hurno, dahil sa maningas na init ng kagutom.</span> <span class="verse"><a name="11">11</a>Kanilang dinahas ang mga babae, sa Sion, ang mga dalaga sa mga bayan ng Juda.</span> <span class="verse"><a name="12">12</a>Ang mga prinsipe ay nangabibitin ng kanilang kamay: ang mga mukha ng mga matanda ay hindi iginagalang.</span> <span class="verse"><a name="13">13</a>Ang mga binata ay nangagpapasan ng gilingan, at ang mga bata ay nangadudulas sa lilim ng kahoy.</span> <span class="verse"><a name="14">14</a>Ang mga matanda ay wala na sa pintuang-bayan. Ang mga binata'y wala na sa kanilang mga tugtugin.</span> <span class="verse"><a name="15">15</a>Ang kagalakan ng aming puso ay naglikat; ang aming sayaw ay napalitan ng tangisan.</span> <span class="verse"><a name="16">16</a>Ang putong ay nahulog mula sa aming ulo: sa aba namin! sapagka't kami ay nangagkasala.</span> <span class="verse"><a name="17">17</a>Dahil dito ang aming puso ay nanglulupaypay; dahil sa mga bagay na ito ay nagdidilim ang aming mga mata;</span> <span class="verse"><a name="18">18</a>Dahil sa bundok ng Sion na nasira; nilalakaran ng mga zora.</span> <span class="verse"><a name="19">19</a>Ikaw, Oh Panginoon, nananatili magpakailan man: ang iyong luklukan ay sa sali't saling lahi.</span> <span class="verse"><a name="20">20</a>Bakit mo kami nililimot magpakailan man, at pinababayaan mo kaming totoong malaon?</span> <span class="verse"><a name="21">21</a>Manumbalik ka sa amin, Oh Panginoon, at kami ay manunumbalik: baguhin mo ang aming mga araw na gaya nang una.</span> <span class="verse"><a name="22">22</a>Nguni't itinakuwil mo kaming lubos, ikaw ay totoong napoot sa amin.</span> </p></div</div></div></body></html>