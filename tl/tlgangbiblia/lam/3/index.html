<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Ako ang tao na nakakita ng pagdadalamhati sa pamalo ng iyong poot.</span> <span class="verse"><a name="2">2</a>Ako'y kaniyang pinatnubayan at pinalakad sa kadiliman, at hindi sa liwanag.</span> <span class="verse"><a name="3">3</a>Tunay na laban sa akin ay kaniyang iginagalaw ang kaniyang kamay na muli't muli buong araw.</span> <span class="verse"><a name="4">4</a>Ang aking laman at aking balat ay pinatanda niya; kaniyang binali ang aking mga buto.</span> <span class="verse"><a name="5">5</a>Ako'y kinalaban niya, at kinulong ako ng hirap at pagdaramdam.</span> <span class="verse"><a name="6">6</a>Kaniyang pinatahan ako sa mga madilim na dako, gaya ng nangamatay nang malaon.</span> <span class="verse"><a name="7">7</a>Kaniyang binakuran ako na anopa't ako'y hindi makalabas; kaniyang pinabigat ang aking tanikala.</span> <span class="verse"><a name="8">8</a>Oo, pagka ako'y dumadaing, at humihinging tulong, kaniyang pinagsasarhan ang aking daing.</span> <span class="verse"><a name="9">9</a>Kaniyang binakuran ang aking mga daan ng tinabas na bato, kaniyang iniliko ang aking mga landas.</span> <span class="verse"><a name="10">10</a>Siya'y parang oso na nagaabang sa akin, parang leon sa mga kubling dako.</span> <span class="verse"><a name="11">11</a>Kaniyang iniligaw ang aking mga lakad, at ako'y pinagwaraywaray niya; kaniyang ipinahamak ako;</span> <span class="verse"><a name="12">12</a>Kaniyang iniakma ang kaniyang busog, at ginawa akong pinaka tanda sa pana.</span> <span class="verse"><a name="13">13</a>Ang mga pana ng kaniyang lalagyan ng pana ay kaniyang isinasaksak sa aking mga bato ng katawan.</span> <span class="verse"><a name="14">14</a>Ako'y naging kakutyaan sa aking buong bayan, at kanilang awit buong araw.</span> <span class="verse"><a name="15">15</a>Kaniyang pinuspos ako ng kapanglawan, kaniyang sinuya ako ng ajenjo.</span> <span class="verse"><a name="16">16</a>Kaniya namang biningot ang aking mga ngipin ng mga maliliit na grava; kaniyang tinabunan ako ng mga abo.</span> <span class="verse"><a name="17">17</a>At iyong inilayo ang aking kaluluwa sa kapayapaan; ako'y nakalimot ng kaginhawahan.</span> <span class="verse"><a name="18">18</a>At aking sinabi, Ang lakas ko'y nawala, at ang aking pagasa sa Panginoon.</span> <span class="verse"><a name="19">19</a>Alalahanin mo ang aking pagdadalamhati at ang aking karalitaan, ang ajenjo at ng apdo.</span> <span class="verse"><a name="20">20</a>Ang kaluluwa ko'y naaalaala pa nila, at napangumbaba sa loob ko.</span> <span class="verse"><a name="21">21</a>Ito ang ginugunita ko sa aking pagiisip; kaya't may pagasa ako.</span> <span class="verse"><a name="22">22</a>Sa mga kaawaan nga ng Panginoon ay hindi tayo nalipol, sapagka't ang kaniyang mga habag ay hindi nauubos.</span> <span class="verse"><a name="23">23</a>Ang mga yao'y bago tuwing umaga, dakila ang inyong pagtatapat.</span> <span class="verse"><a name="24">24</a>Ang Panginoon ay aking bahagi, sabi ng aking kaluluwa; kaya't ako'y aasa sa kaniya.</span> <span class="verse"><a name="25">25</a>Ang Panginoon ay mabuti sa kanila na nangaghihintay sa kaniya, sa kaluluwa na humahanap sa kaniya.</span> <span class="verse"><a name="26">26</a>Mabuti nga na ang tao ay umasa at maghintay na tahimik sa pagliligtas ng Panginoon.</span> <span class="verse"><a name="27">27</a>Mabuti nga sa tao na magpasan ng pamatok sa kaniyang kabataan.</span> <span class="verse"><a name="28">28</a>Maupo siyang magisa at tumahimik, sapagka't kaniyang iniatang sa kaniya.</span> <span class="verse"><a name="29">29</a>Sumubsob siya sa alabok, kung gayo'y magkakaroon siya ng pagasa.</span> <span class="verse"><a name="30">30</a>Ibigay niya ang kaniyang pisngi sa sumasakit sa kaniya; mapuspos siya ng kadustaan.</span> <span class="verse"><a name="31">31</a>Sapagka't ang Panginoon ay hindi magtatakuwil magpakailan man.</span> <span class="verse"><a name="32">32</a>Sapagka't bagaman siya'y nagpapapanglaw, gayon ma'y magpapakita siya ng habag ayon sa kasaganaan ng kaniyang mga kaawaan.</span> <span class="verse"><a name="33">33</a>Sapagka't siya'y hindi kusang dumadalamhati, o nagpapapanglaw man sa mga anak ng mga tao.</span> <span class="verse"><a name="34">34</a>Na yapakan sa ilalim ng paa ang lahat ng bihag sa lupa.</span> <span class="verse"><a name="35">35</a>Na iliko ang matuwid ng tao sa harap ng mukha ng Kataastaasan,</span> <span class="verse"><a name="36">36</a>Na iligaw ang tao sa kaniyang usap, hindi kinalulugdan ng Panginoon.</span> <span class="verse"><a name="37">37</a>Sino siya na nagsasabi, at nangyayari, kung hindi iniuutos ng Panginoon?</span> <span class="verse"><a name="38">38</a>Hindi baga sa bibig ng Kataastaasan nanggagaling ang masama't mabuti?</span> <span class="verse"><a name="39">39</a>Bakit dumadaing ang taong may buhay, ang tao dahil sa parusa sa kaniyang mga kasalanan?</span> <span class="verse"><a name="40">40</a>Ating usisain at suriin ang ating mga lakad, at manumbalik sa Panginoon.</span> <span class="verse"><a name="41">41</a>Igawad natin ang ating puso sangpu ng ating mga kamay sa Dios sa langit.</span> <span class="verse"><a name="42">42</a>Kami ay sumalangsang at nanghimagsik; ikaw ay hindi nagpatawad.</span> <span class="verse"><a name="43">43</a>Tinakpan mo ang iyong sarili ng galit at hinabol mo kami; ikaw ay pumatay, ikaw ay hindi naawa.</span> <span class="verse"><a name="44">44</a>Tinakpan mo ang iyong sarili ng alapaap, na anopa't hindi makadaan ang anomang panalangin.</span> <span class="verse"><a name="45">45</a>Iyong ginawa kaming parang tapon at dumi sa gitna ng mga bayan.</span> <span class="verse"><a name="46">46</a>Ibinukang maluwang ng lahat naming kaaway ang kanilang bibig laban sa amin.</span> <span class="verse"><a name="47">47</a>Takot at ang hukay ay dumating sa amin, ang pagkasira at pagkagiba.</span> <span class="verse"><a name="48">48</a>Ang mata ko'y dumadaloy ng mga ilog ng tubig, dahil sa pagkapahamak ng anak na babae ng aking bayan.</span> <span class="verse"><a name="49">49</a>Ang mata ko'y dinadaluyan at hindi naglilikat, na walang pagitan.</span> <span class="verse"><a name="50">50</a>Hanggang sa ang Panginoon ay tumungo, at tumingin mula sa langit.</span> <span class="verse"><a name="51">51</a>Kinikilos ng aking mata ang aking kaluluwa, dahil sa lahat na anak na babae ng aking bayan.</span> <span class="verse"><a name="52">52</a>Lubha nila akong hinahabol na parang ibon, na mga kaaway kong walang kadahilanan.</span> <span class="verse"><a name="53">53</a>Kanilang pinaikli ang aking buhay sa bilangguan at hinagis ako ng bato.</span> <span class="verse"><a name="54">54</a>Tubig ay nagsisihuho sa aking ulo; aking sinabi, Ako'y nahiwalay.</span> <span class="verse"><a name="55">55</a>Ako'y tumawag sa iyong pangalan, Oh Panginoon, mula sa kababababaang hukay.</span> <span class="verse"><a name="56">56</a>Iyong dininig ang aking tinig; huwag mong ikubli ang iyong pakinig sa aking hingal, sa aking daing.</span> <span class="verse"><a name="57">57</a>Ikaw ay lumapit sa araw na ako'y tumawag sa iyo; iyong sinabi, Huwag kang matakot.</span> <span class="verse"><a name="58">58</a>Oh Panginoon, iyong ipinagsanggalang ang mga usap ng aking kaluluwa; iyong tinubos ang aking buhay.</span> <span class="verse"><a name="59">59</a>Oh Panginoon, iyong nakita ang aking pagkakamali; hatulan mo ang aking usap.</span> <span class="verse"><a name="60">60</a>Iyong nakita ang lahat nilang panghihiganti, at ang lahat nilang pasiya laban sa akin.</span> <span class="verse"><a name="61">61</a>Iyong narinig ang kanilang pagduwahagi, Oh Panginoon, at lahat nilang pasiya laban sa akin,</span> <span class="verse"><a name="62">62</a>Ang mga labi ng nagsisibangon laban sa akin, at ang kanilang pasiya laban sa akin buong araw.</span> <span class="verse"><a name="63">63</a>Masdan mo ang kanilang pagupo, at ang kanilang pagtayo; ako ang kanilang awit.</span> <span class="verse"><a name="64">64</a>Ikaw ay magbibigay sa kanila ng kagantihan, Oh Panginoon, ayon sa gawa ng kanilang mga kamay.</span> <span class="verse"><a name="65">65</a>Iyong papagmamatigasin ang kanilang puso, ang iyong sumpa sa kanila.</span> <span class="verse"><a name="66">66</a>Iyong hahabulin sila sa galit, at iyong lilipulin sila mula sa silong ng langit ng Panginoon.</span> </p></div</div></div></body></html>