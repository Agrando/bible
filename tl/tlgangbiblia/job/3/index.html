<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 3</strong></div><p><span class="verse"><a name="1">1</a>Pagkatapos nito'y ibinuka ni Job ang kaniyang bibig at sinumpa ang kaniyang kaarawan.</span> <span class="verse"><a name="2">2</a>At si Job ay sumagot, at nagsabi,</span> <span class="verse"><a name="3">3</a>Maparam nawa ang kaarawan ng kapanganakan sa akin, at ang gabi na nagsabi, may lalaking ipinaglihi.</span> <span class="verse"><a name="4">4</a>Magdilim nawa ang kaarawang yaon; huwag nawang pansinin ng Dios mula sa itaas, ni silangan man ng liwanag.</span> <span class="verse"><a name="5">5</a>Ang dilim at ang salimuot na kadiliman ang siyang mangagari niyaon; pag-ulapan nawa yaon; Pangilabutin nawa yaon ng lahat na nagpapadilim sa araw.</span> <span class="verse"><a name="6">6</a>Suma gabing yaon nawa ang pagsasalimuot ng kadiliman: huwag nawang kagalakan sa mga araw ng sangtaon; huwag nawang mapasok sa bilang ng mga buwan.</span> <span class="verse"><a name="7">7</a>Narito, mapagisa ang gabing yaon; huwag nawang datnan yaon ng masayang tinig.</span> <span class="verse"><a name="8">8</a>Sumpain nawa yaong nanganunumpa sa araw, ng nangamimihasang gumalaw sa buwaya.</span> <span class="verse"><a name="9">9</a>Mangagdilim nawa ang mga bituin ng pagtatakip-silim niyaon: maghintay nawa ng liwanag, nguni't huwag magkaroon: ni huwag mamalas ang mga bukang liwayway ng umaga:</span> <span class="verse"><a name="10">10</a>Sapagka't hindi tinakpan ang mga pinto ng bahay-bata ng aking ina, o ikinubli man ang kabagabagan sa aking mga mata.</span> <span class="verse"><a name="11">11</a>Bakit hindi pa ako namatay mula sa bahay-bata? Bakit di pa napatid ang aking hininga nang ipanganak ako ng aking ina?</span> <span class="verse"><a name="12">12</a>Bakit tinanggap ako ng mga tuhod? O bakit ng mga suso, na aking sususuhin?</span> <span class="verse"><a name="13">13</a>Sapagka't ngayon ay nahihiga sana ako at natatahimik; ako sana'y nakakatulog; na napapahinga ako:</span> <span class="verse"><a name="14">14</a>Na kasama ng mga hari at ng mga kasangguni sa lupa, na nagsisigawa ng mga dakong ilang sa ganang kanila;</span> <span class="verse"><a name="15">15</a>O ng mga pangulo na nangagkaroon ng ginto, na pumuno sa kanilang bahay ng pilak:</span> <span class="verse"><a name="16">16</a>O gaya sana ng nalagas na nakatago, na hindi nabuhay; gaya sana ng sanggol na kailan man ay hindi nakakita ng liwanag.</span> <span class="verse"><a name="17">17</a>Doo'y naglilikat ang masama sa pagbagabag; at doo'y nagpapahinga ang pagod.</span> <span class="verse"><a name="18">18</a>Doo'y ang mga bihag ay nangagpapahingang magkakasama; hindi nila naririnig ang tinig ng nagpapaatag.</span> <span class="verse"><a name="19">19</a>Ang mababa at ang mataas ay nangaroon; at ang alipin ay laya sa kaniyang panginoon.</span> <span class="verse"><a name="20">20</a>Bakit binibigyan ng liwanag ang nasa karalitaan, at ng buhay ang kaluluwang nasa kahirapan;</span> <span class="verse"><a name="21">21</a>Na naghihintay ng kamatayan, nguni't hindi dumarating; at hinahangad ng higit kaysa mga kayamanang nakatago;</span> <span class="verse"><a name="22">22</a>Na nagagalak ng di kawasa, at nangasasayahan, pagka nasumpungan ang libingan?</span> <span class="verse"><a name="23">23</a>Bakit binibigyan ng liwanag ang tao na kinalilingiran ng lakad, at ang kinulong ng Dios?</span> <span class="verse"><a name="24">24</a>Sapagka't nagbubuntong hininga ako bago ako kumain, at ang aking mga angal ay bumubugsong parang tubig.</span> <span class="verse"><a name="25">25</a>Sapagka't ang bagay na aking kinatatakutan ay dumarating sa akin, at ang aking pinangingilabutan ay dumarating sa akin.</span> <span class="verse"><a name="26">26</a>Hindi ako tiwasay, ni ako man ay tahimik, ni ako man ay napapahinga; kundi kabagabagan ang dumarating.</span> </p></div</div></div></body></html>