<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 15</strong></div><p><span class="verse"><a name="1">1</a>Nang magkagayo'y sumagot si Eliphaz na Temanita, at nagsabi,</span> <span class="verse"><a name="2">2</a>Sasagot ba ang isang pantas ng walang kabuluhang kaalaman, at pupunuin ang kaniyang tiyan ng hanging silanganan?</span> <span class="verse"><a name="3">3</a>Makikipagmatuwiranan ba siya ng walang kapakinabangang pangungusap, o ng mga salita na hindi niya ikagagawa ng mabuti?</span> <span class="verse"><a name="4">4</a>Oo, ikaw ay nagaalis ng katakutan, at iyong pinipigil ang dalangin sa harap ng Dios.</span> <span class="verse"><a name="5">5</a>Sapagka't ang iyong kasamaan ang nagtuturo sa iyong bibig, at iyong pinipili ang dila ng mapagkatha.</span> <span class="verse"><a name="6">6</a>Ang iyong sariling bibig ang humahatol laban sa iyo, at hindi ako; Oo, ang iyong sariling mga labi ay nagpapatotoo laban sa iyo.</span> <span class="verse"><a name="7">7</a>Ikaw ba ang unang tao na ipinanganak? O nalabas ka bang una kay sa mga burol?</span> <span class="verse"><a name="8">8</a>Iyo bang narinig ang lihim na payo ng Dios? At ikaw ba'y nagpigil ng karunungan sa iyong sarili?</span> <span class="verse"><a name="9">9</a>Anong nalalaman mo na di namin nalalaman? Anong nauunawa mo na wala sa amin?</span> <span class="verse"><a name="10">10</a>Kasama namin ay mga ulong may uban, at mga totoong napakatandang tao, matandang makapupo kay sa iyong ama.</span> <span class="verse"><a name="11">11</a>Ang mga pagaliw ba ng Dios ay totoong kaunti pa sa ganang iyo, sa makatuwid baga'y ang salitang napakabuti sa iyo?</span> <span class="verse"><a name="12">12</a>Bakit ka napadadala sa iyong puso? At bakit kumikindat ang iyong mga mata?</span> <span class="verse"><a name="13">13</a>Na tinatalikdan mo ng iyong diwa ang Dios, at binibigkas mo ang ganyang mga salita sa iyong bibig.</span> <span class="verse"><a name="14">14</a>Ano ang tao upang maging malinis? At siyang ipinanganak ng babae, upang siya'y maging matuwid?</span> <span class="verse"><a name="15">15</a>Narito, siya'y hindi naglalagak ng tiwala sa kaniyang mga banal; Oo, ang langit ay hindi malinis sa kaniyang paningin.</span> <span class="verse"><a name="16">16</a>Gaano pa nga kaliit ang karumaldumal at hamak, ang taong umiinom ng kasamaan na parang tubig!</span> <span class="verse"><a name="17">17</a>Ipakikilala ko sa iyo, dinggin mo ako; at ang aking nakita ay aking ipahahayag:</span> <span class="verse"><a name="18">18</a>(Ang isinaysay ng mga pantas na mula sa kanilang mga magulang, at hindi inilingid;</span> <span class="verse"><a name="19">19</a>Sa mga yaon lamang ibinigay ang lupain, at walang taga ibang lupa na dumaan sa gitna nila:)</span> <span class="verse"><a name="20">20</a>Ang masamang tao ay nagdaramdam ng sakit lahat ng kaniyang araw, sa makatuwid baga'y ang bilang ng mga taon na itinakda sa mamimighati.</span> <span class="verse"><a name="21">21</a>Ang hugong ng kakilabutan ay nasa kaniyang mga pakinig; sa kaginhawahan ay daratnan siya ng mga mananamsam:</span> <span class="verse"><a name="22">22</a>Siya'y hindi naniniwala na babalik siya na mula sa kadiliman, at siya'y hinihintay ng tabak:</span> <span class="verse"><a name="23">23</a>Siya'y gumagala dahil sa tinapay, na nagsasabi: Nasaan? Kaniyang nalalaman na ang araw ng kadiliman ay handa sa kaniyang kamay:</span> <span class="verse"><a name="24">24</a>Kapanglawan at kadalamhatian ay tumatakot sa kaniya: nangananaig laban sa kaniya, na gaya ng isang hari na handa sa pakikipagbaka;</span> <span class="verse"><a name="25">25</a>Sapagka't iniuunat niya ang kaniyang kamay laban sa Dios. At nagpapalalo laban sa Makapangyarihan sa lahat;</span> <span class="verse"><a name="26">26</a>Tinatakbo niya siya na may mapagmatigas na leeg, sa kakapalan ng kaniyang mga kalasag;</span> <span class="verse"><a name="27">27</a>Sapagka't tinakpan niya ang kaniyang mukha ng kaniyang katabaan at nagpangulubot ng kaniyang mga pigi;</span> <span class="verse"><a name="28">28</a>At siya'y tumahan sa mga sirang bayan, sa mga bahay na walang taong tumatahan, na madaling magiging mga bunton.</span> <span class="verse"><a name="29">29</a>Hindi siya yayaman, o mamamalagi man ang kaniyang pag-aari. Ni di lalawak sa lupa ang kaniyang mga tinatangkilik.</span> <span class="verse"><a name="30">30</a>Siya'y hindi hihiwalay sa kadiliman; tutuyuin ng liyab ang kaniyang mga sanga, at sa pamamagitan ng hininga ng bibig ng Dios ay papanaw siya.</span> <span class="verse"><a name="31">31</a>Huwag siyang tumiwala sa kalayawan na dayain ang sarili: sapagka't kalayawan ang magiging kagantihan sa kaniya.</span> <span class="verse"><a name="32">32</a>Magaganap ito bago dumating ang kaniyang kapanahunan, at ang kaniyang sanga ay hindi mananariwa.</span> <span class="verse"><a name="33">33</a>Lalagasin niya ang kaniyang mga hilaw na ubas na gaya ng puno ng ubas, at lalagasin ang kaniyang bulaklak na gaya ng olibo.</span> <span class="verse"><a name="34">34</a>Sapagka't ang pulutong ng mga di banal ay hindi lalago, at susupukin ng apoy ang mga toldang suhulan.</span> <span class="verse"><a name="35">35</a>Sila'y nag-iisip ng pagapi at naglalabas ng kasamaan, at ang kanilang kalooban ay naghahanda ng pagdaraya.</span> </p></div</div></div></body></html>