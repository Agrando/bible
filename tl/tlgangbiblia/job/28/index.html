<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 28</strong></div><p><span class="verse"><a name="1">1</a>Tunay na may mina na mayroong pilak, at dako na ukol sa ginto na kanilang pinagdadalisayan.</span> <span class="verse"><a name="2">2</a>Bakal ay hinuhukay sa lupa, at tanso ay binububo mula sa bato.</span> <span class="verse"><a name="3">3</a>Ang tao'y naglalagay ng wakas sa kadiliman, at sumisiyasat hanggang sa kalayulayuang hangganan ng mga bato ng kadiliman at salimuot na kadiliman.</span> <span class="verse"><a name="4">4</a>Siya'y humuhukay ng malayo sa tinatahanan ng mga tao: nililimot ng paa na dumadaan nagbibitin doong malayo sa mga tao, sila'y umuugoy na paroo't parito.</span> <span class="verse"><a name="5">5</a>Tungkol sa lupa, mula rito'y nanggagaling ang tinapay: at sa ilalim ay wari tinutuklap ng apoy.</span> <span class="verse"><a name="6">6</a>Ang mga bato nito'y kinaroroonan ng mga zafiro. At ito'y may alabok na ginto.</span> <span class="verse"><a name="7">7</a>Yaong landas na walang ibong mangdadagit ay nakakaalam. Ni nakita man ng mata ng falkon:</span> <span class="verse"><a name="8">8</a>Hindi natungtungan ng mga palalong hayop, ni naraanan man ng mabangis na leon,</span> <span class="verse"><a name="9">9</a>Kaniyang inilalabas ang kaniyang kamay sa batong pingkian; binabaligtad ng mga ugat ang mga bundok.</span> <span class="verse"><a name="10">10</a>Siya'y nagbabangbang sa gitna ng mga bato; at ang kaniyang mata ay nakakakita ng bawa't mahalagang bagay.</span> <span class="verse"><a name="11">11</a>Kaniyang tinatalian ang mga lagaslas upang huwag umagos; at ang bagay na nakukubli ay inililitaw niya sa liwanag.</span> <span class="verse"><a name="12">12</a>Nguni't saan masusumpungan ang karunungan? At saan naroon ang dako ng pagkaunawa?</span> <span class="verse"><a name="13">13</a>Hindi nalalaman ng tao ang halaga niyaon; ni nasusumpungan man sa lupain ng may buhay.</span> <span class="verse"><a name="14">14</a>Sinasabi ng kalaliman. Wala sa akin: at sinasabi ng dagat: Hindi sumasaakin.</span> <span class="verse"><a name="15">15</a>Hindi mabibili ng ginto, ni matitimbangan man ng pilak ang halaga niyaon.</span> <span class="verse"><a name="16">16</a>Hindi mahahalagahan ng ginto sa Ophir, ng mahalagang onix, o ng zafiro.</span> <span class="verse"><a name="17">17</a>Ginto at salamin ay hindi maihahalintulad doon: ni maipagpapalit man sa mga hiyas na dalisay na ginto.</span> <span class="verse"><a name="18">18</a>Hindi mabibilang ang coral o ang cristal; Oo, ang halaga ng karunungan ay higit sa mga rubi.</span> <span class="verse"><a name="19">19</a>Ang topacio sa Etiopia ay hindi maipapantay doon, ni mahahalagahan man ng dalisay na ginto.</span> <span class="verse"><a name="20">20</a>Saan nanggagaling nga ang karunungan? At saan naroon ang dako ng pagkaunawa?</span> <span class="verse"><a name="21">21</a>Palibhasa't nakukubli sa mga mata ng lahat na may buhay, at natatago sa mga ibon sa himpapawid.</span> <span class="verse"><a name="22">22</a>Ang kapahamakan at ang kamatayan ay nagsasabi, narinig namin ng aming mga pakinig ang bulungbulungan niyaon.</span> <span class="verse"><a name="23">23</a>Nauunawa ng Dios ang daan niyaon, at nalalaman niya ang dako niyaon.</span> <span class="verse"><a name="24">24</a>Sapagka't tumitingin siya hanggang sa mga wakas ng lupa, at nakikita ang silong ng buong langit;</span> <span class="verse"><a name="25">25</a>Upang bigyan ng timbang ang hangin; Oo, kaniyang tinatakal ang tubig sa takalan.</span> <span class="verse"><a name="26">26</a>Nang siya'y gumawa ng pasiya sa ulan, at ng daan sa kidlat ng kulog:</span> <span class="verse"><a name="27">27</a>Nang magkagayo'y nakita niya ito, at inihayag; kaniyang itinatag ito, oo, at siniyasat.</span> <span class="verse"><a name="28">28</a>At sa tao ay sinabi niya, Narito, ang pagkatakot sa Dios ay siyang karunungan; at ang paghiwalay sa kasamaan ay pagkaunawa.</span> </p></div</div></div></body></html>