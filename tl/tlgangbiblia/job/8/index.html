<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 8</strong></div><p><span class="verse"><a name="1">1</a>Nang magkagayo'y sumagot si Bildad na Suhita, at nagsabi,</span> <span class="verse"><a name="2">2</a>Hanggang kailan magsasalita ka ng mga bagay na ito? At hanggang kailan magiging gaya ng makapangyarihang hangin ang mga salita ng iyong bibig?</span> <span class="verse"><a name="3">3</a>Nagliliko ba ng kahatulan ang Dios? O nagliliko ba ang Makapangyarihan sa lahat ng kaganapan?</span> <span class="verse"><a name="4">4</a>Kung ang iyong mga anak ay nangagkasala laban sa kaniya, at kaniyang ibinigay sila sa kamay ng kanilang pagkasalangsang:</span> <span class="verse"><a name="5">5</a>Kung hanapin mong mainam ang Dios, at iyong pamanhikan ang Makapangyarihan sa lahat;</span> <span class="verse"><a name="6">6</a>Kung ikaw ay malinis at matuwid; walang pagsalang ngayo'y gigising siya dahil sa iyo. At pasasaganain ang tahanan ng iyong katuwiran.</span> <span class="verse"><a name="7">7</a>At bagaman ang iyong pasimula ay maliit, gayon ma'y ang iyong huling wakas ay lalaking mainam.</span> <span class="verse"><a name="8">8</a>Sapagka't ikaw ay magsisiyasat, isinasamo ko sa iyo, sa unang panahon, at pasiyahan mo ang sinaliksik ng kanilang mga magulang:</span> <span class="verse"><a name="9">9</a>(Sapagka't tayo'y kahapon lamang, at walang nalalaman, sapagka't ang ating mga kaarawan sa lupa ay anino:)</span> <span class="verse"><a name="10">10</a>Hindi ka ba nila tuturuan, at sasaysayin sa iyo, at mangagsasalita ng mga salita mula sa kanilang puso?</span> <span class="verse"><a name="11">11</a>Makatataas ba ang yantok ng walang putik? Tutubo ba ang tambo ng walang tubig?</span> <span class="verse"><a name="12">12</a>Samantalang nasa kasariwaan, at hindi pinuputol, natutuyong una kay sa alin mang damo.</span> <span class="verse"><a name="13">13</a>Gayon ang mga landas ng lahat na nagsisilimot sa Dios; at ang pagasa ng di banal ay mawawala:</span> <span class="verse"><a name="14">14</a>Na ang kaniyang pagtitiwala ay mapaparam, at ang kaniyang tiwala ay isang bahay gagamba.</span> <span class="verse"><a name="15">15</a>Siya'y sasandal sa kaniyang bahay, nguni't hindi tatayo; siya'y pipigil na mahigpit dito, nguni't hindi makapagmamatigas.</span> <span class="verse"><a name="16">16</a>Siya'y sariwa sa harap ng araw, at ang kaniyang mga suwi ay sumisibol sa kaniyang halamanan.</span> <span class="verse"><a name="17">17</a>Ang kaniyang mga ugat ay nagkakapitan sa palibot ng bunton, kaniyang minamasdan ang dako ng mga bato.</span> <span class="verse"><a name="18">18</a>Kung siya'y magiba sa kaniyang dako, kung magkagayo'y itatakuwil niya siya, na sinasabi: Hindi kita nakita.</span> <span class="verse"><a name="19">19</a>Narito, ito ang kagalakan ng kaniyang lakad, at mula sa lupa ay sisibol ang mga iba.</span> <span class="verse"><a name="20">20</a>Narito, hindi itatakuwil ng Dios ang sakdal na tao, ni aalalayan man niya ang mga manggagawa ng kasamaan.</span> <span class="verse"><a name="21">21</a>Kaniya namang pupunuin ang iyong bibig ng pagtawa, at ang iyong mga labi ng paghiyaw.</span> <span class="verse"><a name="22">22</a>Silang nangapopoot sa iyo ay mabibihisan ng pagkahiya; at ang tolda ng masama ay mawawala.</span> </p></div</div></div></body></html>