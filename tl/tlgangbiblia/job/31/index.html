<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 31</strong></div><p><span class="verse"><a name="1">1</a>Ako'y nakipagtipan sa aking mga mata; paano nga akong titingin sa isang dalaga?</span> <span class="verse"><a name="2">2</a>Sapagka't ano ang bahagi sa ganang akin sa Dios mula sa itaas, at ang mana sa Makapangyarihan sa lahat mula sa kaitaasan?</span> <span class="verse"><a name="3">3</a>Hindi ba kasakunaan sa liko, at kasawiang palad sa mga manggagawa ng kasamaan?</span> <span class="verse"><a name="4">4</a>Hindi ba niya nakikita ang aking mga lakad, at binibilang ang lahat ng aking mga hakbang?</span> <span class="verse"><a name="5">5</a>Kung ako'y lumakad na walang kabuluhan, at ang aking paa ay nagmadali sa pagdaraya;</span> <span class="verse"><a name="6">6</a>(Timbangin ako sa matuwid na timbangan, upang mabatid ng Dios ang aking pagtatapat;)</span> <span class="verse"><a name="7">7</a>Kung ang aking hakbang ay lumiko sa daan, at ang aking puso ay lumakad ayon sa aking mga mata, at kung ang anomang dungis ay kumapit sa aking mga kamay:</span> <span class="verse"><a name="8">8</a>Kung gayo'y papaghasikin mo ako, at bayaang kanin ng iba; Oo, bunutin ang bunga ng aking bukid.</span> <span class="verse"><a name="9">9</a>Kung ang aking puso ay napadaya sa babae, at ako'y bumakay sa pintuan ng aking kapuwa:</span> <span class="verse"><a name="10">10</a>Kung magkagayo'y iba ang ipaggiling ng aking asawa, at iba ang yumuko sa kaniya.</span> <span class="verse"><a name="11">11</a>Sapagka't iya'y isang mabigat na sala; Oo, isang kasamaan na parurusahan ng mga hukom:</span> <span class="verse"><a name="12">12</a>Sapagka't isang apoy na namumugnaw hanggang sa pagkapahamak, at bubunutin ang lahat ng aking bunga.</span> <span class="verse"><a name="13">13</a>Kung hinamak ko ang katuwiran ng aking aliping lalake o aliping babae, nang sila'y makipagtalo sa akin:</span> <span class="verse"><a name="14">14</a>Ano nga ang aking gagawin pagka bumabangon ang Dios? At pagka kaniyang dinadalaw, anong isasagot ko sa kaniya?</span> <span class="verse"><a name="15">15</a>Hindi ba siyang lumalang sa akin sa bahay-bata ang lumalang sa kaniya; at hindi ba iisa ang humugis sa atin sa bahay-bata?</span> <span class="verse"><a name="16">16</a>Kung pinagkaitan ko ang dukha sa kanilang nasa, o pinangalumata ko ang mga mata ng babaing bao:</span> <span class="verse"><a name="17">17</a>O kumain akong magisa ng aking subo, at ang ulila ay hindi kumain niyaon;</span> <span class="verse"><a name="18">18</a>(Hindi, mula sa aking kabataan ay lumaki siyang kasama ko, na gaya ng may isang ama, at aking pinatnubayan siya mula sa bahay-bata ng aking ina;)</span> <span class="verse"><a name="19">19</a>Kung ako'y nakakita ng sinomang nangangailangan ng kasuutan, o ng mapagkailangan ng walang kumot;</span> <span class="verse"><a name="20">20</a>Kung hindi ako pinagpala ng kaniyang mga balakang, at kung siya'y hindi nainitan ng balahibo ng aking mga tupa:</span> <span class="verse"><a name="21">21</a>Kung binuhat ko ang aking kamay laban sa ulila, sapagka't nakita ko ang tulong sa akin sa pintuang-bayan:</span> <span class="verse"><a name="22">22</a>Kung nagkagayo'y malaglag ang aking balikat sa abot-agawin, at ang aking kamay ay mabali sa buto.</span> <span class="verse"><a name="23">23</a>Sapagka't ang kasakunaang mula sa Dios ay kakilabutan sa akin, at dahil sa kaniyang karilagan ay wala akong magawa.</span> <span class="verse"><a name="24">24</a>Kung aking pinapaging ginto ang aking pagasa, at sinabi ko sa dalisay na ginto, ikaw ay aking tiwala;</span> <span class="verse"><a name="25">25</a>Kung ako'y nagalak sapagka't ang aking kayamanan ay malaki, at sapagka't ang aking kamay ay nagtamo ng marami;</span> <span class="verse"><a name="26">26</a>Kung ako'y tumingin sa araw pagka sumisikat, o sa buwan na lumalakad sa kakinangan;</span> <span class="verse"><a name="27">27</a>At ang aking puso ay napadayang lihim, at hinagkan ng aking bibig ang aking kamay:</span> <span class="verse"><a name="28">28</a>Ito may isang kasamaang marapat parusahan ng mga hukom: sapagka't itinakuwil ko ang Dios na nasa itaas.</span> <span class="verse"><a name="29">29</a>Kung ako'y nagalak sa kasakunaan niyaong nagtatanim ng loob sa akin, o nagmataas ako ng datnan siya ng kasamaan;</span> <span class="verse"><a name="30">30</a>(Oo, hindi ko tiniis ang aking bibig sa kasalanan sa paghingi ng kaniyang buhay na may sumpa;)</span> <span class="verse"><a name="31">31</a>Kung ang mga tao sa aking tolda ay hindi nagsabi, sinong makakasumpong ng isa na hindi nabusog sa kaniyang pagkain?</span> <span class="verse"><a name="32">32</a>Ang taga ibang lupa ay hindi tumigil sa lansangan; kundi aking ibinukas ang aking mga pinto sa manglalakbay,</span> <span class="verse"><a name="33">33</a>Kung aking tinakpan na gaya ni Adan ang aking mga pagsalangsang, sa pagkukubli ng aking kasamaan sa aking sinapupunan;</span> <span class="verse"><a name="34">34</a>Sapagka't aking kinatakutan ang lubhang karamihan, at pinangilabot ako ng paghamak ng mga angkan. Na anopa't ako'y tumahimik, at hindi lumabas sa pintuan?</span> <span class="verse"><a name="35">35</a>O mano nawang may duminig sa akin! (Narito ang aking tala, sagutin ako ng Makapangyarihan sa lahat;) At mano nawang magkaroon ako ng sumbong na isinulat ng aking kaaway!</span> <span class="verse"><a name="36">36</a>Tunay na aking papasanin ito sa aking balikat; aking itatali sa akin na gaya ng isang putong.</span> <span class="verse"><a name="37">37</a>Aking ipahahayag sa kaniya ang bilang ng aking mga hakbang, gaya ng isang pangulo na lalapitan ko siya.</span> <span class="verse"><a name="38">38</a>Kung ang aking lupa ay humiyaw laban sa akin, at ang mga bungkal niyaon ay umiyak na magkakasama;</span> <span class="verse"><a name="39">39</a>Kung kumain ako ng bunga niyaon na walang bayad, o ipinahamak ko ang buhay ng mga may-ari niyaon:</span> <span class="verse"><a name="40">40</a>Tubuan ng dawag sa halip ng trigo, at ng mga masamang damo sa halip ng cebada. Ang mga salita ni Job ay natapos.</span> </p></div</div></div></body></html>