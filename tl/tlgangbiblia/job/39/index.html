<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 39</strong></div><p><span class="verse"><a name="1">1</a>Nalalaman mo ba ang panahong ipinanganganak ng mga kambing bundok? O matatandaan mo ba ang mga pagdaramdam ng mga usa?</span> <span class="verse"><a name="2">2</a>Mabibilang mo ba ang mga buwan ng kanilang kagampanan? O nalalaman mo ba ang panahong kanilang ipinanganak?</span> <span class="verse"><a name="3">3</a>Sila'y nagsisiyuko, kanilang inilalabas ang kanilang mga anak, kaniyang iniwawaksi ang kanilang kapanglawan.</span> <span class="verse"><a name="4">4</a>Ang kanilang mga anak ay nagiging malakas, sila'y nagsisilaki sa kaparangan; sila'y nagsisiyao at hindi na nagsisibalik.</span> <span class="verse"><a name="5">5</a>Sinong nagpakawala sa mabangis na asno? O sinong nagkalag ng mga tali ng mailap na asno?</span> <span class="verse"><a name="6">6</a>Na ginawa kong bahay niya ang ilang, at ang lupaing maasin na kaniyang tahanan.</span> <span class="verse"><a name="7">7</a>Kaniyang nililibak ang kaguluhan ng bayan. Ni hindi niya dinidinig ang sigaw ng nagpapatakbo ng hayop.</span> <span class="verse"><a name="8">8</a>Ang libot ng mga bundok ay kaniyang pastulan, at kaniyang sinasaliksik ang bawa't sariwang bagay.</span> <span class="verse"><a name="9">9</a>Matutuwa ba ang bakang gubat na maglingkod sa iyo? O matitira ba sa siping ng iyong pasabsaban?</span> <span class="verse"><a name="10">10</a>Matatalian mo ba ang bakang gubat ng iyong panali sa pangbukid? O magbubusagsag ba ng mga libis sa likuran mo?</span> <span class="verse"><a name="11">11</a>Aasa ka ba sa kaniya, dahil sa siya'y totoong malakas? O iiwan mo ba ang iyong gawain sa kaniya?</span> <span class="verse"><a name="12">12</a>Ipagkakatiwala mo ba sa kaniya na iuuwi sa bahay ang iyong binhi, at pipisanin ang mga butil sa iyong giikan?</span> <span class="verse"><a name="13">13</a>Ang pakpak ng avestruz ay nagagalak; nguni't may kagandahang loob ba ang kanilang mga pakpak at mga balahibo?</span> <span class="verse"><a name="14">14</a>Sapagka't nagiiwan ng kaniyang mga itlog sa lupa, at pinaiinit ang mga yaon sa alabok,</span> <span class="verse"><a name="15">15</a>At kinalilimutang mangapipisa ng paa, o mangayuyurakan ng mabangis na hayop.</span> <span class="verse"><a name="16">16</a>Siya'y nagmamatigas laban sa kaniyang mga sisiw na tila hindi kaniya: bagaman ang kaniyang gawa ay mawalang kabuluhan, hindi niya ikinatatakot;</span> <span class="verse"><a name="17">17</a>Sapagka't binawian siya ng Dios ng karunungan, ni hindi siya binahaginan ng unawa.</span> <span class="verse"><a name="18">18</a>Anomang panahon na siya'y napaiitaas, hinahamak niya ang kabayo at ang sakay nito.</span> <span class="verse"><a name="19">19</a>Nagbigay ka ba sa kabayo ng kalakasan? Binihisan mo ba ang kaniyang leeg ng buhok na gumagalaw?</span> <span class="verse"><a name="20">20</a>Pinalulukso mo ba siya na parang balang? Ang kaluwalhatian ng kaniyang bahin ay kakilakilabot.</span> <span class="verse"><a name="21">21</a>Siya'y kumukutkot sa libis, at nagagalak sa kaniyang kalakasan, siya'y sumasagupa sa mga taong may sandata.</span> <span class="verse"><a name="22">22</a>Tinutuya niya ang takot at hindi nanglulupaypay: ni hindi tinatalikuran ang tabak.</span> <span class="verse"><a name="23">23</a>Ang suksukan ng pana ay tumutunog laban sa kaniya, ang makintab na sibat at ang kalasag.</span> <span class="verse"><a name="24">24</a>Kaniyang sinasakmal ang lupa na may kabangisan at poot; ni hindi siya naniniwala na yao'y tunog ng pakakak.</span> <span class="verse"><a name="25">25</a>Kaniyang sinasabi sa tuwing tutunog ang mga pakakak: Aha! At kaniyang naaamoy ang pagbabaka sa malayo, ang sigaw ng mga kapitan at ang hiyaw.</span> <span class="verse"><a name="26">26</a>Lumilipad ba ang uwak sa pamamagitan ng inyong karunungan, at iniuunat ba ang kaniyang mga pakpak sa dakong timugan?</span> <span class="verse"><a name="27">27</a>Napaiilanglang ba ang agila sa iyong utos, at gumagawa ba ng kaniyang pugad sa itaas?</span> <span class="verse"><a name="28">28</a>Sila'y nananahan sa malaking bato, at doon tumitira, sa taluktok ng burol at sa katibayan,</span> <span class="verse"><a name="29">29</a>Mula roo'y tumitingin siya ng madadagit; ang kaniyang mga mata ay tumatanaw sa malayo.</span> <span class="verse"><a name="30">30</a>Ang mga anak naman niya ay nagsisihitit ng dugo: at kung saan naroon ang pinatay ay naroon siya.</span> </p></div</div></div></body></html>