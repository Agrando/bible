<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 33</strong></div><p><span class="verse"><a name="1">1</a>Gayon man, Job, isinasamo ko sa iyo na, dinggin mo ang aking pananalita, at pakinggan mo ang lahat ng aking mga salita.</span> <span class="verse"><a name="2">2</a>Narito, ngayon ay aking ibinuka ang aking bibig; nagsalita ang aking dila sa aking bibig.</span> <span class="verse"><a name="3">3</a>Sasaysayin ng aking mga salita ang katuwiran ng aking puso; at ang nalalaman ng aking mga labi ay sasalitaing may pagtatapat.</span> <span class="verse"><a name="4">4</a>Nilalang ako ng Espiritu ng Dios, at ang hinga ng Makapangyarihan sa lahat ay nagbibigay sa akin ng buhay.</span> <span class="verse"><a name="5">5</a>Kung ikaw ay makasasagot ay sumagot ka sa akin; ayusin mo ang iyong mga salita sa harap ko, tumayo ka.</span> <span class="verse"><a name="6">6</a>Narito, ako'y sa Dios na gaya mo: ako ma'y nilalang mula rin sa putik.</span> <span class="verse"><a name="7">7</a>Narito, hindi ka tatakutin ng aking kakilabutan, ni ang aking kalakhan man ay magiging mabigat sa iyo.</span> <span class="verse"><a name="8">8</a>Tunay na ikaw ay nagsalita sa aking pakinig, at aking narinig ang tinig ng iyong mga salita, na nagsasabi,</span> <span class="verse"><a name="9">9</a>Ako'y malinis na walang pagsalangsang; ako'y walang sala, ni may kasamaan man sa akin:</span> <span class="verse"><a name="10">10</a>Narito, siya'y nakasumpong ng kadahilanan laban sa akin, ibinilang niya ako na pinakakaaway:</span> <span class="verse"><a name="11">11</a>Inilagay niya ang aking mga paa sa mga pangawan, kaniyang pinupuna ang lahat na aking landas.</span> <span class="verse"><a name="12">12</a>Narito, ako'y sasagot sa iyo, dito'y hindi ka ganap; sapagka't ang Dios ay dakila kay sa tao.</span> <span class="verse"><a name="13">13</a>Bakit ka nakikilaban sa kaniya? Sapagka't hindi siya nagbibigay alam ng anoman sa kaniyang mga usap.</span> <span class="verse"><a name="14">14</a>Sapagka't ang Dios ay minsang nagsasalita, Oo, makalawa, bagaman hindi pinakikinggan ng tao.</span> <span class="verse"><a name="15">15</a>Sa isang panaginip, sa isang pangitain sa gabi, pagka ang mahimbing na pagkakatulog ay nahuhulog sa mga tao, sa mga pagkakatulog sa higaan;</span> <span class="verse"><a name="16">16</a>Kung magkagayo'y ibinubukas niya ang mga pakinig ng mga tao, at itinatatak ang kanilang turo,</span> <span class="verse"><a name="17">17</a>Upang ihiwalay ang tao sa kaniyang panukala, at ikubli ang kapalaluan sa tao;</span> <span class="verse"><a name="18">18</a>Kaniyang pinipigil ang kaniyang kaluluwa sa pagbulusok sa hukay, at ang kaniyang buhay sa pagkamatay sa pamamagitan ng tabak.</span> <span class="verse"><a name="19">19</a>Siya nama'y pinarurusahan ng sakit sa kaniyang higaan, at ng palaging antak sa kaniyang mga buto:</span> <span class="verse"><a name="20">20</a>Na anopa't kinayayamutan ng kaniyang buhay ang tinapay, at ng kaniyang kaluluwa ang pagkaing pinakamasarap,</span> <span class="verse"><a name="21">21</a>Ang kaniyang laman ay natutunaw, na hindi makita; at ang kaniyang mga buto na hindi nakita ay nangalilitaw.</span> <span class="verse"><a name="22">22</a>Oo, ang kaniyang kaluluwa ay nalalapit sa hukay, at ang kaniyang buhay sa mga mangwawasak.</span> <span class="verse"><a name="23">23</a>Kung doroong kasama niya ang isang anghel, isang tagapagpaaninaw, na isa sa gitna ng isang libo, upang ipakilala sa tao kung ano ang matuwid sa kaniya;</span> <span class="verse"><a name="24">24</a>Kung magkagayo'y binibiyayaan niya siya at nagsasabi, Iligtas mo siya sa pagbaba sa hukay, ako'y nakasumpong ng katubusan.</span> <span class="verse"><a name="25">25</a>Ang kaniyang laman ay magiging sariwa kay sa laman ng isang bata; siya'y bumabalik sa mga kaarawan ng kaniyang kabataan:</span> <span class="verse"><a name="26">26</a>Siya'y dumadalangin sa Dios, at nililingap niya siya: na anopa't kaniyang nakikita ang kaniyang mukha na may kagalakan: at kaniyang isinasa tao ang kaniyang katuwiran.</span> <span class="verse"><a name="27">27</a>Siya'y umaawit sa harap ng mga tao, at nagsasabi, Ako'y nagkasala, at sumira ng matuwid, at hindi ko napakinabangan:</span> <span class="verse"><a name="28">28</a>Kaniyang tinubos ang aking kaluluwa sa pagyao sa hukay, at ang aking buhay ay makakakita ng liwanag.</span> <span class="verse"><a name="29">29</a>Narito, ang lahat ng mga bagay na ito ay gawa ng Dios, makalawa, oo, makaitlo sa tao,</span> <span class="verse"><a name="30">30</a>Upang ibalik ang kaniyang kaluluwa mula sa hukay, upang siya'y maliwanagan ng liwanag ng buhay.</span> <span class="verse"><a name="31">31</a>Pansinin mong mabuti, Oh Job, dinggin mo ako: tumahimik ka, at ako'y magsasalita.</span> <span class="verse"><a name="32">32</a>Kung ikaw ay may anomang bagay na sasabihin, sagutin mo ako: ikaw ay magsalita, sapagka't ibig kong ariin kang ganap.</span> <span class="verse"><a name="33">33</a>Kung hindi, dinggin mo ako: tumahimik ka, at tuturuan kita ng karunungan.</span> </p></div</div></div></body></html>