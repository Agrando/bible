<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 26</strong></div><p><span class="verse"><a name="1">1</a>Nang magkagayo'y sumagot si Job, at nagsabi,</span> <span class="verse"><a name="2">2</a>Paano mong tinulungan siya na walang kapangyarihan! Paano mong iniligtas ang kamay na walang lakas!</span> <span class="verse"><a name="3">3</a>Paano mong pinayuhan siya na walang karunungan, at saganang ipinahayag mo ang mabuting kaalaman!</span> <span class="verse"><a name="4">4</a>Kanino mo binigkas ang mga salita? At kanino ang diwa na lumabas sa iyo?</span> <span class="verse"><a name="5">5</a>Ang mga patay ay nanginginig sa ilalim ng tubig, at ang mga nananahan doon.</span> <span class="verse"><a name="6">6</a>Ang Sheol ay hubad sa harap ng Dios, at ang Abaddon ay walang takip.</span> <span class="verse"><a name="7">7</a>Kaniyang iniuunat ang hilagaan sa pagitang walang laman, at ibinibitin ang lupa sa wala.</span> <span class="verse"><a name="8">8</a>Kaniyang itinatali ang tubig sa kaniyang masinsing alapaap; at ang alapaap ay hindi nahahapak sa ilalim nila.</span> <span class="verse"><a name="9">9</a>Kaniyang tinatakpan ang ibabaw ng kaniyang luklukan, at iniladlad ang kaniyang mga alapaap sa ibabaw niyaon.</span> <span class="verse"><a name="10">10</a>Siya'y gumuguhit ng isang hangganan sa ibabaw ng tubig, hanggang sa pinagsasalikupan ng liwanag at kadiliman.</span> <span class="verse"><a name="11">11</a>Ang mga haligi ng langit ay nagsisipanginig. At nangatitigilan sa kaniyang saway.</span> <span class="verse"><a name="12">12</a>Kaniyang pinapag-iinalon ang dagat ng kaniyang kapangyarihan, at sa kaniyang kaalaman ay sinasaktan niya ang Rahab.</span> <span class="verse"><a name="13">13</a>Sa pamamagitan ng kaniyang Espiritu ay ginayakan niya ang langit; sinaksak ng kaniyang mga kamay ang maliksing ahas.</span> <span class="verse"><a name="14">14</a>Narito, ang mga ito ang mga gilid lamang ng kaniyang mga daan: at pagkarahan ng bulong na ating naririnig sa kaniya! Nguni't sinong makakaunawa ng kulog ng kaniyang kapangyarihan?</span> </p></div</div></div></body></html>