<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 17</strong></div><p><span class="verse"><a name="1">1</a>Ang aking diwa ay nanglulumo, ang aking mga kaarawan ay natatapos, ang libingan ay handa sa akin.</span> <span class="verse"><a name="2">2</a>Tunay na may mga manunuya na kasama ako, at ang aking mata ay nananahan sa kanilang pamumungkahi.</span> <span class="verse"><a name="3">3</a>Magbigay ka ngayon ng sangla, panagutan mo ako ng iyong sarili; sinong magbubuhat ng mga kamay sa akin?</span> <span class="verse"><a name="4">4</a>Sapagka't iyong ikinubli ang kanilang puso sa pagunawa: kaya't hindi mo sila itataas.</span> <span class="verse"><a name="5">5</a>Ang paglililo sa kaniyang mga kaibigan upang mahuli, ang mga mata nga ng kaniyang mga anak ay mangangalumata.</span> <span class="verse"><a name="6">6</a>Nguni't ginawa rin niya akong kakutyaan ng bayan: at niluraan nila ako sa mukha.</span> <span class="verse"><a name="7">7</a>Ang aking mata naman ay nanglalabo dahil sa kapanglawan. At ang madlang sangkap ko ay parang isang anino.</span> <span class="verse"><a name="8">8</a>Mga matuwid na tao ay matitigilan nito, at ang walang sala ay babangon laban sa di banal.</span> <span class="verse"><a name="9">9</a>Gayon ma'y magpapatuloy ang matuwid ng kaniyang lakad, at ang may malinis na mga kamay ay lalakas ng lalakas.</span> <span class="verse"><a name="10">10</a>Nguni't tungkol sa inyong lahat, magsiparito kayo ngayon uli; at hindi ako makakasumpong ng isang pantas sa gitna ninyo.</span> <span class="verse"><a name="11">11</a>Ang aking mga kaarawan ay lumipas, ang aking mga panukala ay nangasira, sa makatuwid baga'y ang mga akala ng aking puso.</span> <span class="verse"><a name="12">12</a>Kanilang ipinalit ang araw sa gabi: ang liwanag, wika nila, ay malapit sa kadiliman.</span> <span class="verse"><a name="13">13</a>Kung aking hanapin ang Sheol na parang aking bahay; kung aking ilatag ang aking higaan sa kadiliman:</span> <span class="verse"><a name="14">14</a>Kung sinabi ko sa kapahamakan: ikaw ay aking ama: sa uod: ikaw ay aking ina, at aking kapatid na babae;</span> <span class="verse"><a name="15">15</a>Nasaan nga ang aking pagasa? At tungkol sa aking pagasa, sinong makakakita?</span> <span class="verse"><a name="16">16</a>Lulusong sa mga pangawan ng Sheol, pagtataglay ng kapahingahan sa alabok.</span> </p></div</div></div></body></html>