<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 22</strong></div><p><span class="verse"><a name="1">1</a>Nang magkagayo'y sumagot si Eliphaz na Temanita, at nagsabi,</span> <span class="verse"><a name="2">2</a>Mapapakinabangan ba ang tao ng Dios? Tunay na siyang pantas ay nakikinabang sa kaniyang sarili.</span> <span class="verse"><a name="3">3</a>May kasayahan ba sa Makapangyarihan sa lahat na ikaw ay matuwid? O may pakinabang ba sa kaniya na iyong pinasasakdal ang iyong mga lakad?</span> <span class="verse"><a name="4">4</a>Dahil ba sa iyong takot sa kaniya na kaniyang sinasaway ka, na siya'y pumasok sa iyo sa kahatulan?</span> <span class="verse"><a name="5">5</a>Hindi ba malaki ang iyong kasamaan? Ni wala mang anomang wakas sa iyong mga kasamaan.</span> <span class="verse"><a name="6">6</a>Sapagka't ikaw ay kumuha ng sangla ng iyong kapatid sa wala, at iyong hinubdan ng kanilang suot ang hubad.</span> <span class="verse"><a name="7">7</a>Ikaw ay hindi nagbigay ng tubig sa pagod upang uminom, at ikaw ay nagkait ng tinapay sa gutom.</span> <span class="verse"><a name="8">8</a>Nguni't tungkol sa makapangyarihang tao, siya'y nagtatangkilik ng lupa; at ang marangal na tao, ay tumatahan doon.</span> <span class="verse"><a name="9">9</a>Iyong pinayaong walang dala ang mga babaing bao, at ang mga kamay ng ulila ay nangabali.</span> <span class="verse"><a name="10">10</a>Kaya't ang mga silo ay nangasa palibot mo, at biglang takot ay bumabagabag sa iyo,</span> <span class="verse"><a name="11">11</a>O kadiliman, upang huwag kang makakita. At kasaganaan ng tubig ay tumatabon sa iyo.</span> <span class="verse"><a name="12">12</a>Hindi ba ang Dios ay nasa kaitaasan ng langit? At, narito, ang kataasan ng mga bituin, pagkataastaas nila!</span> <span class="verse"><a name="13">13</a>At iyong sinasabi, Anong nalalaman ng Dios? Makahahatol ba siya sa salisalimuot na kadiliman?</span> <span class="verse"><a name="14">14</a>Masinsing alapaap ang tumatakip sa kaniya, na siya'y hindi nakakakita; at siya'y lumalakad sa balantok ng langit.</span> <span class="verse"><a name="15">15</a>Iyo bang pagpapatuluyan ang dating daan, na nilakaran ng mga masamang tao?</span> <span class="verse"><a name="16">16</a>Na siyang mga naalis bago dumating ang kanilang kapanahunan. Na ang patibayan ay nahuhong parang agos:</span> <span class="verse"><a name="17">17</a>Na nagsabi sa Dios: Lumayo ka sa amin; at, anong magagawa sa amin ng Makapangyarihan sa lahat?</span> <span class="verse"><a name="18">18</a>Gayon ma'y pinuno niya ang kanilang mga bahay ng mga mabuting bagay; nguni't ang payo ng masama ay malayo sa akin.</span> <span class="verse"><a name="19">19</a>Nakikita ng mga matuwid at nangatutuwa; at tinatawanang mainam ng walang sala:</span> <span class="verse"><a name="20">20</a>Na nagsasabi, Walang pagsalang silang nagsisibangon laban sa atin ay nahiwalay, at ang nalabi sa kanila ay sinupok ng apoy.</span> <span class="verse"><a name="21">21</a>Makipagkilala ka sa kaniya, at ikaw ay mapayapa: anopa't ang mabuti ay darating sa iyo.</span> <span class="verse"><a name="22">22</a>Iyong tanggapin, isinasamo ko sa iyo, ang kautusan mula sa kaniyang bibig, at ilagak mo ang kaniyang mga salita sa iyong puso.</span> <span class="verse"><a name="23">23</a>Kung ikaw ay bumalik sa Makapangyarihan sa lahat, ay matatayo ka; kung iyong ilayo ang kalikuan sa iyong mga tolda.</span> <span class="verse"><a name="24">24</a>At ilagay mo ang iyong kayamanan sa alabok, at ang ginto ng Ophir sa gitna ng mga bato ng mga batis:</span> <span class="verse"><a name="25">25</a>At ang Makapangyarihan sa lahat ay magiging iyong kayamanan, at mahalagang pilak sa iyo.</span> <span class="verse"><a name="26">26</a>Sapagka't ikaw ay magagalak nga ng iyong sarili sa Makapangyarihan sa lahat, at iyong itataas ang iyong mukha sa Dios.</span> <span class="verse"><a name="27">27</a>Ikaw ay dadalangin sa kaniya, at kaniyang didinggin ka: at iyong babayaran ang iyong mga panata.</span> <span class="verse"><a name="28">28</a>Ikaw nama'y magpapasiya ng isang bagay, at ito'y matatatag sa iyo; at liwanag ay sisilang sa iyong mga daan.</span> <span class="verse"><a name="29">29</a>Pagka inilulugmok ka nila, ay iyong sasabihin: Magpakataas; at ililigtas niya ang mapagpakumbabang tao.</span> <span class="verse"><a name="30">30</a>Kaniyang ililigtas, pati ng hindi banal: Oo, siya'y maliligtas sa kalinisan ng iyong mga kamay.</span> </p></div</div></div></body></html>