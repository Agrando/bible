<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 20</strong></div><p><span class="verse"><a name="1">1</a>Nang magkagayo'y sumagot si Zophar na Naamathita, at nagsabi,</span> <span class="verse"><a name="2">2</a>Kaya't nagbibigay sagot sa akin ang aking mga pagiisip, dahil nga sa aking pagmamadali na taglay ko.</span> <span class="verse"><a name="3">3</a>Aking narinig ang saway na inilalagay ako sa kahihiyan, at ang diwa ng aking pagkaunawa ay sumasagot sa akin.</span> <span class="verse"><a name="4">4</a>Hindi mo ba nalalaman ito ng una, mula nang ang tao'y malagay sa lupa,</span> <span class="verse"><a name="5">5</a>Na ang pagtatagumpay ng masama ay maikli, at ang kagalakan ng di banal ay sandali lamang?</span> <span class="verse"><a name="6">6</a>Bagaman ang kaniyang karilagan ay napaiilanglang hanggang sa langit, at ang kaniyang ulo ay umaabot hanggang sa mga alapaap;</span> <span class="verse"><a name="7">7</a>Gayon may matutunaw siya magpakailan man, na gaya ng kaniyang sariling dumi: silang nangakakita sa kaniya ay mangagsasabi: Nasaan siya?</span> <span class="verse"><a name="8">8</a>Siya'y mawawala na gaya ng panaginip, at hindi masusumpungan. Oo, siya'y mawawala na parang pangitain sa gabi.</span> <span class="verse"><a name="9">9</a>Ang mata na nakakita sa kaniya ay hindi na siya makikita pa; ni mamamalas pa man siya sa kaniyang pook.</span> <span class="verse"><a name="10">10</a>Hahanapin ng kaniyang mga anak ang lingap ng dukha, at ang kaniyang mga kamay ay magsasauli ng kaniyang kayamanan.</span> <span class="verse"><a name="11">11</a>Ang kaniyang mga buto ay puspos ng kaniyang kabataan, nguni't hihiga na kasama niya sa alabok.</span> <span class="verse"><a name="12">12</a>Bagaman ang kasamaan ay masarap sa kaniyang bibig, bagaman kaniyang itago sa ilalim ng kaniyang dila;</span> <span class="verse"><a name="13">13</a>Bagaman kaniyang patawarin, at hindi niya ito babayaan, kundi ingatan pa sa loob ng kaniyang bibig;</span> <span class="verse"><a name="14">14</a>Gayon ma'y ang kaniyang pagkain ay nabago na sa kaniyang tiyan, siyang kamandag ng mga ahas sa loob niya.</span> <span class="verse"><a name="15">15</a>Siya'y sumakmal ng mga kayamanan, at kaniyang mga isusuka uli: mga aalisin uli ng Dios sa kaniyang tiyan.</span> <span class="verse"><a name="16">16</a>Kaniyang hihititin ang kamandag ng mga ahas; papatayin siya ng dila ng ulupong.</span> <span class="verse"><a name="17">17</a>Hindi niya matitingnan ang mga ilog, ang umaagos na mga bukal ng pulot at mantekilya.</span> <span class="verse"><a name="18">18</a>Na kaniyang isasauli ang kaniyang pinagpagalan, at hindi lalamunin; ayon sa pag-aari na kaniyang tinangkilik, hindi siya magagalak.</span> <span class="verse"><a name="19">19</a>Sapagka't kaniyang pinighati at pinabayaan ang dukha; kaniyang kinuhang marahas ang isang bahay; at hindi niya itatayo.</span> <span class="verse"><a name="20">20</a>Sapagka't hindi siya nakakilala ng katiwasayan sa loob niya, hindi siya makapagliligtas ng anoman sa kaniyang kinaluluguran.</span> <span class="verse"><a name="21">21</a>Walang bagay na naiwan na hindi niya sinakmal; kaya't ang kaniyang kaginhawahan ay hindi mananatili.</span> <span class="verse"><a name="22">22</a>Sa lubos niyang kasaganaan ay magigipit siya; ang kamay ng bawa't nasa karalitaan ay darating sa kaniya.</span> <span class="verse"><a name="23">23</a>Pagka kaniyang bubusugin ang kaniyang tiyan, ihuhulog ng Dios ang kaniyang mabangis na poot sa kaniya. At ibubugso sa kaniya samantalang siya'y kumakain.</span> <span class="verse"><a name="24">24</a>Kaniyang tatakasan ang sandatang bakal, at ang busog na tanso ay hihilagpos sa kaniya.</span> <span class="verse"><a name="25">25</a>Binubunot niya ang pana, at lumalabas sa kaniyang katawan: Oo, ang makintab na talim ay lumalabas mula sa kaniyang apdo; mga kakilabutan ang sumasa kaniya.</span> <span class="verse"><a name="26">26</a>Lahat na kadiliman ay nalalagay na mga pinakakayamanan niya; isang apoy na hindi hinipan ng tao ay susupok sa kaniya: susupukin niyaon ang naiwan sa kaniyang tolda.</span> <span class="verse"><a name="27">27</a>Ihahayag ng mga langit ang kaniyang kasamaan, at ang lupa ay babangon laban sa kaniya.</span> <span class="verse"><a name="28">28</a>Ang pakinabang ng kaniyang bahay ay yayaon, ang kaniyang mga pag-aari ay huhuho sa kaarawan ng kaniyang kapootan.</span> <span class="verse"><a name="29">29</a>Ito ang bahagi ng masamang tao mula sa Dios, at ang manang takda sa kaniya ng Dios.</span> </p></div</div></div></body></html>