<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 21</strong></div><p><span class="verse"><a name="1">1</a>Nang magkagayo'y sumagot si Job, at nagsabi,</span> <span class="verse"><a name="2">2</a>Pakinggan ninyong mainam ang aking pananalita; at ito'y maging inyong mga kaaliwan.</span> <span class="verse"><a name="3">3</a>Pagdalitaan ninyo ako, at ako nama'y magsasalita, at pagkatapos na ako'y makapagsalita, ay manuya kayo.</span> <span class="verse"><a name="4">4</a>Tungkol sa akin, ay sa tao ba ang aking daing? At bakit hindi ako maiinip?</span> <span class="verse"><a name="5">5</a>Tandaan ninyo ako, at matigilan kayo. At ilagay ninyo ang inyong kamay sa inyong bibig,</span> <span class="verse"><a name="6">6</a>Pagka aking naaalaala nga ay nababagabag ako, at kikilabutan ang humahawak sa aking laman.</span> <span class="verse"><a name="7">7</a>Bakit nabubuhay ang masama, nagiging matanda, oo, nagiging malakas ba sa kapangyarihan?</span> <span class="verse"><a name="8">8</a>Ang kanilang binhi ay natatatag nakasama nila sa kanilang paningin, at ang kanilang mga suwi ay nasa harap ng kanilang mga mata.</span> <span class="verse"><a name="9">9</a>Ang kanilang mga bahay ay tiwasay na walang takot, kahit ang pamalo man ng Dios ay wala sa kanila.</span> <span class="verse"><a name="10">10</a>Ang kanilang baka ay naglilihi, at hindi nababaog; ang kanilang baka ay nanganganak, at hindi napapahamak ang kaniyang guya.</span> <span class="verse"><a name="11">11</a>Kaniyang inilabas ang kanilang mga bata na gaya ng kawan, at ang kanilang mga anak ay nangagsasayawan,</span> <span class="verse"><a name="12">12</a>Sila'y nangagaawitan na katugma ng pandereta at alpa, at nangagkakatuwa sa tunog ng plauta.</span> <span class="verse"><a name="13">13</a>Kanilang ginugugol ang kanilang mga kaarawan sa kaginhawahan, at sa isang sandali ay nagsisilusong sila sa Sheol.</span> <span class="verse"><a name="14">14</a>At sinasabi nila sa Dios: Lumayo ka sa amin; sapagka't hindi namin ninanasa ang pagkaalam ng inyong mga lakad.</span> <span class="verse"><a name="15">15</a>Ano ang Makapangyarihan sa lahat na siya'y paglilingkuran namin? At anong pakinabang magkakaroon kami, kung kami ay magsidalangin sa kaniya?</span> <span class="verse"><a name="16">16</a>Narito, ang kanilang kaginhawahan ay wala sa kanilang kamay: ang payo ng masama ay malayo sa akin.</span> <span class="verse"><a name="17">17</a>Gaano kadalas pinapatay ang ilawan ng masama? Na ang kanilang kapahamakan ay dumarating ba sa kanila? Na nagbabahagi ba ang Dios ng mga kapanglawan sa kaniyang galit?</span> <span class="verse"><a name="18">18</a>Na sila'y gaya ng dayami sa harap ng hangin, at gaya ng ipa na tinatangay ng bagyo?</span> <span class="verse"><a name="19">19</a>Inyong sinasabi, Inilalapat ng Dios ang kaniyang parusa sa kaniyang mga anak. Gantihin sa kaniyang sarili upang maalaman niya.</span> <span class="verse"><a name="20">20</a>Makita ng kaniyang mga mata ang kaniyang pagkagiba, at uminom siya ng poot ng Makapangyarihan sa lahat.</span> <span class="verse"><a name="21">21</a>Sapagka't anong kasayahan magkakaroon siya sa kaniyang bahay pagkamatay niya, pagka ang bilang ng kaniyang mga buwan ay nahiwalay sa gitna?</span> <span class="verse"><a name="22">22</a>May makapagtuturo ba ng kaalaman sa Dios? Dangang kaniyang hinahatulan yaong nangasa mataas.</span> <span class="verse"><a name="23">23</a>Isa'y namamatay sa kaniyang lubos na kalakasan, palibhasa't walang bahala at tahimik:</span> <span class="verse"><a name="24">24</a>Ang kaniyang mga suso ay puno ng gatas, at ang utak ng kaniyang mga buto ay halumigmig.</span> <span class="verse"><a name="25">25</a>At ang iba'y namamatay sa paghihirap ng kaluluwa, at kailan man ay hindi nakakalasa ng mabuti.</span> <span class="verse"><a name="26">26</a>Sila'y nahihigang magkakasama sa alabok, at tinatakpan sila ng uod.</span> <span class="verse"><a name="27">27</a>Narito, aking nalalaman ang inyong pagiisip, at ang mga maling haka ng inyong inaakala laban sa akin.</span> <span class="verse"><a name="28">28</a>Sapagka't inyong sinasabi, Saan naroon ang bahay ng prinsipe? At saan naroon ang tolda na tinatahanan ng masama?</span> <span class="verse"><a name="29">29</a>Hindi ba ninyo itinanong sa kanilang nangagdadaan? At hindi ba ninyo nalalaman ang kanilang mga pinagkakakilanlan?</span> <span class="verse"><a name="30">30</a>Na ang masamang tao ay natataan sa kaarawan ng kasakunaan? Na sila'y pinapatnubayan sa kaarawan ng kapootan?</span> <span class="verse"><a name="31">31</a>Sinong magpapahayag ng kaniyang lakad sa kaniyang mukha? At sinong magbabayad sa kaniya ng kaniyang ginawa?</span> <span class="verse"><a name="32">32</a>Gayon ma'y dadalhin siya sa libingan, at magbabantay ang mga tao sa libingan.</span> <span class="verse"><a name="33">33</a>Ang mga bugal ng libis ay mamabutihin niya, at lahat ng tao ay magsisisunod sa kaniya, gaya ng nauna sa kaniya na walang bilang.</span> <span class="verse"><a name="34">34</a>Paano ngang inyong aaliwin ako ng walang kabuluhan, dangang sa inyong mga sagot ang naiiwan lamang ay kabulaanan?</span> </p></div</div></div></body></html>