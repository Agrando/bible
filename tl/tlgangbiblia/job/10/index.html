<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 10</strong></div><p><span class="verse"><a name="1">1</a>Ang aking kaluluwa ay nalulunos sa aking buhay; aking palalayain ang aking daing; ako'y magsasalita sa kapaitan ng aking kaluluwa.</span> <span class="verse"><a name="2">2</a>Sasabihin ko sa Dios: Huwag mo akong hatulan; ipakilala mo sa akin kung bakit nakikipagtalo ka sa akin.</span> <span class="verse"><a name="3">3</a>Mabuti ba sa iyo na ikaw ay mamighati, na iyong itakuwil ang gawa ng iyong mga kaaway, at iyong pasilangin ang payo ng masama?</span> <span class="verse"><a name="4">4</a>Ikaw ba'y may mga matang laman, o nakakakita ka bang gaya ng pagkakita ng tao?</span> <span class="verse"><a name="5">5</a>Ang iyo bang mga kaarawan ay gaya ng mga kaarawan ng tao, o ang iyong mga taon ay gaya ng mga kaarawan ng tao,</span> <span class="verse"><a name="6">6</a>Upang ikaw ay magsiyasat ng aking kasamaan, at magusisa ng aking kasalanan,</span> <span class="verse"><a name="7">7</a>Bagaman iyong nalalaman na ako'y hindi masama; at walang makapagliligtas sa iyong kamay?</span> <span class="verse"><a name="8">8</a>Ang iyong mga kamay ang siyang lumalang at nagbigay anyo sa akin sa buong palibot; gayon ma'y pinahihirapan mo ako.</span> <span class="verse"><a name="9">9</a>Iyong alalahanin, isinasamo ko sa iyo, na ako'y iyong binigyang anyo na gaya ng putik; at iuuwi mo ba ako uli sa pagkaalabok?</span> <span class="verse"><a name="10">10</a>Hindi mo ba ako ibinuhos na parang gatas, at binuo mo akong parang keso?</span> <span class="verse"><a name="11">11</a>Ako'y binihisan mo ng balat at laman, at sinugpong mo ako ng mga buto at mga litid.</span> <span class="verse"><a name="12">12</a>Ako'y pinagkalooban mo ng buhay at kagandahang-loob, at pinamalagi ang aking diwa ng iyong pagdalaw.</span> <span class="verse"><a name="13">13</a>Gayon ma'y ang mga bagay na ito ay iyong ikinubli sa iyong puso; talastas ko na ito'y sa iyo:</span> <span class="verse"><a name="14">14</a>Kung ako'y magkasala, iyo nga akong tinatandaan, at hindi mo ako patatawarin sa aking kasamaan.</span> <span class="verse"><a name="15">15</a>Kung ako'y maging masama, sa aba ko; at kung ako'y maging matuwid, hindi ko man itataas ang aking ulo; yamang puspos ng kakutyaan, at ng pagmamasid niring kadalamhatian.</span> <span class="verse"><a name="16">16</a>At kung ang aking ulo ay mataas, iyong hinuhuli akong parang leon: at napakikita ka uling kagilagilalas sa akin.</span> <span class="verse"><a name="17">17</a>Iyong binabago ang iyong mga pagsaksi laban sa akin, at dinaragdagan mo ang iyong galit sa akin; paninibago at pakikipagbaka ang sumasaakin.</span> <span class="verse"><a name="18">18</a>Bakit mo nga ako inilabas mula sa bahay-bata? Napatid sana ang aking hininga, at wala nang matang nakakita pa sa akin.</span> <span class="verse"><a name="19">19</a>Ako sana'y naging parang hindi nabuhay; nadala sana ako mula sa bahay-bata hanggang sa libingan,</span> <span class="verse"><a name="20">20</a>Hindi ba kaunti ang aking mga araw? paglikatin mo nga, at ako'y iyong bayaan, upang ako'y maginhawahan ng kaunti,</span> <span class="verse"><a name="21">21</a>Bago ako manaw doon na hindi ako babalik, sa lupain ng kadiliman at ng lilim ng kamatayan;</span> <span class="verse"><a name="22">22</a>Ang lupain na dilim, na gaya ng salimuot na kadiliman; lupain ng lilim ng kamatayan, na walang anomang ayos, at doon sa ang liwanag ay gaya ng salimuot na kadiliman.</span> </p></div</div></div></body></html>