<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 40</strong></div><p><span class="verse"><a name="1">1</a>Bukod dito'y sumagot ang Panginoon kay Job, at nagsabi,</span> <span class="verse"><a name="2">2</a>Magmamatapang ba siya na makipagtalo sa Makapangyarihan sa lahat? Siyang nakikipagkatuwiranan sa Dios, ay sagutin niya ito.</span> <span class="verse"><a name="3">3</a>Nang magkagayo'y sumagot si Job sa Panginoon, at nagsabi,</span> <span class="verse"><a name="4">4</a>Narito, ako'y walang kabuluhan; anong isasagot ko sa iyo? Aking inilalagay ang aking kamay sa aking bibig,</span> <span class="verse"><a name="5">5</a>Minsan ay nagsalita ako, at hindi ako sasagot: Oo, makalawa, nguni't hindi ako magpapatuloy.</span> <span class="verse"><a name="6">6</a>Nang magkagayo'y sumagot ang Panginoon kay Job mula sa ipoipo, at nagsabi,</span> <span class="verse"><a name="7">7</a>Magbigkis ka ng iyong mga balakang ngayon na parang lalake: ako'y magtatanong sa iyo at magpahayag ka sa akin.</span> <span class="verse"><a name="8">8</a>Iyo bang wawaling kabuluhan ang aking kahatulan? Iyo bang hahatulan ako, upang ikaw ay ariing ganap?</span> <span class="verse"><a name="9">9</a>O mayroon ka bang kamay na parang Dios? At makakukulog ka ba ng tinig na gaya niya?</span> <span class="verse"><a name="10">10</a>Magpakagayak ka ngayon ng karilagan at karapatan; at magbihis ka ng karangalan at kalakhan.</span> <span class="verse"><a name="11">11</a>Ibugso mo ang mga alab ng iyong galit: at tunghan mo ang bawa't palalo, at abain mo siya.</span> <span class="verse"><a name="12">12</a>Masdan mo ang bawa't palalo, at papangumbabain mo siya; at iyong tungtungan ang masama sa kaniyang tayuan.</span> <span class="verse"><a name="13">13</a>Ikubli mo sila sa alabok na magkakasama; talian mo ang kanilang mukha sa lihim na dako.</span> <span class="verse"><a name="14">14</a>Kung magkagayo'y ipahayag naman kita; na maililigtas ka ng iyong kanan.</span> <span class="verse"><a name="15">15</a>Narito ngayon, ang hayop na behemot na aking ginawang kasama mo: siya'y kumakain ng damo na gaya ng baka.</span> <span class="verse"><a name="16">16</a>Narito, ngayon, ang kaniyang lakas ay nasa kaniyang mga balakang, at ang kaniyang kalakasan ay nasa kalamnan ng kaniyang tiyan.</span> <span class="verse"><a name="17">17</a>Kaniyang iginagalaw ang kaniyang buntot na parang isang cedro: ang mga litid ng kaniyang mga hita ay nangagkakasabiran.</span> <span class="verse"><a name="18">18</a>Ang kaniyang mga buto ay parang mga tubong tanso; ang kaniyang mga paa ay parang mga halang na bakal.</span> <span class="verse"><a name="19">19</a>Siya ang pinakapangulo sa mga daan ng Dios: ang lumalang sa kaniya, ang makapaglalapit lamang ng tabak sa kaniya.</span> <span class="verse"><a name="20">20</a>Tunay na ang mga bundok ay naglalabas sa kaniya ng pagkain; na pinaglalaruan ng lahat ng mga hayop sa parang.</span> <span class="verse"><a name="21">21</a>Siya'y humihiga sa ilalim ng punong loto, sa puwang ng mga tambo, at mga lumbak.</span> <span class="verse"><a name="22">22</a>Nilililiman siya ng mga puno ng loto ng kanilang lilim; nililigid sa palibot ng mga sauce sa batis.</span> <span class="verse"><a name="23">23</a>Narito, kung bumubugso ang isang ilog hindi nanginginig: siya'y tiwasay bagaman umapaw ang Jordan hanggang sa kaniyang bunganga.</span> <span class="verse"><a name="24">24</a>May kukuha ba sa kaniya pag siya'y natatanod, o may tutuhog ba ng kaniyang ilong sa pamamagitan ng isang silo.</span> </p></div</div></div></body></html>