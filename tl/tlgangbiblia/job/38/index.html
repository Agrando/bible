<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 38</strong></div><p><span class="verse"><a name="1">1</a>Nang magkagayo'y sumagot ang Panginoon kay Job mula sa ipoipo, at nagsabi,</span> <span class="verse"><a name="2">2</a>Sino ito na nagpapadilim ng payo sa pamamagitan ng mga salita na walang kaalaman?</span> <span class="verse"><a name="3">3</a>Bigkisan mo ngayon ang iyong mga balakang na parang lalake: sapagka't tatanungin kita at magpapahayag ka sa akin.</span> <span class="verse"><a name="4">4</a>Saan ka nandoon nang ilagay ko ang mga patibayan ng lupa? Ipahayag mo, kung mayroon kang unawa.</span> <span class="verse"><a name="5">5</a>Sinong naglagay ng mga sukat niyaon, kung iyong nalalaman? O sinong nagunat ng panukat diyan?</span> <span class="verse"><a name="6">6</a>Sa ano nalagay ang kaniyang mga patibayan? O sinong naglagay ng batong panulok niyaon;</span> <span class="verse"><a name="7">7</a>Nang magsiawit na magkakasama ang mga bituin pang-umaga. At ang lahat ng mga anak ng Dios ay naghihiyawan sa kagalakan?</span> <span class="verse"><a name="8">8</a>O sinong nagsara ng mga pinto sa dagat, nang magpumiglas na gaya ng pagpiglas mula sa bahay-bata?</span> <span class="verse"><a name="9">9</a>Nang gawin ko ang alapaap na bihisan niyaon, at ang salimuot na kadiliman na pinakabalot niyaon,</span> <span class="verse"><a name="10">10</a>At aking itinatag doon ang aking pasiya, at nilagyan ko ng mga halang at mga pinto,</span> <span class="verse"><a name="11">11</a>At aking sinabi, Hanggang dito ay darating ka, nguni't hindi ka na lalagpas: at dito'y titigil ang iyong mga palalong alon?</span> <span class="verse"><a name="12">12</a>Nagutos ka ba sa umaga mula sa iyong mga kaarawan, at ipinabatid mo ba sa bukang liwayway ang kaniyang dako;</span> <span class="verse"><a name="13">13</a>Upang humawak sa mga wakas ng lupa, at ang masasama ay maugoy doon?</span> <span class="verse"><a name="14">14</a>Nababagong parang putik sa ilalim ng tatak; at lahat ng mga bagay ay nagiging gaya ng bihisan:</span> <span class="verse"><a name="15">15</a>At sa masama ay inalis ang kanilang liwanag, at ang mataas na kamay ay mababali.</span> <span class="verse"><a name="16">16</a>Pumasok ka ba sa mga bukal ng dagat? O lumakad ka ba sa mga landas ng kalaliman?</span> <span class="verse"><a name="17">17</a>Nangahayag ba sa iyo ang mga pintuan ng kamatayan? O nakita mo ba ang mga pinto ng anino ng kamatayan?</span> <span class="verse"><a name="18">18</a>Iyo bang nabatid ang kaluwangan ng lupa? Ipahayag mo, kung iyong nalalamang lahat.</span> <span class="verse"><a name="19">19</a>Saan nandoon ang daan na patungo sa tahanan ng liwanag, at tungkol sa kadiliman, saan nandoon ang dako niyaon;</span> <span class="verse"><a name="20">20</a>Upang iyong madala sa hangganan niyaon, at upang iyong gunitain ang mga landas hanggang sa bahay niyaon?</span> <span class="verse"><a name="21">21</a>Marahil nalalaman mo, sapagka't ikaw nga'y ipinanganak noon, at ang bilang ng iyong mga kaarawan ay marami?</span> <span class="verse"><a name="22">22</a>Pumasok ka ba sa mga tipunan ng nieve, o nakita mo ba ang mga tipunan ng granizo,</span> <span class="verse"><a name="23">23</a>Na aking itinaan laban sa panahon ng kabagabagan, laban sa kaarawan ng pagbabaka at pagdidigma?</span> <span class="verse"><a name="24">24</a>Sa aling daan naghiwalay ang liwanag, o sa hanging silanganan na lumalaganap sa ibabaw ng lupa?</span> <span class="verse"><a name="25">25</a>Sinong humukay ng bangbang sa mga bugso ng tubig, o ng daanan ng kidlat ng kulog;</span> <span class="verse"><a name="26">26</a>Upang magpaulan sa lupa, na hindi tinatahanan ng tao, sa ilang na doon ay walang tao.</span> <span class="verse"><a name="27">27</a>Upang busugin ang giba at sirang lupa; at upang pasibulin ang sariwang damo?</span> <span class="verse"><a name="28">28</a>May ama ba ang ulan? O sinong nanganak sa mga patak ng hamog?</span> <span class="verse"><a name="29">29</a>Sa kaninong bahay-bata nagmula ang hielo? At ang escarcha sa himpapawid, ay ipinanganak nino?</span> <span class="verse"><a name="30">30</a>Ang mga tubig ay nakukubling gaya ng bato, at ang ibabaw ng kalaliman ay namumuno.</span> <span class="verse"><a name="31">31</a>Matatalian mo ba ang pagkakaumpukan ng mga bituin na Pleyade, o makakalagan ang tali ng mga bituin na Orion?</span> <span class="verse"><a name="32">32</a>Mailalabas mo ba ang mga bituin na mga tanda ng Zodiaco sa kanilang kapanahunan? O mapapatnubayan mo ba ang Oso na kasama ng kaniyang mga anak?</span> <span class="verse"><a name="33">33</a>Nalalaman mo ba ang mga alituntunin ng langit? Maitatatag mo ba ang kapangyarihan niyaon sa lupa?</span> <span class="verse"><a name="34">34</a>Mailalakas mo ba ang iyong tinig hanggang sa mga alapaap, upang takpan ka ng saganang tubig?</span> <span class="verse"><a name="35">35</a>Makapagsusugo ka ba ng mga kidlat, upang magsiyaon, at magsabi sa iyo: Nangarito kami?</span> <span class="verse"><a name="36">36</a>Sinong naglagay ng karunungan sa mga pinakaloob na bahagi? O sinong nagbigay ng kaalaman sa pagiisip?</span> <span class="verse"><a name="37">37</a>Sinong makabibilang ng mga alapaap sa pamamagitan ng karunungan? O sinong makatutuyo ng mga botelya ng langit,</span> <span class="verse"><a name="38">38</a>Pagka ang alabok ay napuputik, at ang mga bugal ay nanganinikit na maigi?</span> <span class="verse"><a name="39">39</a>Huhuli ka ba ng mahuhuli na ukol sa leong babae? O bubusugin mo baga ang kagutoman ng mga batang leon,</span> <span class="verse"><a name="40">40</a>Pagka sila'y nagsisihilig sa kanilang mga lungga, at nagsisitahan sa guwang upang bumakay?</span> <span class="verse"><a name="41">41</a>Sinong naghahanda sa uwak ng pagkain niya, pagka ang kaniyang mga inakay ay nagsisidaing sa Dios, at nagsisigala sa kakulangan ng pagkain.</span> </p></div</div></div></body></html>