<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 9</strong></div><p><span class="verse"><a name="1">1</a>Nang magkagayo'y sumagot si Job, at nagsabi,</span> <span class="verse"><a name="2">2</a>Sa katotohanan ay nalalaman kong ito'y gayon: nguni't paanong makapaggaganap ang tao sa Dios?</span> <span class="verse"><a name="3">3</a>Kung kalugdan niyang makipagtalo sa kaniya, siya'y hindi makasasagot sa kaniya ng isa sa isang libo.</span> <span class="verse"><a name="4">4</a>Siya ay pantas sa puso, at may kaya sa kalakasan: sinong nagmatigas laban sa kaniya at guminhawa?</span> <span class="verse"><a name="5">5</a>Na siyang naglilipat ng mga bundok, at hindi nila nalalaman, pagka nililiglig niya sa kaniyang pagkagalit.</span> <span class="verse"><a name="6">6</a>Na siyang umuuga ng lupa sa kaniyang kinaroroonan, at ang mga haligi nito ay nangayayanig.</span> <span class="verse"><a name="7">7</a>Na siyang naguutos sa araw, at hindi sumisikat; at nagtatakda sa mga bituin.</span> <span class="verse"><a name="8">8</a>Na nagiisang inuunat ang langit, at tumutungtong sa mga alon ng dagat.</span> <span class="verse"><a name="9">9</a>Na lumikha sa Oso, sa Orion, at sa mga Pleyade, at sa mga silid ng timugan.</span> <span class="verse"><a name="10">10</a>Na gumagawa ng mga dakilang bagay na di masayod; Oo, mga kamanghamanghang bagay na walang bilang.</span> <span class="verse"><a name="11">11</a>Narito, siya'y dumaraan sa siping ko, at hindi ko siya nakikita: siya'y nagpapatuloy rin naman, nguni't hindi ko siya namamataan.</span> <span class="verse"><a name="12">12</a>Narito, siya'y nangangagaw sinong makasasansala sa kaniya? Sinong magsasabi sa kaniya: Anong ginagawa mo?</span> <span class="verse"><a name="13">13</a>Hindi iuurong ng Dios ang kaniyang galit; ang mga manunulong sa Rahab ay nagsisiyukod sa ilalim niya.</span> <span class="verse"><a name="14">14</a>Gaano pa nga kaya kaliit ang maisasagot ko sa kaniya, at mapipiling aking mga salita na maimamatuwid ko sa kaniya?</span> <span class="verse"><a name="15">15</a>Na kahiman ako'y matuwid, gayon may hindi ako sasagot sa kaniya; ako'y mamamanhik sa aking hukom.</span> <span class="verse"><a name="16">16</a>Kung ako'y tumawag, at siya'y sumagot sa akin; gayon ma'y hindi ako maniniwala na kaniyang dininig ang aking tinig.</span> <span class="verse"><a name="17">17</a>Sapagka't ako'y ginigiba niya sa pamamagitan ng isang bagyo, at pinararami ang aking mga sugat ng walang kadahilanan.</span> <span class="verse"><a name="18">18</a>Hindi niya ako tutulutang ako'y huminga, nguni't nililipos niya ako ng hirap.</span> <span class="verse"><a name="19">19</a>Kung kami ay magsalita tungkol sa kalakasan, narito, siya'y may kapangyarihan! At kung sa kahatulan, sino, sinasabi niya ay magtatakda sa akin ng panahon?</span> <span class="verse"><a name="20">20</a>Kahiman ako'y matuwid, ang aking sariling bibig ay hahatol sa akin: kahiman ako'y sakdal patototohanan niya akong masama.</span> <span class="verse"><a name="21">21</a>Ako'y sakdal; hindi ko talos ang aking sarili; aking niwalang kabuluhan ang aking buhay.</span> <span class="verse"><a name="22">22</a>Lahat ay isa; kaya't aking sinasabi: kaniyang ginigiba ang sakdal at ang masama.</span> <span class="verse"><a name="23">23</a>Kung ang panghampas ay pumapatay na bigla, tatawanan niya ang paglilitis sa mga walang sala.</span> <span class="verse"><a name="24">24</a>Ang lupa ay nabigay sa kamay ng masama: kaniyang tinatakpan ang mga mukha ng mga hukom nito; kung hindi siya, sino nga?</span> <span class="verse"><a name="25">25</a>Ngayo'y ang mga kaarawan ko ay matulin kay sa isang sugo: dumadaang matulin, walang nakikitang mabuti.</span> <span class="verse"><a name="26">26</a>Sila'y nagsisidaang parang mga matuling sasakyan: parang agila na dumadagit ng huli.</span> <span class="verse"><a name="27">27</a>Kung aking sabihin: Aking kalilimutan ang aking daing, aking papawiin ang aking malungkot na mukha, at magpapakasaya ako:</span> <span class="verse"><a name="28">28</a>Ako'y natatakot sa lahat kong kapanglawan, talastas ko na hindi mo aariin akong walang sala.</span> <span class="verse"><a name="29">29</a>Ako'y mahahatulan; bakit nga ako gagawa ng walang kabuluhan?</span> <span class="verse"><a name="30">30</a>Kung ako'y maligo ng nieveng tubig, at gawin ko ang aking mga kamay na napakalinis;</span> <span class="verse"><a name="31">31</a>Gayon ma'y itutulak mo ako sa hukay, at kayayamutan ako ng aking mga sariling kasuutan.</span> <span class="verse"><a name="32">32</a>Sapagka't siya'y hindi tao, na gaya ko, na sasagot ako sa kaniya, na tayo'y pumasok kapuwa sa kahatulan,</span> <span class="verse"><a name="33">33</a>Walang hukom sa pagitan natin, na makapaglagay ng kaniyang kamay sa ating dalawa.</span> <span class="verse"><a name="34">34</a>Ihiwalay niya sa akin ang kaniyang tungkod, at huwag akong takutin ng kaniyang pangilabot:</span> <span class="verse"><a name="35">35</a>Kung magkagayo'y magsasalita ako, at hindi matatakot sa kaniya; sapagka't hindi gayon ako sa aking sarili.</span> </p></div</div></div></body></html>