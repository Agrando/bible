<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 34</strong></div><p><span class="verse"><a name="1">1</a>Bukod dito'y sumagot si Eliu, at nagsabi,</span> <span class="verse"><a name="2">2</a>Dinggin ninyo ang aking mga salita, kayong mga pantas; at pakinggan ninyo ako, ninyong may kaalaman.</span> <span class="verse"><a name="3">3</a>Sapagka't ang pakinig ay tumitikim ng mga salita, gaya ng ngalangala na lumalasa ng pagkain.</span> <span class="verse"><a name="4">4</a>Ating piliin sa ganang atin ang matuwid: ating alamin sa gitna natin kung ano ang mabuti.</span> <span class="verse"><a name="5">5</a>Sapagka't sinabi ni Job, Ako'y matuwid, at inalis ng Dios ang aking katuwiran:</span> <span class="verse"><a name="6">6</a>Gayon ma'y akong may matuwid ay nabilang akong sinungaling; at ang aking sugat ay walang kagamutan, bagaman ako'y walang pagsalangsang.</span> <span class="verse"><a name="7">7</a>Sinong tao ang gaya ni Job, na umiinom ng pagkaduwahagi na tila tubig,</span> <span class="verse"><a name="8">8</a>Na yumayaon na kasama ng mga manggagawa ng kasamaan, at lumalakad na kasama ng mga masamang tao?</span> <span class="verse"><a name="9">9</a>Sapagka't kaniyang sinabi, Walang napapakinabang ang tao na siya'y makapagpalugod sa Dios.</span> <span class="verse"><a name="10">10</a>Kaya't dinggin ninyo ako, ninyong mga lalaking may unawa: malayo nawa sa Dios na siya'y gumawa ng masama; at sa Makapangyarihan sa lahat, na siya'y magkamit ng kasamaan.</span> <span class="verse"><a name="11">11</a>Sapagka't ang gawa ng tao ay tutuusin niya sa kaniya, at ipatatagpo sa bawa't tao ang ayon sa kaniyang mga lakad.</span> <span class="verse"><a name="12">12</a>Oo, sa katotohanan, ang Dios ay hindi gagawa ng kasamaan, ni ang Makapangyarihan sa lahat ay sisira ng kahatulan.</span> <span class="verse"><a name="13">13</a>Sinong nagbigay sa kaniya ng bilin sa lupa? O sinong nagayos ng buong sanglibutan?</span> <span class="verse"><a name="14">14</a>Kung kaniyang ilagak ang kaniyang puso sa tao, kung kaniyang pisanin sa kaniyang sarili ang kaniyang espiritu at ang kaniyang hininga;</span> <span class="verse"><a name="15">15</a>Tanang laman ay mamamatay na magkakasama, at ang tao ay mababalik uli sa alabok.</span> <span class="verse"><a name="16">16</a>Kung ngayon ay mayroon kang unawa ay dinggin mo ito: Dinggin mo ang tinig ng aking mga salita.</span> <span class="verse"><a name="17">17</a>Mamamahala ba ang nagtatanim sa katuwiran? At iyo bang parurusahan siyang ganap at may kaya?</span> <span class="verse"><a name="18">18</a>Siya na nagsabi sa isang hari: ikaw ay hamak? O sa mga mahal na tao: Kayo'y masasama?</span> <span class="verse"><a name="19">19</a>Na hindi gumagalang sa mga pagkatao ng mga pangulo, ni nagpakundangan man sa mayaman ng higit kay sa mahirap; sapagka't silang lahat ay gawa ng kaniyang mga kamay.</span> <span class="verse"><a name="20">20</a>Sa isang sangdali ay nangamamatay sila, kahit sa hating gabi; ang bayan ay inuuga at nawawala, at inaalis ang may kaya ng wala man lamang kamay.</span> <span class="verse"><a name="21">21</a>Sapagka't ang kaniyang mga mata ay nangasa lakad ng tao, at nakikita niya ang lahat niyang pagyaon.</span> <span class="verse"><a name="22">22</a>Walang kadiliman, ni makapal man pangungulimlim, na mapagtataguan ng mga manggagawa ng kasamaan.</span> <span class="verse"><a name="23">23</a>Sapagka't hindi na niya pakukundanganan ang tao, upang siya'y humarap sa Dios sa kahatulan.</span> <span class="verse"><a name="24">24</a>Kaniyang niluluray ang mga makapangyarihang tao ng mga paraang di masayod, at naglalagay ng mga iba na kahalili nila.</span> <span class="verse"><a name="25">25</a>Kaya't siya'y kumukuhang kaalaman sa kanilang mga gawa; at kaniyang binabaligtad sila sa gabi, na anopa't sila'y nangalilipol.</span> <span class="verse"><a name="26">26</a>Kaniyang hinahampas sila na parang masasamang tao sa hayag na paningin ng mga iba,</span> <span class="verse"><a name="27">27</a>Sapagka't sila'y nagsilihis ng pagsunod sa kaniya, at hindi binulay ang anoman sa kaniyang mga lakad:</span> <span class="verse"><a name="28">28</a>Na anopa't kaniyang pinadating ang daing ng dukha sa kaniya, at dininig niya ang daing ng napipighati.</span> <span class="verse"><a name="29">29</a>Pagka siya'y nagbibigay ng katahimikan, sino ngang makahahatol? At pagka kaniyang ikinukubli ang kaniyang mukha, sinong makakakita sa kaniya? Maging gawin sa isang bansa, o sa isang tao:</span> <span class="verse"><a name="30">30</a>Upang ang taong di banal ay huwag maghari, upang huwag maging silo sa bayan.</span> <span class="verse"><a name="31">31</a>Sapagka't may nagsabi ba sa Dios: Aking tinitiis ang parusa, hindi na ako magkakasala pa:</span> <span class="verse"><a name="32">32</a>Yaong hindi ko nakikita ay ituro mo sa akin: kung ako'y nakagawa ng kasamaan hindi ko na ito gagawin pa?</span> <span class="verse"><a name="33">33</a>Mangyayari pa ba ang kaniyang kagantihan na gaya ng iyong ibig na iyong tinatanggihan? Sapagka't ikaw ang marapat pumili at hindi ako: kaya't salitain mo kung ano ang iyong nalalaman.</span> <span class="verse"><a name="34">34</a>Mga taong may unawa ay magsasabi sa akin, Oo, bawa't pantas na taong nakakarinig sa akin:</span> <span class="verse"><a name="35">35</a>Si Job ay nagsasalita ng walang kaalaman. At ang kaniyang mga salita ay walang karunungan.</span> <span class="verse"><a name="36">36</a>Si Job nawa'y subukin hanggang sa wakas, dahil sa ang kaniyang sagot ay gaya ng mga masamang tao.</span> <span class="verse"><a name="37">37</a>Sapagka't siya'y nagdadagdag ng panghihimagsik sa kaniyang kasalanan, kaniyang pinagagalaw ang kaniyang mga kamay sa gitna natin, at pinararami ang kaniyang mga salita laban sa Dios.</span> </p></div</div></div></body></html>