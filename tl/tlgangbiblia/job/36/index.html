<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 36</strong></div><p><span class="verse"><a name="1">1</a>Si Eliu rin naman ay nagpatuloy at nagsabi,</span> <span class="verse"><a name="2">2</a>Pagdalitaan mo akong sandali, at aking ipakikilala sa iyo; sapagka't mayroon pa akong masasalita sa pagsasanggalang sa Dios.</span> <span class="verse"><a name="3">3</a>Dadalhin ko ang aking kaalaman mula sa malayo, at aking itutungkol ang katuwiran sa Maylalang sa akin.</span> <span class="verse"><a name="4">4</a>Sapagka't tunay na ang aking mga salita ay hindi kabulaanan: Siyang sakdal sa kaalaman ay sumasaiyo.</span> <span class="verse"><a name="5">5</a>Narito ang Dios ay makapangyarihan, at hindi humahamak sa kanino man; siya'y makapangyarihan sa lakas ng unawa.</span> <span class="verse"><a name="6">6</a>Hindi niya pinanatili ang buhay ng masama: nguni't nagbibigay ng matuwid sa napipighati.</span> <span class="verse"><a name="7">7</a>Hindi niya inihihiwalay ang kaniyang mga mata sa matuwid: kundi kasama ng mga hari sa luklukan, kaniyang itinatatag sila magpakailan man, at sila'y natataas.</span> <span class="verse"><a name="8">8</a>At kung sila'y mapapangaw, at mapipigil sa mga panali ng kapighatian;</span> <span class="verse"><a name="9">9</a>Itinuturo nga niya sa kanila ang kanilang gawa, at ang kanilang mga pagsalangsang na kanilang pinalalo.</span> <span class="verse"><a name="10">10</a>Ibinubuka rin naman niya ang kanilang pakinig sa turo, at iniuutos na sila'y magsihiwalay sa kasamaan.</span> <span class="verse"><a name="11">11</a>Kung sila'y makinig at maglingkod sa kaniya, kanilang gugugulin ang kanilang mga kaarawan sa kaginhawahan, at ang kanilang mga taon sa kasayahan.</span> <span class="verse"><a name="12">12</a>Nguni't kung hindi sila mangakinig, sila'y mangamamatay sa pamamagitan ng tabak, at sila'y mangamamatay na walang kaalaman.</span> <span class="verse"><a name="13">13</a>Nguni't ang di banal sa puso ay nagbubunton ng galit: hindi humihiyaw sila ng saklolo pagka tinatalian niya sila.</span> <span class="verse"><a name="14">14</a>Sila'y nangamamatay sa kabataan, at ang kanilang buhay ay napapahamak sa gitna ng marumi.</span> <span class="verse"><a name="15">15</a>Inililigtas niya ang mga dukha sa kanilang pagkapighati, at ibinubuka ang kanilang mga pakinig sa pagkapighati.</span> <span class="verse"><a name="16">16</a>Oo, hahanguin ka niya mula sa kagipitan, hanggang sa luwal na dako na walang kagipitan; at ang malalagay sa iyong dulang ay mapupuno ng katabaan.</span> <span class="verse"><a name="17">17</a>Nguni't ikaw ay puspos ng kahatulan ng masama: kahatulan at kaganapan ang humahawak sa iyo.</span> <span class="verse"><a name="18">18</a>Sapagka't may poot, magingat ka baka ikaw ay iligaw ng iyong kasiyahan; ni mailigaw ka man ng kalakhan ng katubusan.</span> <span class="verse"><a name="19">19</a>Mapapaari ba ang iyong sigaw na ikaw ay hindi mapapasa kapanglawan, O ang madlang lakas man ng iyong kalakasan?</span> <span class="verse"><a name="20">20</a>Huwag mong nasain ang gabi, pagka ang mga bayan ay nangahiwalay sa kanilang kinaroroonang dako.</span> <span class="verse"><a name="21">21</a>Ikaw ay magingat, huwag mong lingunin ang kasamaan; sapagka't ito'y iyong pinili sa halip ng kadalamhatian.</span> <span class="verse"><a name="22">22</a>Narito, ang Dios ay gumagawa ng mainam sa kaniyang kapangyarihan: sinong tagapagturo ang gaya niya?</span> <span class="verse"><a name="23">23</a>Sinong nagguhit sa kaniya ng kaniyang daan? O sinong makapagsasabi, ikaw ay gumawa ng kalikuan?</span> <span class="verse"><a name="24">24</a>Alalahanin mo na iyong dinakila ang kaniyang gawa, na inawit ng mga tao.</span> <span class="verse"><a name="25">25</a>Lahat ng mga tao'y nakakita noon; makikita ito ng tao sa malayo.</span> <span class="verse"><a name="26">26</a>Narito, ang Dios ay dakila, at hindi natin nakikilala siya; hindi masayod ang bilang ng kaniyang mga taon.</span> <span class="verse"><a name="27">27</a>Sapagka't pinailanglang niya ang mga patak ng tubig, na nagiging ulan mula sa singaw na yaon:</span> <span class="verse"><a name="28">28</a>Na ibinubuhos ng mga langit at ipinapatak na sagana sa tao.</span> <span class="verse"><a name="29">29</a>Oo, may makakaunawa ba ng paglaganap ng mga alapaap, ng mga kulog ng kaniyang kulandong?</span> <span class="verse"><a name="30">30</a>Narito, pinalalaganap niya ang kaniyang liwanag sa palibot niya; at inaapawan ang kalaliman ng dagat.</span> <span class="verse"><a name="31">31</a>Sapagka't sa pamamagitan ng mga ito ay hinahatulan niya ang mga bayan; siya'y nagbibigay ng pagkaing sagana.</span> <span class="verse"><a name="32">32</a>Tinatakpan niya ang kaniyang mga kamay ng kidlat; at ibinilin sa kidlat na tumama sa pinakatanda.</span> <span class="verse"><a name="33">33</a>Ang hugong niyaon ay nagsasaysay ng tungkol sa kaniya, ang hayop nama'y ng tungkol sa bagyo na dumarating.</span> </p></div</div></div></body></html>