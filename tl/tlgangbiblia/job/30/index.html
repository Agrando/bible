<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 30</strong></div><p><span class="verse"><a name="1">1</a>Nguni't ngayo'y silang bata kay sa akin ay nagsisitawa sa akin, na ang mga magulang ay di ko ibig na malagay na kasama ng mga aso ng aking kawan.</span> <span class="verse"><a name="2">2</a>Oo, ang kalakasan ng kanilang kamay, sa ano ko mapapakinabangan? Mga taong ang kalusugan ng gulang ay lumipas na.</span> <span class="verse"><a name="3">3</a>Sila'y lata sa pangangailangan at sa kagutom; kanilang nginangata ang tuyong lupa, sa kadiliman ng kasalatan at kapahamakan.</span> <span class="verse"><a name="4">4</a>Sila'y nagsisibunot ng mga malvas sa tabi ng mabababang punong kahoy; at ang mga ugat ng enebro ay siyang kanilang pinakapagkain.</span> <span class="verse"><a name="5">5</a>Sila'y pinalayas mula sa gitna ng mga tao; sila'y sumisigaw sa likuran nila, na gaya ng sa likuran ng isang magnanakaw.</span> <span class="verse"><a name="6">6</a>Upang sila'y magsitahan sa nakatatakot na mga libis, sa mga puwang ng lupa, at ng mga bato.</span> <span class="verse"><a name="7">7</a>Sa gitna ng mabababang punong kahoy ay nagsisiangal; sa ilalim ng mga tinikan ay nangapipisan.</span> <span class="verse"><a name="8">8</a>Mga anak ng mga mangmang, oo, mga anak ng mga walang puring tao; sila'y mga itinapon mula sa lupain.</span> <span class="verse"><a name="9">9</a>At ngayon ay naging kantahin nila ako, Oo, ako'y kasabihan sa kanila.</span> <span class="verse"><a name="10">10</a>Kanilang kinayayamutan ako, nilalayuan nila ako, at hindi sila nagpipigil ng paglura sa aking mukha.</span> <span class="verse"><a name="11">11</a>Sapagka't kinalag niya ang kaniyang panali, at pinighati ako, at kanilang inalis ang paningkaw sa harap ko.</span> <span class="verse"><a name="12">12</a>Sa aking kanan ay tumatayo ang tanga; itinutulak nila ang aking mga paa, at kanilang pinapatag laban sa akin ang kanilang mga paraan ng paghamak.</span> <span class="verse"><a name="13">13</a>Kanilang sinisira ang aking landas, kanilang isinusulong ang aking kapahamakan, mga taong walang tumulong.</span> <span class="verse"><a name="14">14</a>Tila dumarating sila sa isang maluwang na pasukan: sa gitna ng kasiraan ay nagsisigulong sila.</span> <span class="verse"><a name="15">15</a>Mga kakilabutan ay dumadagan sa akin, kanilang tinatangay ang aking karangalan na gaya ng hangin; at ang aking kaginhawahan ay napaparam na parang alapaap.</span> <span class="verse"><a name="16">16</a>At ngayo'y nanglulupaypay ang aking kaluluwa sa loob ko; mga kaarawan ng pagkapighati ay humawak sa akin.</span> <span class="verse"><a name="17">17</a>Sa gabi ay nagaantakan ang aking mga buto, at ang mga antak na nagpapahirap sa akin ay hindi nagpapahinga.</span> <span class="verse"><a name="18">18</a>Sa matinding karahasan ng aking sakit ay nagiging katuwa ang aking suot: tumatali sa akin sa palibot na gaya ng leeg ng aking baro.</span> <span class="verse"><a name="19">19</a>Inihahagis niya ako sa banlik, at ako'y naging parang alabok at mga abo.</span> <span class="verse"><a name="20">20</a>Ako'y dumadaing sa iyo, at hindi mo ako sinasagot: ako'y tumatayo, at minamasdan mo ako.</span> <span class="verse"><a name="21">21</a>Ikaw ay naging mabagsik sa akin: sa pamamagitan ng kapangyarihan ng iyong kamay ay hinahabol mo ako.</span> <span class="verse"><a name="22">22</a>Itinataas mo ako sa hangin, pinasasakay mo ako roon; at tinutunaw mo ako sa bagyo.</span> <span class="verse"><a name="23">23</a>Sapagka't talastas ko na iyong dadalhin ako sa kamatayan, at sa bahay na takda sa lahat na may buhay.</span> <span class="verse"><a name="24">24</a>Gayon man ang isa ay di ba naguunat ng kamay sa kaniyang pagkahulog? O sa kaniyang kasakunaan kung kaya sisigaw ng tulong?</span> <span class="verse"><a name="25">25</a>Hindi ko ba iniyakan yaong nasa kabagabagan? Hindi ba ang aking kaluluwa ay nakikidamay sa mapagkailangan?</span> <span class="verse"><a name="26">26</a>Pagka ako'y humahanap ng mabuti, ang kasamaan nga ang dumarating: at pagka ako'y naghihintay ng liwanag ay kadiliman ang dumarating.</span> <span class="verse"><a name="27">27</a>Ang aking puso'y nababagabag at walang pahinga; mga araw ng kapighatian ay dumating sa akin.</span> <span class="verse"><a name="28">28</a>Ako'y yumayaong tumatangis na walang araw; ako'y tumatayo sa kapulungan at humihinging tulong.</span> <span class="verse"><a name="29">29</a>Ako'y kapatid ng mga chakal, at mga kasama ng mga avestruz.</span> <span class="verse"><a name="30">30</a>Ang aking balat ay maitim, at natutuklap, at ang aking mga buto ay nagpapaltos.</span> <span class="verse"><a name="31">31</a>Kaya't ang aking alpa ay naging panangis, at ang aking flauta ay naging tinig ng umiiyak.</span> </p></div</div></div></body></html>