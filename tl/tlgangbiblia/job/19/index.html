<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/job">Job</a> &gt <strong>Chapter 19</strong></div><p><span class="verse"><a name="1">1</a>Nang magkagayo'y sumagot si Job, at nagsabi,</span> <span class="verse"><a name="2">2</a>Hanggang kailan pahihirapan ninyo ang aking kaluluwa, at babagabagin ako ng mga salita?</span> <span class="verse"><a name="3">3</a>Ng makasangpung ito ay pinulaan ninyo ako: kayo'y hindi nangapapahiya na nangagpapahirap sa akin.</span> <span class="verse"><a name="4">4</a>At kahima't ako'y magkamali, ang aking kamalian ay maiwan sa aking sarili.</span> <span class="verse"><a name="5">5</a>Kung tunay na kayo'y magpapakalaki laban sa akin, at ipakikipagtalo laban sa akin ang kakutyaan ko:</span> <span class="verse"><a name="6">6</a>Talastasin ninyo ngayon na inilugmok ako ng Dios, at inikid ako ng kaniyang silo.</span> <span class="verse"><a name="7">7</a>Narito, ako'y humihiyaw dahil sa kamalian, nguni't hindi ako dinidinig; ako'y humihiyaw ng tulong, nguni't walang kahatulan.</span> <span class="verse"><a name="8">8</a>Kaniyang pinadiran ang aking daan upang huwag akong makaraan, at naglagay ng kadiliman sa aking mga landas.</span> <span class="verse"><a name="9">9</a>Hinubaran niya ako ng aking kaluwalhatian, at inalis ang putong sa aking ulo.</span> <span class="verse"><a name="10">10</a>Kaniyang inilugmok ako sa bawa't dako, at ako'y nananaw: at ang aking pagasa ay binunot niyang parang punong kahoy.</span> <span class="verse"><a name="11">11</a>Kaniya rin namang pinapagalab ang kaniyang pagiinit laban sa akin, at ibinilang niya ako sa kaniya na gaya ng isa sa kaniyang mga kaaway,</span> <span class="verse"><a name="12">12</a>Ang kaniyang mga hukbo ay dumarating na magkakasama, at ipinagpatuloy ang kanilang lakad laban sa akin, at kinubkob ang palibot ng aking tolda.</span> <span class="verse"><a name="13">13</a>Inilayo niya ang aking mga kapatid sa akin, at ang aking mga kakilala ay pawang nangiba sa akin.</span> <span class="verse"><a name="14">14</a>Ang aking mga kamaganak ay nangagsilayo, at nilimot ako ng aking mga kasamasamang kaibigan.</span> <span class="verse"><a name="15">15</a>Silang nagsisitahan sa aking bahay, at ang aking mga lingkod na babae, ay ibinibilang akong manunuluyan; ako'y naging kaiba sa kanilang paningin.</span> <span class="verse"><a name="16">16</a>Aking tinatawag ang aking lingkod, at hindi ako sinasagot, bagaman sinasamo ko siya ng aking bibig.</span> <span class="verse"><a name="17">17</a>Ang aking hininga ay iba sa aking asawa, at ang aking pamanhik sa mga anak ng tunay kong ina.</span> <span class="verse"><a name="18">18</a>Pati ng mga bata ay humahamak sa akin; kung ako'y bumangon, sila'y nangagsasalita ng laban sa akin:</span> <span class="verse"><a name="19">19</a>Lahat ng aking mahal na kaibigan ay nangayayamot sa akin: at ang aking minamahal ay nagsipihit ng laban sa akin,</span> <span class="verse"><a name="20">20</a>Ang aking buto ay dumidikit sa aking balat at sa aking laman, at ako'y nakatanan ng sukat sa balat ng aking mga ngipin.</span> <span class="verse"><a name="21">21</a>Mahabag kayo sa akin, mahabag kayo sa akin, Oh kayong mga kaibigan ko; sapagka't kinilos ako ng kamay ng Dios,</span> <span class="verse"><a name="22">22</a>Bakit ninyo ako inuusig na gaya ng Dios. At hindi pa kayo nasisiyahan sa akin laman?</span> <span class="verse"><a name="23">23</a>Oh mangasulat nawa ngayon ang aking mga salita! Oh mangalagda nawa sa isang aklat!</span> <span class="verse"><a name="24">24</a>Ng isa nawang panulat na bakal at tingga, na mangaukit nawa sa bato magpakailan man!</span> <span class="verse"><a name="25">25</a>Nguni't talastas ko na manunubos sa akin ay buhay, at siya'y tatayo sa lupa sa kahulihulihan:</span> <span class="verse"><a name="26">26</a>At pagkatapos na magibang ganito ang aking balat, gayon ma'y makikita ko ang Dios sa aking laman:</span> <span class="verse"><a name="27">27</a>Siyang makikita ko ng sarili, at mamamasdan ng aking mga mata, at hindi ng iba. Ang aking puso ay natutunaw sa loob ko.</span> <span class="verse"><a name="28">28</a>Kung inyong sabihin: paanong aming pag-uusigin siya? Dangang ang kadahilanan ay nasusumpungan sa akin;</span> <span class="verse"><a name="29">29</a>Mangatakot kayo sa tabak: sapagka't ang kapootan ang nagdadala ng mga parusa ng tabak, upang inyong malaman na may kahatulan.</span> </p></div</div></div></body></html>