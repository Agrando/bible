<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 89</strong></div><p><span class="verse"><a name="1">1</a>Aking aawitin ang kagandahang-loob ng Panginoon magpakailan man: aking ipababatid ng aking bibig ang iyong pagtatapat sa lahat ng sali't saling lahi.</span> <span class="verse"><a name="2">2</a>Sapagka't aking sinabi, Kaawaan ay matatayo magpakailan man: ang pagtatapat mo'y iyong itatatag sa mga kalangitlangitan.</span> <span class="verse"><a name="3">3</a>Ako'y nakipagtipan sa aking hirang, aking isinumpa kay David na aking lingkod;</span> <span class="verse"><a name="4">4</a>Ang binhi mo'y itatatag ko magpakailan man, at aking itatayo ang luklukan mo sa lahat ng sali't saling lahi. (Selah)</span> <span class="verse"><a name="5">5</a>At pupurihin ng langit ang iyong mga kababalaghan, Oh Panginoon; ang pagtatapat mo naman sa kapulungan ng mga banal.</span> <span class="verse"><a name="6">6</a>Sapagka't sino sa langit ang maitutulad sa Panginoon? Sino sa gitna ng mga anak ng makapangyarihan ang gaya ng Panginoon,</span> <span class="verse"><a name="7">7</a>Isang Dios na kakilakilabot sa kapulungan ng mga banal, at kinatatakutan ng higit sa lahat na nangasa palibot niya?</span> <span class="verse"><a name="8">8</a>Oh Panginoong Dios ng mga hukbo, sino ang makapangyarihang gaya mo, Oh JAH? At ang pagtatapat mo'y nasa palibot mo.</span> <span class="verse"><a name="9">9</a>Iyong pinagpupunuan ang kapalaluan sa dagat: pagka nagsisibangon ang mga alon niyaon ay pinatatahimik mo.</span> <span class="verse"><a name="10">10</a>Iyong pinagwaraywaray ang Rahab na parang napatay; iyong pinangalat ang iyong mga kaaway ng bisig ng iyong kalakasan.</span> <span class="verse"><a name="11">11</a>Ang langit ay iyo, ang lupa ay iyo rin: ang sanglibutan at ang buong narito ay iyong itinatag,</span> <span class="verse"><a name="12">12</a>Ang hilagaan at ang timugan ay iyong nilikha; ang Tabor at ang Hermon ay nangagagalak sa iyong pangalan.</span> <span class="verse"><a name="13">13</a>Ikaw ay may makapangyarihang bisig: malakas ang iyong kamay, at mataas ang iyong kanang kamay.</span> <span class="verse"><a name="14">14</a>Katuwiran at kahatulan ay patibayan ng iyong luklukan: kagandahang-loob at katotohanan ay nagpapauna sa iyong mukha.</span> <span class="verse"><a name="15">15</a>Mapalad ang bayan na nakakaalam ng masayang tunog: sila'y nagsisilakad, Oh Panginoon, sa liwanag ng iyong mukha.</span> <span class="verse"><a name="16">16</a>Sa iyong pangalan ay nangagagalak sila buong araw: at sa iyong katuwiran ay nangatataas sila.</span> <span class="verse"><a name="17">17</a>Sapagka't ikaw ang kaluwalhatian ng kanilang kalakasan: at sa iyong lingap ay matataas ang aming sungay.</span> <span class="verse"><a name="18">18</a>Sapagka't ang aming kalasag ay ukol sa Panginoon; at ang aming hari ay sa banal ng Israel.</span> <span class="verse"><a name="19">19</a>Nang magkagayo'y nagsalita ka sa pangitain sa iyong mga banal, at iyong sinabi, Aking ipinagkatiwala ang saklolo sa isang makapangyarihan; Aking itinaas ang isang hirang mula sa bayan.</span> <span class="verse"><a name="20">20</a>Aking nasumpungan si David na aking lingkod; Aking pinahiran siya ng aking banal na langis:</span> <span class="verse"><a name="21">21</a>Na siyang itatatag ng aking kamay; palakasin naman siya ng aking bisig.</span> <span class="verse"><a name="22">22</a>Hindi dadahas sa kaniya ang kaaway; ni dadalamhatiin man siya ng anak ng kasamaan.</span> <span class="verse"><a name="23">23</a>At ibubuwal ko ang kaniyang mga kaaway sa harap niya, at sasaktan ko ang nangagtatanim sa kaniya.</span> <span class="verse"><a name="24">24</a>Nguni't ang pagtatapat ko at ang kagandahang-loob ko ay sasa kaniya; at sa pangalan ko'y matataas ang kaniyang sungay.</span> <span class="verse"><a name="25">25</a>Akin namang ilalapag ang kaniyang kamay sa dagat, at ang kaniyang kanan ay sa mga ilog.</span> <span class="verse"><a name="26">26</a>Siya'y dadaing sa akin, Ikaw ay Ama ko, Dios ko, at malaking bato ng aking kaligtasan.</span> <span class="verse"><a name="27">27</a>Akin namang gagawin siyang panganay ko, na pinakamataas sa mga hari sa lupa.</span> <span class="verse"><a name="28">28</a>Ang kagandahang-loob ko'y aking iingatan sa kaniya magpakailan man, at ang tipan ko'y mananayong matibay sa kaniya.</span> <span class="verse"><a name="29">29</a>Ang kaniya namang binhi ay pananatilihin ko magpakailan man, at ang luklukan niya'y parang mga araw ng langit.</span> <span class="verse"><a name="30">30</a>Kung pabayaan ng kaniyang mga anak ang kautusan ko, at hindi magsilakad sa aking mga kahatulan;</span> <span class="verse"><a name="31">31</a>Kung kanilang salangsangin ang mga palatuntunan ko, at hindi ingatan ang mga utos ko;</span> <span class="verse"><a name="32">32</a>Kung magkagayo'y aking dadalawin ng pamalo ang kanilang mga pagsalangsang, at ng mga hampas ang kanilang kasamaan.</span> <span class="verse"><a name="33">33</a>Nguni't ang aking kagandahang-loob ay hindi ko lubos na aalisin sa kaniya, ni akin mang titiisin na ang pagtatapat ko'y magkulang.</span> <span class="verse"><a name="34">34</a>Ang tipan ko'y hindi ko sisirain, ni akin mang babaguhin ang bagay na lumabas sa aking mga labi.</span> <span class="verse"><a name="35">35</a>Minsan ay sumampa ako sa pamamagitan ng aking kabanalan. Hindi ako magbubulaan kay David;</span> <span class="verse"><a name="36">36</a>Ang kaniyang binhi ay mananatili magpakailan man; at ang kaniyang luklukan ay parang araw sa harap ko.</span> <span class="verse"><a name="37">37</a>Matatatag magpakailan man na parang buwan, at tapat na saksi sa langit. (Selah)</span> <span class="verse"><a name="38">38</a>Nguni't iyong itinakuwil at tinanggihan, ikaw ay napoot sa iyong pinahiran ng langis.</span> <span class="verse"><a name="39">39</a>Iyong kinayamutan ang tipan ng iyong lingkod: iyong nilapastangan ang kaniyang putong sa pagtatapon sa lupa.</span> <span class="verse"><a name="40">40</a>Iyong ibinuwal ang lahat niyang mga bakod: iyong dinala sa pagkaguho ang kaniyang mga katibayan.</span> <span class="verse"><a name="41">41</a>Lahat na nagsisidaan sa lansangan ay nagsisisamsam sa kaniya. Siya'y naging kadustaan sa kaniyang mga kalapit.</span> <span class="verse"><a name="42">42</a>Iyong itinaas ang kanan ng kaniyang mga kaaway; iyong pinagalak ang lahat niyang mga kaaway.</span> <span class="verse"><a name="43">43</a>Oo, iyong ibinaligtad ang talim ng kaniyang tabak, at hindi mo itinayo siya sa pakikibaka.</span> <span class="verse"><a name="44">44</a>Iyong pinapaglikat ang kaniyang kakinangan. At iyong ibinagsak ang kaniyang luklukan sa lupa.</span> <span class="verse"><a name="45">45</a>Iyong pinaikli ang mga kaarawan ng kaniyang kabinataan: iyong tinakpan siya ng kahihiyan. (Selah)</span> <span class="verse"><a name="46">46</a>Hanggang kailan, Oh Panginoon, magkukubli ka magpakailan man? Hanggang kailan magniningas ang iyong poot na parang apoy?</span> <span class="verse"><a name="47">47</a>Oh alalahanin mo kung gaano kaikli ang aking panahon: sa anong pagkawalang kabuluhan nilalang mo ang lahat ng mga anak ng mga tao.</span> <span class="verse"><a name="48">48</a>Sinong tao ang mabubuhay at hindi makakakita ng kamatayan, na magliligtas ng kaniyang kaluluwa sa kapangyarihan ng Sheol? (Selah)</span> <span class="verse"><a name="49">49</a>Panginoon, saan nandoon ang iyong dating mga kagandahang-loob, na iyong isinumpa kay David sa iyong pagtatapat?</span> <span class="verse"><a name="50">50</a>Alalahanin mo Panginoon, ang kadustaan ng iyong mga lingkod; kung paanong taglay ko sa aking sinapupunan ang pagdusta ng lahat na makapangyarihang bayan;</span> <span class="verse"><a name="51">51</a>Na idinusta ng iyong mga kaaway, Oh Panginoon, na kanilang idinusta sa mga bakas ng iyong pinahiran ng langis.</span> <span class="verse"><a name="52">52</a>Purihin ang Panginoon, magpakailan man. Siya nawa, at Siya nawa.</span> </p></div</div></div></body></html>