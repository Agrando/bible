<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 33</strong></div><p><span class="verse"><a name="1">1</a>Mangagalak kayo sa Panginoon, Oh kayong mga matuwid: pagpuri ay maganda sa ganang matuwid.</span> <span class="verse"><a name="2">2</a>Kayo'y mangagpasalamat sa Panginoon na may alpa: magsiawit kayo ng mga pagpuri sa kaniya na may salterio na sangpung kuerdas.</span> <span class="verse"><a name="3">3</a>Magsiawit kayo sa kaniya ng bagong awit; magsitugtog kayong matalino na may malaking ingay.</span> <span class="verse"><a name="4">4</a>Sapagka't ang salita ng Panginoon ay matuwid; at lahat niyang gawa ay ginawa sa pagtatapat.</span> <span class="verse"><a name="5">5</a>Iniibig niya ang katuwiran at kahatulan: ang lupa ay puno ng kagandahang-loob ng Panginoon.</span> <span class="verse"><a name="6">6</a>Sa pamamagitan ng salita ng Panginoon ay nayari ang mga langit; at lahat ng natatanaw roon ay sa pamamagitan ng hinga ng kaniyang bibig.</span> <span class="verse"><a name="7">7</a>Kaniyang pinipisan ang tubig ng dagat na parang isang bunton: inilalagay niya ang mga kalaliman sa mga kalawakan.</span> <span class="verse"><a name="8">8</a>Matakot nawa ang buong lupa sa Panginoon: magsitayo nawang may takot ang lahat ng taga sanglibutan sa kaniya.</span> <span class="verse"><a name="9">9</a>Sapagka't siya'y nagsalita, at nangyari; siya'y nagutos, at tumayong matatag.</span> <span class="verse"><a name="10">10</a>Dinadala ng Panginoon sa wala ang payo ng mga bansa: kaniyang niwawalang halaga ang mga pagiisip ng mga bayan.</span> <span class="verse"><a name="11">11</a>Ang payo ng Panginoon ay nanganayong matibay magpakailan man, ang mga pagiisip ng kaniyang puso sa lahat ng sali't saling lahi.</span> <span class="verse"><a name="12">12</a>Mapalad ang bansa na ang Dios ay ang Panginoon; ang bayan na kaniyang pinili sa ganang kaniyang sariling mana.</span> <span class="verse"><a name="13">13</a>Ang Panginoon ay tumitingin mula sa langit; kaniyang minamasdan ang lahat na anak ng mga tao;</span> <span class="verse"><a name="14">14</a>Mula sa dakong kaniyang tahanan ay tumitingin siya sa lahat na nangananahan sa lupa;</span> <span class="verse"><a name="15">15</a>Siyang naghuhugis ng mga puso nilang lahat, na nagmamasid sa lahat nilang mga gawa.</span> <span class="verse"><a name="16">16</a>Walang hari na nakaliligtas sa pamamagitan ng karamihan ng hukbo: ang makapangyarihang tao ay hindi naliligtas sa pamamagitan ng malaking kalakasan.</span> <span class="verse"><a name="17">17</a>Ang kabayo ay walang kabuluhang bagay sa pagliligtas: ni hindi niya iniligtas ang sinoman sa pamamagitan ng kaniyang malaking kalakasan;</span> <span class="verse"><a name="18">18</a>Narito, ang mata ng Panginoon ay nasa kanila na nangatatakot sa kaniya, sa kanila na nagsisiasa sa kaniyang kagandahang-loob;</span> <span class="verse"><a name="19">19</a>Upang iligtas ang kaniyang kaluluwa sa kamatayan, at upang ingatan silang buhay sa kagutom.</span> <span class="verse"><a name="20">20</a>Hinintay ng aming kaluluwa ang Panginoon: siya'y aming saklolo at aming kalasag.</span> <span class="verse"><a name="21">21</a>Sapagka't ang aming puso ay magagalak sa kaniya, sapagka't kami ay nagsitiwala sa kaniyang banal na pangalan.</span> <span class="verse"><a name="22">22</a>Sumaamin nawa ang iyong kagandahang-loob, Oh Panginoon, ayon sa aming pagasa sa iyo.</span> </p></div</div></div></body></html>