<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 88</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/88"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 88</strong></div><p><span class="verse"><a name="1">1</a>Oh Panginoon, na Dios ng aking kaligtasan, ako'y dumaing araw at gabi sa harap mo:</span> <span class="verse"><a name="2">2</a>Masok ang aking dalangin sa iyong harapan: ikiling mo ang iyong pakinig sa aking daing:</span> <span class="verse"><a name="3">3</a>Sapagka't ang aking kaluluwa ay lipos ng mga kabagabagan, at ang aking buhay ay nalalapit sa Sheol,</span> <span class="verse"><a name="4">4</a>Ako'y nabilang sa kanila na nagsisibaba sa hukay; ako'y parang taong walang lakas:</span> <span class="verse"><a name="5">5</a>Nakahagis sa gitna ng mga patay, gaya ng napatay na nakahiga sa libingan, na hindi mo na inaalaala; at sila'y mangahiwalay sa iyong kamay.</span> <span class="verse"><a name="6">6</a>Iyong inilapag ako sa pinakamalalim na hukay, sa mga madilim na dako, sa mga kalaliman.</span> <span class="verse"><a name="7">7</a>Lubhang idinidiin ako ng iyong poot, at iyong pinighati ako ng lahat mong mga alon. (Selah)</span> <span class="verse"><a name="8">8</a>Iyong inilayo sa akin ang kakilala ko; iyong ginawa akong kasuklamsuklam sa kanila: ako'y nakulong at hindi ako makalabas,</span> <span class="verse"><a name="9">9</a>Ang mata ko'y nangangalumata dahil sa kadalamhatian: ako'y tumawag araw-araw sa iyo, Oh Panginoon, aking iginawad ang mga kamay ko sa iyo.</span> <span class="verse"><a name="10">10</a>Magpapakita ka ba ng mga kababalaghan sa mga patay? Sila bang mga patay ay magsisibangon, at magsisipuri sa iyo? (Selah)</span> <span class="verse"><a name="11">11</a>Ang iyo bang kagandahang-loob ay ipahahayag sa libingan? O ang iyong pagtatapat sa kagibaan?</span> <span class="verse"><a name="12">12</a>Malalaman ba ang mga kababalaghan mo sa dilim? At ang katuwiran mo sa lupain ng pagkalimot?</span> <span class="verse"><a name="13">13</a>Nguni't sa iyo, Oh Panginoon, dumaing ako, at sa kinaumagahan ay darating ang dalangin ko sa harap mo.</span> <span class="verse"><a name="14">14</a>Panginoon, bakit mo itinatakuwil ang kaluluwa ko? Bakit mo ikinukubli ang iyong mukha sa akin?</span> <span class="verse"><a name="15">15</a>Ako'y nadadalamhati, at handang mamatay mula sa aking kabataan: habang aking tinitiis ang iyong mga kakilakilabot na bagay ay nakakalingat ako.</span> <span class="verse"><a name="16">16</a>Ang iyong mabangis na poot ay dumaan sa akin; inihiwalay ako ng iyong mga kakilakilabot na bagay.</span> <span class="verse"><a name="17">17</a>Kanilang kinulong ako na parang tubig buong araw; kinubkob ako nilang magkakasama.</span> <span class="verse"><a name="18">18</a>Mangliligaw at kaibigan ay inilayo mo sa akin, at ang aking kakilala ay sa dilim.</span> </p></div</div></div></body></html>