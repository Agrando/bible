<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 22</strong></div><p><span class="verse"><a name="1">1</a>Dios ko, Dios ko, bakit mo ako pinabayaan? Bakit ka napaka layo sa pagtulong sa akin, at sa mga salita ng aking pagangal?</span> <span class="verse"><a name="2">2</a>Oh Dios ko, ako'y humihiyaw sa araw, nguni't hindi ka sumasagot: at sa gabi, at hindi ako tahimik.</span> <span class="verse"><a name="3">3</a>Nguni't ikaw ay banal, Oh ikaw na tumatahan sa mga pagpuri ng Israel.</span> <span class="verse"><a name="4">4</a>Ang aming mga magulang ay nagsitiwala sa iyo: sila'y nagsitiwala, at iyong iniligtas sila.</span> <span class="verse"><a name="5">5</a>Sila'y nagsidaing sa iyo at nangaligtas: sila'y nagsitiwala sa iyo, at hindi nangapahiya.</span> <span class="verse"><a name="6">6</a>Nguni't ako'y uod at hindi tao; duwahagi sa mga tao, at hinamak ng bayan.</span> <span class="verse"><a name="7">7</a>Silang lahat na nangakakita sa akin ay tinatawanang mainam ako: inilalawit nila ang labi, iginagalaw nila ang ulo, na sinasabi,</span> <span class="verse"><a name="8">8</a>Magpakatiwala ka sa Panginoon; iligtas niya siya: iligtas niya siya yamang kinaluluguran niya siya:</span> <span class="verse"><a name="9">9</a>Nguni't ikaw ang naglabas sa akin sa bahay-bata: Pinatiwala mo ako nang ako'y nasa mga suso ng aking ina.</span> <span class="verse"><a name="10">10</a>Ako'y nahagis sa iyo mula sa bahay-bata: ikaw ay aking Dios mulang dalhin ako sa tiyan ng aking ina.</span> <span class="verse"><a name="11">11</a>Huwag mo akong layuan; sapagka't kabagabagan ay malapit; sapagka't walang tumulong.</span> <span class="verse"><a name="12">12</a>Niligid ako ng maraming toro; mga malakas na toro ng Basan ay kumulong sa akin.</span> <span class="verse"><a name="13">13</a>Sila'y magbubuka sa akin ng kanilang bibig, na gaya ng sumasakmal at umuungal na leon.</span> <span class="verse"><a name="14">14</a>Ako'y nabuhos na parang tubig, at lahat ng aking mga buto ay nangapapalinsad: ang aking puso ay parang pagkit; natutunaw ito sa loob ko.</span> <span class="verse"><a name="15">15</a>Ang aking kalakasan ay natuyo na parang bibinga; at ang aking dila ay dumidikit sa aking ngalangala; at dinala mo ako sa alabok ng kamatayan.</span> <span class="verse"><a name="16">16</a>Sapagka't niligid ako ng mga aso: kinulong ako ng pulutong ng mga manggagawa ng masama; binutasan nila ang aking mga kamay at ang aking mga paa.</span> <span class="verse"><a name="17">17</a>Aking maisasaysay ang lahat ng aking mga buto; kanilang minamasdan, at pinapansin ako:</span> <span class="verse"><a name="18">18</a>Hinapak nila ang aking mga kasuutan sa gitna nila, at kanilang pinagsapalaran ang aking kasuutan.</span> <span class="verse"><a name="19">19</a>Nguni't huwag kang lumayo, Oh Panginoon: Oh ikaw na aking saklolo, magmadali kang tulungan mo ako.</span> <span class="verse"><a name="20">20</a>Iligtas mo ang aking kaluluwa sa tabak; ang aking minamahal sa kapangyarihan ng aso.</span> <span class="verse"><a name="21">21</a>Iligtas mo ako sa bibig ng leon; Oo, mula sa mga sungay ng torong gubat ay sinagot mo ako.</span> <span class="verse"><a name="22">22</a>Aking ipahahayag ang iyong pangalan sa aking mga kapatid: sa gitna ng kapulungan ay pupurihin kita.</span> <span class="verse"><a name="23">23</a>Kayong nangatatakot sa Panginoon ay magsipuri sa kaniya: kayong lahat na binhi ni Jacob ay lumuwalhati sa kaniya; at magsitayong may takot sa kaniya, kayong lahat na binhi ni Israel.</span> <span class="verse"><a name="24">24</a>Sapagka't hindi niya hinamak o pinagtaniman man ang kadalamhatian ng nagdadalamhati; ni ikinubli man niya ang kaniyang mukha sa kaniya; kundi nang siya'y dumaing sa kaniya, ay kaniyang dininig.</span> <span class="verse"><a name="25">25</a>Sa iyo nanggagaling ang pagpuri sa akin sa dakilang kapisanan: aking tutuparin ang aking mga panata sa harap nila na nangatatakot sa kaniya.</span> <span class="verse"><a name="26">26</a>Ang maamo ay kakain at mabubusog: kanilang pupurihin ang Panginoon na humanap sa kaniya; mabuhay nawa ang iyong puso magpakailan man.</span> <span class="verse"><a name="27">27</a>Lahat ng mga wakas ng lupa ay makakaalaala, at magsisipanumbalik sa Panginoon: at lahat ng mga angkan ng mga bansa ay magsisisamba sa harap mo.</span> <span class="verse"><a name="28">28</a>Sapagka't ang kaharian ay sa Panginoon: at siya ang puno sa mga bansa.</span> <span class="verse"><a name="29">29</a>Lahat na matataba sa lupa ay magsisikain, at magsisisamba: silang lahat na nagsisibaba sa alabok ay magsisiyukod sa harap niya, sa makatuwid baga'y ang hindi makapagingat na buhay ng kaniyang kaluluwa.</span> <span class="verse"><a name="30">30</a>Isang binhi ay maglilingkod sa kaniya, sasaysayin ang Panginoon sa susunod na salin ng lahi,</span> <span class="verse"><a name="31">31</a>Sila'y magsisiparoon at mangaghahayag ng kaniyang katuwiran, sa bayan na ipanganganak ay ibabalita, yaong kaniyang ginawa.</span> </p></div</div></div></body></html>