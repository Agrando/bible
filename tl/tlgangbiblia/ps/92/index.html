<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 92</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/92"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 92</strong></div><p><span class="verse"><a name="1">1</a>Isang mabuting bagay ang magpapasalamat sa Panginoon, at umawit ng mga pagpuri sa iyong pangalan, Oh Kataastaasan:</span> <span class="verse"><a name="2">2</a>Upang magpakilala ng iyong kagandahang-loob sa umaga, at ng iyong pagtatapat gabigabi.</span> <span class="verse"><a name="3">3</a>Na may panugtog na may sangpung kawad, at may salterio; na may dakilang tunog na alpa.</span> <span class="verse"><a name="4">4</a>Sapagka't ikaw, Panginoon, iyong pinasaya ako sa iyong gawa: ako'y magtatagumpay sa mga gawa ng iyong mga kamay.</span> <span class="verse"><a name="5">5</a>Kay dakila ng iyong mga gawa, Oh Panginoon! Ang iyong mga pagiisip ay totoong malalim.</span> <span class="verse"><a name="6">6</a>Ang taong hangal ay hindi nakakaalam; ni nauunawa man ito ng mangmang.</span> <span class="verse"><a name="7">7</a>Pagka ang masama ay lumilitaw na parang damo, at pagka gumiginhawa ang lahat na manggagawa ng kasamaan; ay upang mangalipol sila magpakailan man:</span> <span class="verse"><a name="8">8</a>Nguni't ikaw, Oh Panginoon, ay mataas magpakailan man.</span> <span class="verse"><a name="9">9</a>Sapagka't, narito, ang mga kaaway mo, Oh Panginoon, sapagka't, narito, ang mga kaaway mo'y malilipol; lahat ng mga manggagawa ng kasamaan ay mangangalat.</span> <span class="verse"><a name="10">10</a>Nguni't ang sungay ko'y iyong pinataas na parang sungay ng mailap na toro: ako'y napahiran ng bagong langis.</span> <span class="verse"><a name="11">11</a>Nakita naman ng aking mata ang nasa ko sa aking mga kaaway, narinig ng aking pakinig ang nasa ko sa mga manggagawa ng kasamaan na nagsisibangon laban sa akin.</span> <span class="verse"><a name="12">12</a>Ang matuwid ay giginhawa na parang puno ng palma. Siya'y tutubo na parang cedro sa Libano.</span> <span class="verse"><a name="13">13</a>Sila'y nangatatag sa bahay ng Panginoon; sila'y giginhawa sa mga looban ng aming Dios.</span> <span class="verse"><a name="14">14</a>Sila'y mangagbubunga sa katandaan; sila'y mapupuspos ng katas at kasariwaan:</span> <span class="verse"><a name="15">15</a>Upang ipakilala na ang Panginoon ay matuwid; siya'y aking malaking bato, at walang kalikuan sa kaniya.</span> </p></div</div></div></body></html>