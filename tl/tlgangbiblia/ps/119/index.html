<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 119</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/119"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 119</strong></div><p><span class="verse"><a name="1">1</a>Mapalad silang sakdal sa lakad, na nagsisilakad sa kautusan ng Panginoon.</span> <span class="verse"><a name="2">2</a>Mapalad silang nangagiingat ng kaniyang mga patotoo, na nagsisihanap sa kaniya ng buong puso.</span> <span class="verse"><a name="3">3</a>Oo, silang hindi nagsisigawa ng kalikuan; sila'y nagsisilakad sa kaniyang mga daan.</span> <span class="verse"><a name="4">4</a>Iyong iniutos sa amin ang mga tuntunin mo, upang aming sunding masikap.</span> <span class="verse"><a name="5">5</a>Oh matatag nawa ang aking mga daan, upang sundin ang mga palatuntunan mo!</span> <span class="verse"><a name="6">6</a>Hindi nga ako mapapahiya, pagka ako'y nagkaroon ng galang sa inyong lahat na mga utos.</span> <span class="verse"><a name="7">7</a>Ako'y magpapasalamat sa iyo sa pamamagitan ng katuwiran ng puso, pagka aking natutuhan ang mga matuwid mong kahatulan.</span> <span class="verse"><a name="8">8</a>Aking tutuparin ang mga palatuntunan mo: Oh huwag mo akong pabayaang lubos.</span> <span class="verse"><a name="9">9</a>Sa paano lilinisin ng isang binata ang kaniyang daan? Sa pagdinig doon ayon sa iyong salita.</span> <span class="verse"><a name="10">10</a>Hinanap kita ng aking buong puso: Oh huwag nawa akong malihis sa iyong mga utos.</span> <span class="verse"><a name="11">11</a>Ang salita mo'y aking iningatan sa aking puso: upang huwag akong magkasala laban sa iyo.</span> <span class="verse"><a name="12">12</a>Mapalad ka, Oh Panginoon: ituro mo sa akin ang mga palatuntunan mo.</span> <span class="verse"><a name="13">13</a>Aking ipinahayag ng aking mga labi ang lahat ng mga kahatulan ng iyong bibig.</span> <span class="verse"><a name="14">14</a>Ako'y nagalak sa daan ng iyong mga patotoo, na gaya ng lahat na kayamanan.</span> <span class="verse"><a name="15">15</a>Ako'y magbubulay sa iyong mga tuntunin, at gagalang sa iyong mga daan.</span> <span class="verse"><a name="16">16</a>Ako'y magaaliw sa iyong mga palatuntunan: hindi ko kalilimutan ang iyong salita.</span> <span class="verse"><a name="17">17</a>Gawan ng mabuti ang iyong lingkod, upang ako'y mabuhay; sa gayo'y aking susundin ang iyong salita.</span> <span class="verse"><a name="18">18</a>Idilat mo ang aking mga mata, upang ako'y makakita ng kagilagilalas na mga bagay sa iyong kautusan.</span> <span class="verse"><a name="19">19</a>Ako'y nakikipamayan sa lupa: huwag mong ikubli ang mga utos mo sa akin.</span> <span class="verse"><a name="20">20</a>Ang puso ko'y nadudurog sa pananabik na tinatamo sa iyong mga kahatulan sa lahat ng panahon.</span> <span class="verse"><a name="21">21</a>Iyong sinaway ang mga palalong sinumpa, na nagsisihiwalay sa iyong mga utos.</span> <span class="verse"><a name="22">22</a>Alisin mo sa akin ang kadustaan at kakutyaan; sapagka't iningatan ko ang iyong mga patotoo.</span> <span class="verse"><a name="23">23</a>Mga pangulo naman ay nagsiupo, at naguusap ng laban sa akin; nguni't ang lingkod mo'y nagbulay sa iyong mga palatuntunan.</span> <span class="verse"><a name="24">24</a>Ang mga patotoo mo naman ay aking mga kaluguran at aking mga tagapayo.</span> <span class="verse"><a name="25">25</a>Ang kaluluwa ko'y dumidikit sa alabok: buhayin mo ako ayon sa iyong salita.</span> <span class="verse"><a name="26">26</a>Aking ipinahayag ang mga lakad ko, at ikaw ay sumagot sa akin: ituro mo sa akin ang mga palatuntunan mo.</span> <span class="verse"><a name="27">27</a>Ipaunawa mo sa akin ang daan ng iyong mga tuntunin: sa gayo'y aking bubulayin ang iyong kagilagilalas na mga gawa.</span> <span class="verse"><a name="28">28</a>Ang kaluluwa ko'y natutunaw sa kabigatan ng loob: iyong palakasin ako ayon sa iyong salita.</span> <span class="verse"><a name="29">29</a>Ilayo mo sa akin ang daan ng kasinungalingan: at ipagkaloob mo sa aking may pagbibiyaya ang iyong kautusan.</span> <span class="verse"><a name="30">30</a>Aking pinili ang daan ng pagtatapat: ang mga kahatulan mo'y inilagay ko sa harap ko.</span> <span class="verse"><a name="31">31</a>Ako'y kumapit sa iyong mga patotoo: Oh Panginoon, huwag mo akong ilagay sa kahihiyan.</span> <span class="verse"><a name="32">32</a>Aking tatakbuhan ang daan ng iyong mga utos, pagka iyong pinalaki ang aking puso.</span> <span class="verse"><a name="33">33</a>Ituro mo sa akin, Oh Panginoon, ang daan ng iyong mga palatuntunan; at aking iingatan hanggang sa wakas.</span> <span class="verse"><a name="34">34</a>Bigyan mo ako ng pagkaunawa at aking iingatan ang iyong kautusan; Oo, aking susundin ng aking buong puso.</span> <span class="verse"><a name="35">35</a>Payaunin mo ako sa landas ng iyong mga utos; sapagka't siya kong kinaaliwan.</span> <span class="verse"><a name="36">36</a>Ikiling mo ang aking puso sa iyong mga patotoo, at huwag sa kasakiman.</span> <span class="verse"><a name="37">37</a>Alisin mo ang aking mga mata sa pagtingin ng walang kabuluhan. At buhayin mo ako sa iyong mga daan.</span> <span class="verse"><a name="38">38</a>Papagtibayin mo ang iyong salita sa iyong lingkod, na ukol sa takot sa iyo.</span> <span class="verse"><a name="39">39</a>Alisin mo ang aking kadustaan na aking kinatatakutan: sapagka't ang mga kahatulan mo'y mabuti.</span> <span class="verse"><a name="40">40</a>Narito, ako'y nanabik sa iyong mga tuntunin; buhayin mo ako sa iyong katuwiran.</span> <span class="verse"><a name="41">41</a>Padatingin mo rin sa akin ang iyong mga kagandahang-loob, Oh Panginoon, sa makatuwid baga'y ang iyong kaligtasan, ayon sa iyong salita.</span> <span class="verse"><a name="42">42</a>Sa gayo'y magkakaroon ako ng kasagutan sa kaniya na dumuduwahagi sa akin; sapagka't ako'y tumitiwala sa iyong salita.</span> <span class="verse"><a name="43">43</a>At huwag mong lubos na kunin ang salita ng katotohanan sa aking bibig; sapagka't ako'y umasa sa iyong mga kahatulan.</span> <span class="verse"><a name="44">44</a>Gayon ko susundin ang iyong kautusan na palagi magpakailan-kailan pa man.</span> <span class="verse"><a name="45">45</a>At lalakad ako sa kalayaan; sapagka't aking hinanap ang iyong mga tuntunin.</span> <span class="verse"><a name="46">46</a>Ako nama'y magsasalita ng iyong mga patotoo sa harap ng mga hari, at hindi ako mapapahiya.</span> <span class="verse"><a name="47">47</a>At ako'y maaaliw sa iyong mga utos, na aking iniibig.</span> <span class="verse"><a name="48">48</a>Akin namang itataas ang aking mga kamay sa iyong mga utos, na aking inibig; at ako'y magbubulay sa iyong mga palatuntunan.</span> <span class="verse"><a name="49">49</a>Iyong alalahanin ang salita sa iyong lingkod, na doo'y iyong pinaasa ako.</span> <span class="verse"><a name="50">50</a>Ito'y aking kaaliwan sa aking pagkapighati: sapagka't binuhay ako ng iyong salita.</span> <span class="verse"><a name="51">51</a>Ang palalo ay dumuwahaging mainam sa akin: gayon ma'y hindi ako hihiwalay sa iyong kautusan.</span> <span class="verse"><a name="52">52</a>Aking inalaala ang mga kahatulan mo ng una, Oh Panginoon, at ako'y nagaliw sa sarili.</span> <span class="verse"><a name="53">53</a>Maalab na galit ang humawak sa akin, dahil sa masama na nagpabaya ng iyong kautusan.</span> <span class="verse"><a name="54">54</a>Ang iyong mga palatuntunan ay naging aking mga awit sa bahay ng aking pangingibang bayan.</span> <span class="verse"><a name="55">55</a>Aking inalaala sa gabi ang pangalan mo, Oh Panginoon, at sinunod ko ang iyong kautusan.</span> <span class="verse"><a name="56">56</a>Ito ang tinamo ko, sapagka't aking iningatan ang mga tuntunin mo.</span> <span class="verse"><a name="57">57</a>Ang Panginoon ay aking bahagi: aking sinabi na aking tutuparin ang iyong mga salita.</span> <span class="verse"><a name="58">58</a>Aking hiniling ang iyong biyaya ng aking buong puso: magmahabagin ka sa akin ayon sa iyong salita.</span> <span class="verse"><a name="59">59</a>Ako'y nagiisip sa aking mga lakad, at ibinalik ko ang aking mga paa sa iyong mga patotoo.</span> <span class="verse"><a name="60">60</a>Ako'y nagmadali, at hindi ako nagmakupad, na sundin ang iyong mga utos.</span> <span class="verse"><a name="61">61</a>Pinuluputan ako ng mga panali ng masama; nguni't hindi ko nilimot ang iyong kautusan.</span> <span class="verse"><a name="62">62</a>Sa hating gabi ay babangon ako upang magpasalamat sa iyo, dahil sa iyong mga matuwid na kahatulan.</span> <span class="verse"><a name="63">63</a>Ako'y kasama ng lahat na nangatatakot sa iyo, at ng nagsisitupad ng iyong mga tuntunin.</span> <span class="verse"><a name="64">64</a>Ang lupa, Oh Panginoon, ay puno ng iyong kagandahang-loob: ituro mo sa akin ang iyong mga palatuntunan.</span> <span class="verse"><a name="65">65</a>Ginawan mo ng mabuti ang iyong lingkod, Oh Panginoon, ayon sa iyong salita.</span> <span class="verse"><a name="66">66</a>Turuan mo ako ng mabuting kahatulan at kaalaman; sapagka't ako'y sumampalataya sa iyong mga utos.</span> <span class="verse"><a name="67">67</a>Bago ako nagdalamhati ay naligaw ako; nguni't ngayo'y tinutupad ko ang iyong salita.</span> <span class="verse"><a name="68">68</a>Ikaw ay mabuti, at gumagawa ng mabuti; ituro mo sa akin ang iyong mga palatuntunan.</span> <span class="verse"><a name="69">69</a>Ang palalo ay kumatha ng kabulaanan laban sa akin: aking tutuparin ang iyong mga tuntunin ng buong puso ko.</span> <span class="verse"><a name="70">70</a>Ang puso nila ay matabang gaya ng sebo; nguni't ako'y naaaliw sa iyong kautusan.</span> <span class="verse"><a name="71">71</a>Mabuti sa akin na ako'y napighati; upang aking matutuhan ang mga palatuntunan mo.</span> <span class="verse"><a name="72">72</a>Ang kautusan ng iyong bibig ay lalong mabuti sa akin kay sa libong ginto at pilak.</span> <span class="verse"><a name="73">73</a>Ginawa ako at inanyuan ako ng iyong mga kamay: bigyan mo ako ng unawa, upang matutuhan ko ang iyong mga utos.</span> <span class="verse"><a name="74">74</a>Silang nangatatakot sa iyo ay makikita ako, at matutuwa; sapagka't ako'y umasa sa iyong salita;</span> <span class="verse"><a name="75">75</a>Talastas ko, Oh Panginoon na ang mga kahatulan mo ay matuwid, at sa pagtatapat, iyo akong dinalamhati.</span> <span class="verse"><a name="76">76</a>Isinasamo ko sa iyo na maging kaaliwan ko ang iyong kagandahang-loob, ayon sa iyong salita sa iyong lingkod.</span> <span class="verse"><a name="77">77</a>Dumating nawa sa akin ang iyong malumanay na kaawaan upang ako'y mabuhay: sapagka't ang kautusan mo'y aking kaaliwan.</span> <span class="verse"><a name="78">78</a>Mahiya ang palalo; sapagka't dinaig nila ako ng walang kadahilanan: nguni't ako'y magbubulay sa iyong mga tuntunin.</span> <span class="verse"><a name="79">79</a>Bumalik nawa sa akin yaong nangatatakot sa iyo, at silang nangakakakilala ng iyong mga patotoo.</span> <span class="verse"><a name="80">80</a>Maging sakdal nawa ang aking puso sa iyong mga palatuntunan; upang huwag akong mapahiya.</span> <span class="verse"><a name="81">81</a>Pinanglulupaypayan ng aking kaluluwa ang iyong pagliligtas: nguni't umaasa ako sa iyong salita.</span> <span class="verse"><a name="82">82</a>Pinangangalumatahan ng aking mga mata ang iyong salita, samantalang aking sinasabi, Kailan mo ako aaliwin?</span> <span class="verse"><a name="83">83</a>Sapagka't ako'y naging parang balat na lalagyan ng alak sa usok; gayon ma'y hindi ko kinalilimutan ang iyong mga palatuntunan.</span> <span class="verse"><a name="84">84</a>Gaano karami ang mga kaarawan ng iyong lingkod? Kailan ka gagawa ng kahatulan sa kanila na nagsisiusig sa akin?</span> <span class="verse"><a name="85">85</a>Inihukay ako ng palalo ng mga lungaw na hindi mga ayon sa iyong kautusan.</span> <span class="verse"><a name="86">86</a>Lahat mong mga utos ay tapat. Kanilang inuusig ako na may kamalian; tulungan mo ako.</span> <span class="verse"><a name="87">87</a>Kanilang tinunaw ako halos sa ibabaw ng lupa; nguni't hindi ko pinabayaan ang mga tuntunin mo.</span> <span class="verse"><a name="88">88</a>Buhayin mo ako ayon sa iyong kagandahang-loob; sa gayo'y aking iingatan ang patotoo ng iyong bibig.</span> <span class="verse"><a name="89">89</a>Magpakailan man, Oh Panginoon, ang iyong salita ay natatag sa langit.</span> <span class="verse"><a name="90">90</a>Ang iyong pagtatapat ay sa lahat ng sali't saling lahi: iyong itinatag ang lupa, at lumalagi.</span> <span class="verse"><a name="91">91</a>Namamalagi sa araw na ito ayon sa iyong mga alituntunin; sapagka't lahat ng bagay ay mga lingkod mo.</span> <span class="verse"><a name="92">92</a>Kundi ang kautusan mo'y naging aking kaaliwan, namatay nga sana ako sa aking kadalamhatian.</span> <span class="verse"><a name="93">93</a>Hindi ko kalilimutan kailan man ang mga tuntunin mo; sapagka't sa pamamagitan ng mga yaon ay binuhay mo ako.</span> <span class="verse"><a name="94">94</a>Ako'y iyo, iligtas mo ako, sapagka't aking hinanap ang mga tuntunin mo,</span> <span class="verse"><a name="95">95</a>Inabatan ako ng masama upang ako'y patayin; nguni't aking gugunitain ang iyong mga patotoo.</span> <span class="verse"><a name="96">96</a>Aking nakita ang wakas ng buong kasakdalan; nguni't ang utos mo'y totoong malawak.</span> <span class="verse"><a name="97">97</a>Oh gaanong iniibig ko ang iyong kautusan! Siya kong gunita buong araw.</span> <span class="verse"><a name="98">98</a>Pinarunong ako kay sa aking mga kaaway ng iyong mga utos; sapagka't mga laging sumasa akin.</span> <span class="verse"><a name="99">99</a>Ako'y may higit na unawa kay sa lahat ng tagapagturo sa akin; sapagka't ang iyong mga patotoo ay gunita ko.</span> <span class="verse"><a name="100">100</a>Ako'y nakakaunawa na higit kay sa may katandaan, sapagka't aking iningatan ang mga tuntunin mo.</span> <span class="verse"><a name="101">101</a>Aking pinigil ang mga paa ko sa lahat ng masamang lakad, upang aking masunod ang salita mo.</span> <span class="verse"><a name="102">102</a>Ako'y hindi lumihis sa iyong mga kahatulan; sapagka't iyong tinuruan ako.</span> <span class="verse"><a name="103">103</a>Pagkatamis ng iyong mga salita sa aking lasa! Oo, matamis kay sa pulot sa aking bibig!</span> <span class="verse"><a name="104">104</a>Sa iyong mga tuntunin ay nagkakamit ako ng unawa: kaya't aking ipinagtatanim ang bawa't lakad na sinungaling.</span> <span class="verse"><a name="105">105</a>Ang salita mo'y ilawan sa aking mga paa, at liwanag sa aking landas.</span> <span class="verse"><a name="106">106</a>Ako'y sumumpa, at pinagtibay ko, na aking tutuparin ang mga matuwid mong kahatulan.</span> <span class="verse"><a name="107">107</a>Ako'y nagdadalamhating mainam: buhayin mo ako, Oh Panginoon, ayon sa iyong salita.</span> <span class="verse"><a name="108">108</a>Tanggapin mo, isinasamo ko sa iyo, ang mga kusang handog ng aking bibig, Oh Panginoon, at ituro mo sa akin ang mga kahatulan mo.</span> <span class="verse"><a name="109">109</a>Ang kaluluwa ko'y laging nasa aking kamay; gayon ma'y hindi ko kinalilimutan ang kautusan mo.</span> <span class="verse"><a name="110">110</a>Ipinaglagay ako ng silo ng masama; gayon ma'y hindi ako lumihis sa iyong mga tuntunin.</span> <span class="verse"><a name="111">111</a>Ang mga patotoo mo'y inari kong pinakamana magpakailanman; sapagka't sila ang kagalakan ng aking puso.</span> <span class="verse"><a name="112">112</a>Ikiniling ko ang puso ko na ganapin ang mga palatuntunan mo, magpakailan man, sa makatuwid baga'y hanggang sa wakas.</span> <span class="verse"><a name="113">113</a>Ipinagtatanim ko sila na may salawahang pagiisip; nguni't ang iyong kautusan ay iniibig ko.</span> <span class="verse"><a name="114">114</a>Ikaw ang kublihan kong dako at kalasag ko: ako'y umaasa sa iyong salita.</span> <span class="verse"><a name="115">115</a>Magsihiwalay kayo sa akin, kayong mga manggagawa ng kasamaan; upang aking maingatan ang mga utos ng aking Dios.</span> <span class="verse"><a name="116">116</a>Alalayan mo ako ayon sa iyong salita, upang ako'y mabuhay; at huwag mo akong hiyain sa aking pagasa.</span> <span class="verse"><a name="117">117</a>Alalayan mo ako, at ako'y maliligtas, at magkakaroon ako ng laging pitagan sa iyong mga palatuntunan.</span> <span class="verse"><a name="118">118</a>Inilagay mo sa wala silang lahat na naliligaw sa iyong mga palatuntunan; sapagka't ang kanilang pagdaraya ay kasinungalingan.</span> <span class="verse"><a name="119">119</a>Inaalis mo ang lahat ng masama sa lupa na gaya ng taing bakal; kaya't iniibig ko ang mga patotoo mo.</span> <span class="verse"><a name="120">120</a>Ang laman ko'y nanginginig dahil sa takot sa iyo; at ako'y takot sa iyong mga kahatulan.</span> <span class="verse"><a name="121">121</a>Ako'y gumawa ng kahatulan at kaganapan: huwag mo akong iwan sa mga mangaapi sa akin.</span> <span class="verse"><a name="122">122</a>Maging tagapatnugot ka ng iyong lingkod sa ikabubuti: huwag mong ipapighati ako sa palalo.</span> <span class="verse"><a name="123">123</a>Pinangangalumatahan ng aking mga mata ang iyong pagliligtas, at ang iyong matuwid na salita.</span> <span class="verse"><a name="124">124</a>Gawan mo ang lingkod mo ng ayon sa iyong kagandahang-loob, at ituro mo sa akin ang mga palatuntunan mo.</span> <span class="verse"><a name="125">125</a>Ako'y lingkod mo; bigyan mo ako ng unawa; upang aking maalaman ang mga patotoo mo,</span> <span class="verse"><a name="126">126</a>Kapanahunan sa Panginoon na gumawa; sapagka't kanilang niwalang kabuluhan ang kautusan mo.</span> <span class="verse"><a name="127">127</a>Kaya't aking iniibig ang mga utos mo ng higit sa ginto, oo, higit sa dalisay na ginto.</span> <span class="verse"><a name="128">128</a>Kaya't aking pinahahalagahan na matuwid ang lahat mong mga tuntunin tungkol sa lahat ng mga bagay; at ipinagtatanim ko ang bawa't sinungaling na lakad.</span> <span class="verse"><a name="129">129</a>Ang mga patotoo mo'y kagilagilalas; kayat sila'y iniingatan ng aking kaluluwa.</span> <span class="verse"><a name="130">130</a>Ang bukas ng iyong mga salita ay nagbibigay ng liwanag; nagbibigay ng unawa sa walang muwang.</span> <span class="verse"><a name="131">131</a>Aking binuka ng maluwang ang bibig ko, at ako'y nagbuntong-hininga; sapagka't aking pinanabikan ang mga utos mo.</span> <span class="verse"><a name="132">132</a>Manumbalik ka sa akin, at maawa ka sa akin, gaya ng iyong kinauugaliang gawin sa nagsisiibig ng iyong pangalan.</span> <span class="verse"><a name="133">133</a>Itatag mo ang mga hakbang ko sa iyong salita; at huwag magkaroon ng kapangyarihan sa akin ang anomang kasamaan.</span> <span class="verse"><a name="134">134</a>Tubusin mo ako sa pagpighati ng tao: sa gayo'y aking tutuparin ang mga tuntunin mo.</span> <span class="verse"><a name="135">135</a>Pasilangin mo ang mukha mo sa iyong lingkod; at ituro mo sa akin ang mga palatuntunan mo.</span> <span class="verse"><a name="136">136</a>Ang mga mata ko'y nagsisiagos ng mga ilog ng tubig; sapagka't hindi nila tinutupad ang kautusan mo.</span> <span class="verse"><a name="137">137</a>Matuwid ka, Oh Panginoon, at matuwid ang mga kahatulan mo.</span> <span class="verse"><a name="138">138</a>Iniutos mo ang mga patotoo mo sa katuwiran at totoong may pagtatapat.</span> <span class="verse"><a name="139">139</a>Tinunaw ako ng aking sikap, sapagka't kinalimutan ng aking mga kaaway ang mga salita mo.</span> <span class="verse"><a name="140">140</a>Ang salita mo'y totoong malinis; kaya't iniibig ito ng iyong lingkod.</span> <span class="verse"><a name="141">141</a>Ako'y maliit at hinahamak: gayon ma'y hindi ko kinalilimutan ang mga tuntunin mo.</span> <span class="verse"><a name="142">142</a>Ang katuwiran mo ay walang hanggang katuwiran, at ang kautusan mo'y katotohanan.</span> <span class="verse"><a name="143">143</a>Kabagabagan at kahirapan ay humawak sa akin: gayon ma'y ang mga utos mo'y aking kaaliwan.</span> <span class="verse"><a name="144">144</a>Ang mga patotoo mo'y matuwid magpakailan man: bigyan mo ako ng unawa at mabubuhay ako.</span> <span class="verse"><a name="145">145</a>Ako'y tumawag ng aking buong puso; sagutin mo ako, Oh Panginoon: iingatan ko ang iyong mga palatuntunan.</span> <span class="verse"><a name="146">146</a>Ako'y tumawag sa iyo; iligtas mo ako, at aking tutuparin ang mga patotoo mo.</span> <span class="verse"><a name="147">147</a>Ako'y nagpauna sa bukang-liwayway ng umaga, at dumaing ako: ako'y umasa sa iyong mga salita.</span> <span class="verse"><a name="148">148</a>Ang mga mata ko'y nanguna sa mga pagpupuyat sa gabi, upang aking magunita ang salita mo.</span> <span class="verse"><a name="149">149</a>Dinggin mo ang tinig ko ayon sa iyong kagandahang-loob: buhayin mo ako, Oh Panginoon, ayon sa iyong mga kahatulan.</span> <span class="verse"><a name="150">150</a>Silang nagsisisunod sa kasamaan ay nagsisilapit; sila'y malayo sa iyong kautusan.</span> <span class="verse"><a name="151">151</a>Ikaw ay malapit, Oh Panginoon; at lahat mong utos ay katotohanan.</span> <span class="verse"><a name="152">152</a>Nang una'y nakaunawa ako sa iyong mga patotoo, na iyong pinamalagi magpakailan man.</span> <span class="verse"><a name="153">153</a>Pakundanganan mo ang aking kadalamhatian at iligtas mo ako; sapagka't hindi ko kinalilimutan ang iyong kautusan.</span> <span class="verse"><a name="154">154</a>Ipaglaban mo ang aking usap, at iligtas mo ako: buhayin mo ako ayon sa iyong salita.</span> <span class="verse"><a name="155">155</a>Kaligtasan ay malayo sa masama; sapagka't hindi nila hinahanap ang mga palatuntunan mo.</span> <span class="verse"><a name="156">156</a>Dakila ang mga malumanay mong kaawaan, Oh Panginoon: buhayin mo ako ayon sa iyong mga kahatulan.</span> <span class="verse"><a name="157">157</a>Marami ang mga manguusig sa akin at mga kaaway ko; gayon ma'y hindi ako humiwalay sa iyong mga patotoo.</span> <span class="verse"><a name="158">158</a>Aking namasdan ang mga magdarayang manggagawa at ako'y namanglaw; sapagka't hindi nila sinusunod ang salita mo.</span> <span class="verse"><a name="159">159</a>Dilidilihin mo kung gaano iniibig ko ang mga utos mo: buhayin mo ako, Oh Panginoon, ayon sa iyong kagandahang-loob.</span> <span class="verse"><a name="160">160</a>Ang kabuoan ng iyong salita ay katotohanan; at bawa't isa ng iyong matutuwid na kahatulan ay magpakailan man.</span> <span class="verse"><a name="161">161</a>Inusig ako ng mga pangulo ng walang kadahilanan; nguni't ang puso ko'y nanginginig sa iyong mga salita.</span> <span class="verse"><a name="162">162</a>Ako'y nagagalak sa iyong salita, na parang nakakasumpong ng malaking samsam.</span> <span class="verse"><a name="163">163</a>Aking pinagtataniman at kinasusuklaman ang pagsisinungaling; nguni't ang kautusan mo'y aking iniibig.</span> <span class="verse"><a name="164">164</a>Makapito sa isang araw na pumupuri ako sa iyo, dahil sa iyong matutuwid na kahatulan.</span> <span class="verse"><a name="165">165</a>Dakilang kapayapaan ang tinatamo nila na nagsisiibig ng iyong kautusan. At sila'y walang kadahilanang ikatitisod.</span> <span class="verse"><a name="166">166</a>Ako'y umasa sa iyong pagliligtas, Oh Panginoon. At ginawa ko ang mga utos mo.</span> <span class="verse"><a name="167">167</a>Sinunod ng aking kaluluwa ang mga patotoo mo; at iniibig kong mainam,</span> <span class="verse"><a name="168">168</a>Aking tinupad ang iyong mga tuntunin at ang iyong mga patotoo; sapagka't lahat ng aking lakad ay nasa harap mo.</span> <span class="verse"><a name="169">169</a>Dumating nawa sa harap mo ang aking daing, Oh Panginoon: bigyan mo ako ng unawa ayon sa iyong salita.</span> <span class="verse"><a name="170">170</a>Dumating nawa sa harap mo ang aking pamanhik: iligtas mo ako ayon sa iyong salita.</span> <span class="verse"><a name="171">171</a>Tulutang magbadya ng pagpuri ang aking mga labi; sapagka't itinuturo mo sa akin ang iyong mga palatuntunan.</span> <span class="verse"><a name="172">172</a>Awitin ng aking dila ang iyong salita; sapagka't lahat ng mga utos mo ay katuwiran.</span> <span class="verse"><a name="173">173</a>Magsihanda nawa ang iyong kamay na tulungan ako; sapagka't aking pinili ang iyong mga tuntunin.</span> <span class="verse"><a name="174">174</a>Aking pinanabikan ang iyong pagliligtas, Oh Panginoon: at ang iyong kautusan ay aking kaaliwan.</span> <span class="verse"><a name="175">175</a>Mabuhay nawa ang aking kaluluwa, at pupuri sa iyo; at tulungan nawa ako ng iyong mga kahatulan.</span> <span class="verse"><a name="176">176</a>Ako'y naligaw na parang tupang nawala; hanapin mo ang iyong lingkod; sapagka't hindi ko kinalilimutan ang iyong mga utos.</span> </p></div</div></div></body></html>