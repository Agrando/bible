<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 132</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/132"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 132</strong></div><p><span class="verse"><a name="1">1</a>Panginoon, alalahanin mo para kay David ang lahat niyang kadalamhatian;</span> <span class="verse"><a name="2">2</a>Kung paanong sumumpa siya sa Panginoon, at nanata sa Makapangyarihan ni Jacob:</span> <span class="verse"><a name="3">3</a>Tunay na hindi ako papasok sa tabernakulo ng aking bahay, ni sasampa man sa aking higaan,</span> <span class="verse"><a name="4">4</a>Hindi ako magbibigay ng pagkakatulog sa aking mga mata, o magpapaidlip man sa aking mga talukap-mata;</span> <span class="verse"><a name="5">5</a>Hanggang sa ako'y makasumpong ng dakong ukol sa Panginoon, ng tabernakulo ukol sa Makapangyarihan ni Jacob.</span> <span class="verse"><a name="6">6</a>Narito, narinig namin sa Ephrata: aming nasumpungan sa mga parang ng gubat.</span> <span class="verse"><a name="7">7</a>Kami ay magsisipasok sa kaniyang tabernakulo; kami ay magsisisamba sa harap ng kaniyang tungtungan.</span> <span class="verse"><a name="8">8</a>Bumangon ka, Oh Panginoon, sa iyong pahingahang dako: ikaw, at ang kaban ng iyong kalakasan.</span> <span class="verse"><a name="9">9</a>Magsipagsuot ang iyong mga saserdote ng katuwiran; at magsihiyaw ang iyong mga banal dahil sa kagalakan.</span> <span class="verse"><a name="10">10</a>Dahil sa iyong lingkod na kay David huwag mong ipihit ang mukha ng iyong pinahiran ng langis.</span> <span class="verse"><a name="11">11</a>Ang Panginoon ay sumumpa kay David sa katotohanan; hindi niya babaligtarin: ang bunga ng iyong katawan ay aking ilalagay sa iyong luklukan.</span> <span class="verse"><a name="12">12</a>Kung iingatan ng iyong mga anak ang aking tipan. At ang aking patotoo na aking ituturo, magsisiupo naman ang kanilang mga anak sa iyong luklukan magpakailan man.</span> <span class="verse"><a name="13">13</a>Sapagka't pinili ng Panginoon ang Sion; kaniyang ninasa na pinaka tahanan niya.</span> <span class="verse"><a name="14">14</a>Ito'y aking pahingahang dako magpakailan man. Dito ako tatahan; sapagka't aking ninasa.</span> <span class="verse"><a name="15">15</a>Aking pagpapalain siyang sagana sa pagkain; aking bubusugin ng pagkain ang kaniyang dukha.</span> <span class="verse"><a name="16">16</a>Ang kaniya namang mga saserdote ay susuutan ko ng kaligtasan: at ang kaniyang mga banal ay magsisihiyaw ng malakas sa kagalakan.</span> <span class="verse"><a name="17">17</a>Doo'y aking pamumukuhin ang sungay ni David: aking ipinaghanda ng ilawan ang aking pinahiran ng langis.</span> <span class="verse"><a name="18">18</a>Ang kaniyang mga kaaway ay susuutan ko ng kahihiyan: nguni't sa kaniya'y mamumulaklak ang kaniyang putong.</span> </p></div</div></div></body></html>