<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 139</strong></div><p><span class="verse"><a name="1">1</a>Oh Panginoon, iyong siniyasat ako, at nakilala ako.</span> <span class="verse"><a name="2">2</a>Iyong nakikilala ang aking pag-upo at ang aking pagtindig, iyong nauunawa ang aking pagiisip sa malayo.</span> <span class="verse"><a name="3">3</a>Iyong siniyasat ang aking landas at ang aking higaan, at iyong kilala ang lahat kong mga lakad.</span> <span class="verse"><a name="4">4</a>Sapagka't wala pa ang salita sa aking dila, nguni't, narito, Oh Panginoon, natatalastas mo nang buo.</span> <span class="verse"><a name="5">5</a>Iyong kinulong ako sa likuran at sa harapan, at inilapag mo ang iyong kamay sa akin.</span> <span class="verse"><a name="6">6</a>Ang ganyang kaalaman ay totoong kagilagilalas sa akin; ito'y mataas, hindi ko maabot.</span> <span class="verse"><a name="7">7</a>Saan ako paroroon na mula sa iyong Espiritu? O saan ako tatakas na mula sa iyong harapan?</span> <span class="verse"><a name="8">8</a>Kung sumampa ako sa langit, nandiyan ka: kung gawin ko ang aking higaan sa Sheol, narito, ikaw ay nandoon.</span> <span class="verse"><a name="9">9</a>Kung aking kunin ang mga pakpak ng umaga, at tumahan sa mga pinakadulong bahagi ng dagat;</span> <span class="verse"><a name="10">10</a>Doon ma'y papatnubayan ako ng iyong kamay, at ang iyong kanang kamay ay hahawak sa akin.</span> <span class="verse"><a name="11">11</a>Kung aking sabihin, Tunay na tatakpan ako ng kadiliman, at ang liwanag sa palibot ko ay magiging gabi;</span> <span class="verse"><a name="12">12</a>Ang kadiliman man ay hindi nakakukubli sa iyo, kundi ang gabi ay sumisilang na parang araw: ang kadiliman at kaliwanagan ay magkaparis sa iyo.</span> <span class="verse"><a name="13">13</a>Sapagka't iyong inanyo ang aking mga lamang loob: iyo akong tinakpan sa bahay-bata ng aking ina.</span> <span class="verse"><a name="14">14</a>Ako'y magpapasalamat sa iyo; sapagka't nilalang ako na kakilakilabot at kagilagilalas: kagilagilalas ang iyong mga gawa; at nalalamang mabuti ng aking kaluluwa.</span> <span class="verse"><a name="15">15</a>Ang katawan ko'y hindi nakubli sa iyo, nang ako'y gawin sa lihim, at yariing mainam sa mga pinakamababang bahagi sa lupa.</span> <span class="verse"><a name="16">16</a>Nakita ng iyong mga mata ang aking mga sangkap na di sakdal, at sa iyong aklat ay pawang nangasulat, kahit na ang mga araw na itinakda sa akin, nang wala pang anoman sa kanila,</span> <span class="verse"><a name="17">17</a>Pagka mahalaga rin ng iyong mga pagiisip sa akin, Oh Dios! Pagka dakila ng kabuoan nila!</span> <span class="verse"><a name="18">18</a>Kung aking bibilangin, higit sila sa bilang kay sa buhangin: pagka ako'y nagigising ay laging nasa iyo ako.</span> <span class="verse"><a name="19">19</a>Walang pagsalang iyong papatayin ang masama, Oh Dios: hiwalayan nga ninyo ako, Oh mga mabagsik na tao.</span> <span class="verse"><a name="20">20</a>Sapagka't sila'y nangagsasalita laban sa iyo ng kasamaan, at ginagamit ng iyong mga kaaway ang iyong pangalan sa walang kabuluhan.</span> <span class="verse"><a name="21">21</a>Hindi ko ba ipinagtatanim sila, Oh Panginoon, na nagtatanim sa iyo? At hindi ba kinapapanglawan ko ang mga yaon na nagsisibangon laban sa iyo?</span> <span class="verse"><a name="22">22</a>Aking ipinagtatanim sila ng lubos na kapootan: sila'y naging mga kaaway ko.</span> <span class="verse"><a name="23">23</a>Siyasatin mo ako, Oh Dios, at alamin mo ang aking puso; subukin mo ako, at alamin mo ang aking mga pagiisip:</span> <span class="verse"><a name="24">24</a>At tingnan mo kung may anomang lakad ng kasamaan sa akin, at patnubayan mo ako sa daang walang hanggan.</span> </p></div</div></div></body></html>