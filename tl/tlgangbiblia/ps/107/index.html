<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 107</strong></div><p><span class="verse"><a name="1">1</a>Oh mangagpasalamat kayo sa Panginoon; sapagka't siya'y mabuti: sapagka't ang kaniyang kagandahang-loob ay magpakailan man.</span> <span class="verse"><a name="2">2</a>Sabihing gayon ng tinubos ng Panginoon, na kaniyang tinubos sa kamay ng kaaway;</span> <span class="verse"><a name="3">3</a>At mga pinisan mula sa mga lupain, mula sa silanganan, at mula sa kalunuran, mula sa hilagaan at mula sa timugan.</span> <span class="verse"><a name="4">4</a>Sila'y nagsilaboy sa ilang, sa ulilang landas; sila'y hindi nakasumpong ng bayang tahanan.</span> <span class="verse"><a name="5">5</a>Gutom at uhaw, ang kanilang kaluluwa'y nanglupaypay sa kanila.</span> <span class="verse"><a name="6">6</a>Nang magkagayo'y nagsidaing sila sa Panginoon sa kanilang kabagabagan, at iniligtas niya sila sa kanilang kahirapan.</span> <span class="verse"><a name="7">7</a>Pinatnubayan naman niya sila sa matuwid na daan, upang sila'y magsiyaon sa bayang tahanan.</span> <span class="verse"><a name="8">8</a>Oh purihin ng mga tao ang Panginoon dahil sa kaniyang kagandahang-loob, at dahil sa kaniyang mga kagilagilalas na mga gawa sa mga anak ng mga tao!</span> <span class="verse"><a name="9">9</a>Sapagka't kaniyang binigyang kasiyahan ang nananabik na kaluluwa, at ang gutom na kaluluwa ay binusog niya ng kabutihan.</span> <span class="verse"><a name="10">10</a>Ang gayong tumatahan sa kadiliman, at sa lilim ng kamatayan, na natatali sa dalamhati at pangaw;</span> <span class="verse"><a name="11">11</a>Sapagka't sila'y nanghimagsik laban sa mga salita ng Dios, at hinamak ang payo ng Kataastaasan:</span> <span class="verse"><a name="12">12</a>Kaya't kaniyang ibinaba ang kanilang puso na may hirap; sila'y nangabuwal, at walang sumaklolo.</span> <span class="verse"><a name="13">13</a>Nang magkagayo'y nagsidaing sila sa Panginoon sa kanilang kabagabagan, at iniligtas niya sila sa kanilang kahirapan.</span> <span class="verse"><a name="14">14</a>Inilabas niya sila sa kadiliman at sa lilim ng kamatayan, at pinatid ang kanilang mga tali.</span> <span class="verse"><a name="15">15</a>Oh purihin ng mga tao ang Panginoon dahil sa kaniyang kagandahang-loob, at dahil sa kaniyang mga kagilagilalas na mga gawa sa mga anak ng mga tao!</span> <span class="verse"><a name="16">16</a>Sapagka't kaniyang sinira ang mga pintuang-bayan na tanso, at pinutol ang mga halang na bakal.</span> <span class="verse"><a name="17">17</a>Mga mangmang dahil sa kanilang mga pagsalangsang, at dahil sa kanilang mga kasamaan ay nadadalamhati.</span> <span class="verse"><a name="18">18</a>Kinayayamutan ng kanilang kaluluwa ang sarisaring pagkain; at sila'y nagsisilapit sa mga pintuan ng kamatayan,</span> <span class="verse"><a name="19">19</a>Nang magkagayo'y nagsidaing sila sa Panginoon sa kanilang kabagabagan, at iniligtas niya sila sa kanilang kahirapan.</span> <span class="verse"><a name="20">20</a>Sinugo niya ang kaniyang salita, at pinagaling sila, at iniligtas sila sa kanilang mga ikapapahamak.</span> <span class="verse"><a name="21">21</a>Oh purihin ng mga tao ang Panginoon dahil sa kaniyang kagandahang-loob, at dahil sa kaniyang kagilagilalas na mga gawa sa mga anak ng mga tao!</span> <span class="verse"><a name="22">22</a>At mangaghandog sila ng mga hain na pasalamat, at ipahayag ang kaniyang mga gawa na may awitan.</span> <span class="verse"><a name="23">23</a>Silang nagsisibaba sa dagat sa mga sasakyan, na nangangalakal sa mga malawak na tubig;</span> <span class="verse"><a name="24">24</a>Ang mga ito'y nangakakakita ng mga gawa ng Panginoon, at ng kaniyang mga kababalaghan sa kalaliman.</span> <span class="verse"><a name="25">25</a>Sapagka't siya'y naguutos, at nagpapaunos, na nagbabangon ng mga alon niyaon.</span> <span class="verse"><a name="26">26</a>Nagsisitaas sa mga langit, nagsisibaba uli sa mga kalaliman: ang kanilang kaluluwa ay natutunaw dahil sa kabagabagan.</span> <span class="verse"><a name="27">27</a>Sila'y hahampashampas na paroo't parito, at gigiraygiray na parang lasing, at ang kanilang karunungan ay nawala.</span> <span class="verse"><a name="28">28</a>Nang magkagayo'y nagsidaing sila sa Panginoon sa kanilang kabagabagan, at inilabas niya sila sa kanilang kahirapan.</span> <span class="verse"><a name="29">29</a>Kaniyang pinahihimpil ang bagyo, na anopa't ang mga alon niyaon ay nagsisitahimik.</span> <span class="verse"><a name="30">30</a>Nang magkagayo'y natutuwa sila, dahil sa sila'y tiwasay. Sa gayo'y kaniyang dinadala sila sa daongang kanilang ibigin.</span> <span class="verse"><a name="31">31</a>Oh purihin ng mga tao ang Panginoon dahil sa kaniyang kagandahang-loob, at dahil sa kaniyang kagilagilalas na mga gawa sa mga anak ng mga tao!</span> <span class="verse"><a name="32">32</a>Ibunyi rin naman nila siya sa kapulungan ng bayan, at purihin siya sa upuan ng mga matanda.</span> <span class="verse"><a name="33">33</a>Kaniyang pinapagiging ilang ang mga ilog, at uhaw na lupa ang mga bukal:</span> <span class="verse"><a name="34">34</a>Na maalat na ilang ang mainam na lupain, dahil sa kasamaan nila na nagsisitahan doon.</span> <span class="verse"><a name="35">35</a>Kaniyang pinapagiging lawa ng mga tubig ang ilang, at mga bukal ang tuyong lupain.</span> <span class="verse"><a name="36">36</a>At kaniyang pinatatahan doon ang gutom, upang makapaghanda sila ng bayang tahanan;</span> <span class="verse"><a name="37">37</a>At maghasik sa mga bukid, at magtanim ng mga ubasan, at magtamo ng mga bunga na pakinabang.</span> <span class="verse"><a name="38">38</a>Kaniya namang pinagpapala sila, na anopa't sila'y lubhang nagsisidami; at hindi tinitiis na ang kanilang kawan ay magkulang.</span> <span class="verse"><a name="39">39</a>Muli, sila'y nakulangan at nahapay sa kapighatian, kabagabagan, at kahirapan.</span> <span class="verse"><a name="40">40</a>Kaniyang ibinubugso ang kadustaan sa mga pangulo, at kaniyang pinagagala sila sa ilang na walang lansangan.</span> <span class="verse"><a name="41">41</a>Gayon ma'y iniuupo niya sa mataas ang mapagkailangan mula sa kadalamhatian, at ginagawan siya ng mga angkan na parang kawan.</span> <span class="verse"><a name="42">42</a>Makikita ng matuwid, at matutuwa; at titikumin ng lahat ng kasamaan ang kaniyang bibig.</span> <span class="verse"><a name="43">43</a>Kung sino ang pantas ay magbulay sa mga bagay na ito, at kanilang magugunita ang mga kagandahang-loob ng Panginoon.</span> </p></div</div></div></body></html>