<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 77</strong></div><p><span class="verse"><a name="1">1</a>Ako'y dadaing ng aking tinig sa Dios; sa Dios ng aking tinig; at kaniyang didinggin ako.</span> <span class="verse"><a name="2">2</a>Sa kaarawan ng aking kabagabagan ay hinahanap ko ang Panginoon: ang kamay ko'y nakaunat sa gabi, at hindi nangangalay; tumatangging maaliw ang kaluluwa ko.</span> <span class="verse"><a name="3">3</a>Naaalaala ko ang Dios, at ako'y nababalisa: ako'y nagdaramdam, at ang diwa ko'y nanglulupaypay. (Selah)</span> <span class="verse"><a name="4">4</a>Iyong pinupuyat ang mga mata ko: ako'y totoong nababagabag na hindi ako makapagsalita.</span> <span class="verse"><a name="5">5</a>Aking ginunita ang mga araw ng una, ang mga taon ng dating mga panahon.</span> <span class="verse"><a name="6">6</a>Aking inaalaala ang awit ko sa gabi: sumasangguni ako sa aking sariling puso; at ang diwa ko'y masikap na nagsiyasat.</span> <span class="verse"><a name="7">7</a>Magtatakuwil ba ang Panginoon magpakailan man? At hindi na baga siya lilingap pa?</span> <span class="verse"><a name="8">8</a>Ang kaniya bang kagandahang-loob ay lubos na nawala magpakailan man? Natapos na bang walang hanggan ang kaniyang pangako?</span> <span class="verse"><a name="9">9</a>Nakalimot na ba ang Dios na magmaawain? Kaniya bang tinakpan ng kagalitan ang kaniyang malumanay na mga kaawaan? (Selah)</span> <span class="verse"><a name="10">10</a>At aking sinabi, Ito ang sakit ko; nguni't aalalahanin ko ang mga taon ng kanan ng Kataastaasan.</span> <span class="verse"><a name="11">11</a>Babanggitin ko ang mga gawa ng Panginoon; sapagka't aalalahanin ko ang mga kabagabagan mo ng una.</span> <span class="verse"><a name="12">12</a>Bubulayin ko ang lahat ng iyong gawa, at magmumuni tungkol sa iyong mga gawa.</span> <span class="verse"><a name="13">13</a>Ang iyong daan, Oh Dios, ay nasa santuario: sino ang dakilang dios na gaya ng Dios?</span> <span class="verse"><a name="14">14</a>Ikaw ay Dios na gumagawa ng mga kagilagilalas: iyong ipinakilala ang kalakasan mo sa gitna ng mga tao.</span> <span class="verse"><a name="15">15</a>Iyong tinubos ng kamay mo ang iyong bayan, ang mga anak ng Jacob at ng Jose. (Selah)</span> <span class="verse"><a name="16">16</a>Nakita ka ng tubig, Oh Dios; nakita ka ng tubig, sila'y nangatakot: ang mga kalaliman din naman ay nanginig.</span> <span class="verse"><a name="17">17</a>Ang mga alapaap ay nangaglagpak ng tubig; ang langit ay humugong: ang mga pana mo naman ay nagsihilagpos.</span> <span class="verse"><a name="18">18</a>Ang tinig ng iyong kulog, ay nasa ipoipo; tinanglawan ng mga kidlat ang sanglibutan: ang lupa ay nayanig at umuga.</span> <span class="verse"><a name="19">19</a>Ang daan mo'y nasa dagat, at ang mga landas mo'y nasa malalawak na tubig, at ang bakas mo'y hindi nakilala.</span> <span class="verse"><a name="20">20</a>Iyong pinapatnubayan ang iyong bayan na parang kawan, sa pamamagitan ng kamay ni Moises at ni Aaron.</span> </p></div</div></div></body></html>