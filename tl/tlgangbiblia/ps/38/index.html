<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 38</strong></div><p><span class="verse"><a name="1">1</a>Oh Panginoon, huwag mo akong sawayin sa iyong pag-iinit: ni parusahan mo man ako sa iyong mahigpit na sama ng loob.</span> <span class="verse"><a name="2">2</a>Sapagka't ang iyong mga pana ay nagsitimo sa akin, at pinipisil akong mainam ng iyong kamay.</span> <span class="verse"><a name="3">3</a>Walang kagalingan sa aking laman dahil sa iyong pagkagalit; ni may kaginhawahan man sa aking mga buto dahil sa aking kasalanan.</span> <span class="verse"><a name="4">4</a>Sapagka't ang aking mga kasamaan ay nagsidaan sa ibabaw ng aking ulo: gaya ng isang pasang mabigat ay napakabigat sa akin.</span> <span class="verse"><a name="5">5</a>Ang aking mga sugat ay mabaho, at putokputok, dahil sa aking kamangmangan.</span> <span class="verse"><a name="6">6</a>Ako'y nahirapan at ako'y nahukot; ako'y tumatangis buong araw.</span> <span class="verse"><a name="7">7</a>Sapagka't ang aking mga balakang ay lipos ng hirap; at walang kagalingan sa aking laman.</span> <span class="verse"><a name="8">8</a>Ako'y nanglalata, at bugbog na mainam: ako'y umangal dahil sa kaba ng aking loob.</span> <span class="verse"><a name="9">9</a>Panginoon, lahat ng aking nais ay nasa harap mo; at ang aking hibik ay hindi lingid sa iyo.</span> <span class="verse"><a name="10">10</a>Ang aking loob ay kakabakaba, ang aking kalakasan ay nanglalata: tungkol sa liwanag ng aking mga mata, ay napawi rin ito sa akin.</span> <span class="verse"><a name="11">11</a>Ang mga mangliligaw at mga kaibigan ko ay nangatayong malayo sa aking paghihirap; at ang aking mga kamaganak ay nakalayo.</span> <span class="verse"><a name="12">12</a>Sila namang nangaguusig ng aking buhay ay nangaglagay ng mga silo na ukol sa akin; at silang nagsisihanap ng aking ikapapahamak ay nangagsasalita ng mga masasamang bagay, at nangagiisip ng pagdaraya buong araw.</span> <span class="verse"><a name="13">13</a>Nguni't ako'y gaya ng binging tao, na hindi nakakarinig; at ako'y gaya ng piping tao, na hindi ibinubuka ang kaniyang bibig.</span> <span class="verse"><a name="14">14</a>Oo, ako'y gaya ng tao na hindi nakakarinig, at sa kaniyang bibig ay walang mga kasawayan.</span> <span class="verse"><a name="15">15</a>Sapagka't sa iyo, Oh Panginoon ay umaasa ako: ikaw ay sasagot, Oh Panginoon kong Dios.</span> <span class="verse"><a name="16">16</a>Sapagka't aking sinabi: Baka ako'y kagalakan nila: pagka ang aking paa ay nadudulas, ay nagsisipagmataas sila laban sa akin.</span> <span class="verse"><a name="17">17</a>Sapagka't ako'y madali ng mahulog, at ang aking kapanglawan ay laging nasa harap ko.</span> <span class="verse"><a name="18">18</a>Sapagka't aking ipahahayag ang aking kasamaan; aking ikamamanglaw ang aking kasalanan.</span> <span class="verse"><a name="19">19</a>Nguni't ang aking mga kaaway ay buhay at malalakas: at silang nangagtatanim sa akin na may kamalian ay dumami.</span> <span class="verse"><a name="20">20</a>Sila namang nangagbabayad ng kasamaan sa mabuti ay mga kaaway ko, sapagka't aking sinunod ang bagay na mabuti.</span> <span class="verse"><a name="21">21</a>Huwag mo akong pabayaan, Oh Panginoon: Oh Dios ko, huwag kang lumayo sa akin.</span> <span class="verse"><a name="22">22</a>Magmadali kang tulungan mo ako, Oh Panginoon na aking kaligtasan.</span> </p></div</div></div></body></html>