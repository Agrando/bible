<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 48</strong></div><p><span class="verse"><a name="1">1</a>Dakila ang Panginoon, at marapat pakapurihin, sa bayan ng aming Dios, sa kaniyang banal na bundok.</span> <span class="verse"><a name="2">2</a>Maganda sa kataasan, ang kagalakan ng buong lupa, siyang bundok ng Sion, sa mga dako ng hilagaan, na bayan ng dakilang Hari.</span> <span class="verse"><a name="3">3</a>Ang Dios ay napakilala sa kaniyang mga bahay-hari, na pinakakanlungan.</span> <span class="verse"><a name="4">4</a>Sapagka't narito, ang mga hari ay nagpupulong, sila'y nagsidaang magkakasama.</span> <span class="verse"><a name="5">5</a>Kanilang nakita, nagsipanggilalas nga sila; sila'y nanganglupaypay, sila'y nangagmadaling tumakas.</span> <span class="verse"><a name="6">6</a>Panginginig ay humawak sa kanila roon; sakit, gaya ng sa isang babae sa pagdaramdam.</span> <span class="verse"><a name="7">7</a>Sa pamamagitan ng hanging silanganan iyong binabasag ang mga sasakyan sa Tharsis.</span> <span class="verse"><a name="8">8</a>Kung ano ang aming narinig, ay gayon ang aming nakita sa bayan ng Panginoon ng mga hukbo, sa bayan ng aming Dios: itatatag ito ng Dios magpakailan man. (Selah)</span> <span class="verse"><a name="9">9</a>Aming inaalaala ang iyong kagandahang-loob, Oh Dios, sa gitna ng iyong templo.</span> <span class="verse"><a name="10">10</a>Kung ano ang iyong pangalan, Oh Dios, gayon ang pagpuri sa iyo hanggang sa mga wakas ng lupa; ang iyong kanan ay puspos ng katuwiran.</span> <span class="verse"><a name="11">11</a>Matuwa ka bundok ng Sion, magalak ang mga anak na babae ng Juda, dahil sa iyong mga kahatulan.</span> <span class="verse"><a name="12">12</a>Libutin ninyo ang Sion, at inyong ligirin siya: inyong saysayin ang mga moog niyaon.</span> <span class="verse"><a name="13">13</a>Tandaan ninyong mabuti ang kaniyang mga kuta, inyong masdan ang kaniyang mga bahay-hari; upang inyong maisaysay ito sa susunod na lahi.</span> <span class="verse"><a name="14">14</a>Sapagka't ang Dios na ito ay ating Dios magpakailan-kailan man: siya'y magiging ating patnubay hanggang sa kamatayan.</span> </p></div</div></div></body></html>