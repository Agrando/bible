<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 116</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/116"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 116</strong></div><p><span class="verse"><a name="1">1</a>Aking iniibig ang Panginoon, sapagka't kaniyang dininig ang aking tinig at aking mga hiling.</span> <span class="verse"><a name="2">2</a>Sapagka't kaniyang ikiniling ang kaniyang pakinig sa akin, kaya't ako'y tatawag sa kaniya habang ako'y nabubuhay.</span> <span class="verse"><a name="3">3</a>Ang tali ng kamatayan ay pumulupot sa akin, at ang mga sakit ng Sheol ay nagsihawak sa akin: aking nasumpungan ang kabagabagan at kapanglawan.</span> <span class="verse"><a name="4">4</a>Nang magkagayo'y tumawag ako sa pangalan ng Panginoon; Oh Panginoon, isinasamo ko sa iyo, iligtas mo ang aking kaluluwa.</span> <span class="verse"><a name="5">5</a>Mapagbiyaya ang Panginoon, at matuwid; Oo, ang Dios namin ay maawain.</span> <span class="verse"><a name="6">6</a>Pinalalagi ng Panginoon ang mga tapat na loob: ako'y nababa, at kaniyang iniligtas ako.</span> <span class="verse"><a name="7">7</a>Bumalik ka sa iyong kapahingahan, Oh kaluluwa ko; sapagka't ginawan ka ng mabuti ng Panginoon.</span> <span class="verse"><a name="8">8</a>Sapagka't iyong iniligtas ang kaluluwa ko sa kamatayan, at ang mga mata ko sa mga luha, at ang mga paa ko sa pagkabuwal.</span> <span class="verse"><a name="9">9</a>Ako'y lalakad sa harap ng Panginoon, sa lupain ng mga buhay.</span> <span class="verse"><a name="10">10</a>Ako'y sumasampalataya, sapagka't ako'y magsasalita: ako'y lubhang nagdalamhati:</span> <span class="verse"><a name="11">11</a>Aking sinabi sa aking pagmamadali, lahat ng tao ay bulaan.</span> <span class="verse"><a name="12">12</a>Ano ang aking ibabayad sa Panginoon dahil sa lahat niyang kabutihan sa akin?</span> <span class="verse"><a name="13">13</a>Aking kukunin ang saro ng kaligtasan, at tatawag ako sa pangalan ng Panginoon.</span> <span class="verse"><a name="14">14</a>Aking babayaran ang mga panata ko sa Panginoon, Oo, sa harapan ng buo niyang bayan.</span> <span class="verse"><a name="15">15</a>Mahalaga sa paningin ng Panginoon ang kamatayan ng kaniyang mga banal.</span> <span class="verse"><a name="16">16</a>Oh Panginoon, tunay na ako'y iyong lingkod; ako'y iyong lingkod, na anak ng iyong lingkod na babae; iyong kinalag ang aking mga tali.</span> <span class="verse"><a name="17">17</a>Aking ihahandog sa iyo ang hain na pasalamat, at tatawag ako sa pangalan ng Panginoon.</span> <span class="verse"><a name="18">18</a>Aking babayaran ang mga panata ko sa Panginoon, Oo, sa harapan ng buo niyang bayan;</span> <span class="verse"><a name="19">19</a>Sa mga looban ng bahay ng Panginoon, sa gitna mo, Oh Jerusalem. Purihin ninyo ang Panginoon.</span> </p></div</div></div></body></html>