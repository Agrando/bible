<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 78</strong></div><p><span class="verse"><a name="1">1</a>Makinig kayo, Oh bayan ko, sa aking kautusan: ikiling ninyo ang inyong mga pakinig sa mga salita ng aking bibig.</span> <span class="verse"><a name="2">2</a>Aking bubukhin ang aking bibig sa isang talinghaga; ako'y magsasalita ng mga malabong sabi ng una:</span> <span class="verse"><a name="3">3</a>Na aming narinig at naalaman, at isinaysay sa amin ng aming mga magulang.</span> <span class="verse"><a name="4">4</a>Hindi namin ikukubli sa kanilang mga anak, na isasaysay sa salin ng lahing darating ang mga pagpuri sa Panginoon, at ang kaniyang kalakasan, at ang kaniyang mga kagilagilalas na mga gawa na kaniyang ginawa.</span> <span class="verse"><a name="5">5</a>Sapagka't siya'y nagtatag ng patotoo sa Jacob, at nagtakda ng kautusan sa Israel, na kaniyang iniutos sa aming mga magulang, na kanilang ipabatid sa kanilang mga anak:</span> <span class="verse"><a name="6">6</a>Upang maalaman ng lahing darating, sa makatuwid baga'y ng mga anak na ipanganganak; na siyang magsisibangon, at mangagsasaysay sa kanilang mga anak:</span> <span class="verse"><a name="7">7</a>Upang kanilang mailagak ang kanilang pagasa sa Dios, at huwag kalimutan ang mga gawa ng Dios, Kundi ingatan ang kaniyang mga utos:</span> <span class="verse"><a name="8">8</a>At huwag maging gaya ng kanilang mga magulang, may matigas na ulo at mapanghimagsik na lahi; isang lahing di naglagay sa matuwid ng kanilang puso, at ang kanilang diwa ay hindi tapat sa Dios,</span> <span class="verse"><a name="9">9</a>Ang mga anak ni Ephraim, gayong may sakbat at may dalang mga busog, at nagsitalikod sa kaarawan ng pagbabaka.</span> <span class="verse"><a name="10">10</a>Hindi nila tinupad ang tipan ng Dios, at nagsitangging magsilakad sa kaniyang kautusan;</span> <span class="verse"><a name="11">11</a>At kanilang kinalimutan ang kaniyang mga gawa, at ang kaniyang mga kagilagilalas na mga gawa na kaniyang ipinakita sa kanila.</span> <span class="verse"><a name="12">12</a>Mga kagilagilalas na mga bagay ay ginawa niya sa paningin ng kanilang mga magulang, sa lupain ng Egipto, sa parang ng Zoan.</span> <span class="verse"><a name="13">13</a>Hinawi niya ang dagat, at pinaraan niya sila; at kaniyang pinatayo ang tubig na parang bunton.</span> <span class="verse"><a name="14">14</a>Sa araw naman ay kaniyang pinatnubayan sila sa pamamagitan ng isang ulap, at buong gabi ay sa pamamagitan ng tanglaw na apoy.</span> <span class="verse"><a name="15">15</a>Kaniyang pinuwangan ang mga bato sa ilang, at pinainom niya sila ng sagana na gaya ng mula sa mga kalaliman.</span> <span class="verse"><a name="16">16</a>Nagpabukal naman siya mula sa bato. At nagpababa ng tubig na parang mga ilog.</span> <span class="verse"><a name="17">17</a>Gayon ma'y nagkasala uli sila laban sa kaniya, upang manghimagsik laban sa Kataastaasan sa ilang.</span> <span class="verse"><a name="18">18</a>At kanilang tinukso ang Dios sa kanilang puso, sa paghingi ng pagkain sa kanilang pita.</span> <span class="verse"><a name="19">19</a>Oo, sila'y nagsalita laban sa Dios; kanilang sinabi, Makapaghahanda ba ang Dios ng dulang sa ilang?</span> <span class="verse"><a name="20">20</a>Narito, kaniyang pinalo ang bato, na ang mga tubig ay bumubuluwak, at mga bukal ay nagsisiapaw; makapagbibigay ba siya ng tinapay naman? Ipaghahanda ba niya ng karne ang kaniyang bayan?</span> <span class="verse"><a name="21">21</a>Kaya't narinig ng Panginoon, at napoot: at isang apoy ay nagalab laban sa Jacob, at galit naman ay napailanglang laban sa Israel;</span> <span class="verse"><a name="22">22</a>Sapagka't sila'y hindi nagsisampalataya sa Dios, at hindi nagsitiwala sa kaniyang pagliligtas.</span> <span class="verse"><a name="23">23</a>Gayon ma'y nagutos siya sa mga langit sa itaas, at binuksan ang mga pintuan ng langit;</span> <span class="verse"><a name="24">24</a>At pinaulanan niya sila ng mana upang makain. At binigyan sila ng trigo ng langit.</span> <span class="verse"><a name="25">25</a>Kumain ang tao ng tinapay ng makapangyarihan: pinadalhan niya sila ng pagkain hanggang sa nangabusog.</span> <span class="verse"><a name="26">26</a>Kaniyang pinahihip ang hanging silanganan sa mga langit: at sa pamamagitan ng kaniyang kapangyarihan ay pinatnubayan niya ang hanging timugan.</span> <span class="verse"><a name="27">27</a>Pinaulanan naman niya sila ng karne na parang alabok, at ng mga ibong parang buhangin sa mga dagat:</span> <span class="verse"><a name="28">28</a>At pinalagpak niya sa gitna ng kanilang kampamento, sa palibot ng kanilang mga tahanan.</span> <span class="verse"><a name="29">29</a>Sa gayo'y nagsikain sila, at nangabusog na mabuti; at ibinigay niya sa kanila ang kanilang pita.</span> <span class="verse"><a name="30">30</a>Hindi sila nagsihiwalay sa kanilang pita, ang kanilang pagkain ay nasa kanila pang mga bibig,</span> <span class="verse"><a name="31">31</a>Nang ang galit ng Dios ay paitaas laban sa kanila, at pumatay sa mga pinakamataba sa kanila, at sinaktan ang mga binata sa Israel.</span> <span class="verse"><a name="32">32</a>Sa lahat ng ito ay nangagkasala pa sila, at hindi naniwala sa kaniyang kagilagilalas na mga gawa.</span> <span class="verse"><a name="33">33</a>Kaya't kaniyang pinaram ang kanilang mga kaarawan sa walang kabuluhan, at ang kanilang mga taon ay sa mga kakilabutan.</span> <span class="verse"><a name="34">34</a>Nang kaniyang patayin sila, sila'y nangagusisa sa kaniya: at sila'y nagsibalik, at nagsihanap ng tapat sa Dios.</span> <span class="verse"><a name="35">35</a>At kanilang naalaala na ang Dios ay kanilang malaking bato, at ang Kataastaasang Dios ay kanilang manunubos.</span> <span class="verse"><a name="36">36</a>Nguni't tinutuya nila siya ng kanilang bibig, at pinagbubulaanan nila siya ng kanilang dila.</span> <span class="verse"><a name="37">37</a>Sapagka't ang kanilang puso ay hindi matuwid sa kaniya, ni tapat man sila sa kaniyang tipan.</span> <span class="verse"><a name="38">38</a>Nguni't siya, palibhasa'y puspos ng kaawaan, ay pinatawad ang kanilang kasamaan at hindi sila nilipol: Oo, madalas na inihiwalay ang kaniyang galit, at hindi pinukaw ang buo niyang poot.</span> <span class="verse"><a name="39">39</a>At naalaala niyang sila'y laman lamang; hanging dumadaan, at hindi bumabalik.</span> <span class="verse"><a name="40">40</a>Kay dalas na nanghimagsik nila laban sa kaniya sa ilang, at pinapanglaw nila siya sa ilang!</span> <span class="verse"><a name="41">41</a>At sila'y nagsibalik uli, at tinukso ang Dios, at minungkahi ang Banal ng Israel.</span> <span class="verse"><a name="42">42</a>Hindi nila inalaala ang kaniyang kamay, ni ang araw man nang kaniyang tubusin sila sa kaaway.</span> <span class="verse"><a name="43">43</a>Kung paanong kaniyang inilagay ang kaniyang mga tanda sa Egipto, at ang kaniyang mga kababalaghan sa parang ng Zoan;</span> <span class="verse"><a name="44">44</a>At pinapaging dugo ang kanilang mga ilog, at ang kanilang mga bukal, na anopa't hindi sila makainom.</span> <span class="verse"><a name="45">45</a>Nagsugo rin siya sa gitna nila ng mga pulutong ng mga bangaw na lumamon sa kanila; at mga palaka, na nagsigiba sa kanila.</span> <span class="verse"><a name="46">46</a>Ibinigay rin niya ang kanilang bunga sa tipaklong, at ang kanilang pakinabang sa balang.</span> <span class="verse"><a name="47">47</a>Sinira niya ang kanilang ubasan ng granizo, at ang mga puno nila ng sikomoro ng escarcha.</span> <span class="verse"><a name="48">48</a>Ibinigay rin naman niya ang kanilang mga hayop sa granizo, at sa mga lintik ang kanilang mga kawan.</span> <span class="verse"><a name="49">49</a>Ibinugso niya sa kanila ang kabangisan ng kaniyang galit, poot at galit, at kabagabagan, pulutong ng mga anghel ng kasamaan.</span> <span class="verse"><a name="50">50</a>Kaniyang iginawa ng landas ang kaniyang galit; hindi niya pinigil ang kanilang buhay sa kamatayan, kundi ibinigay ang kanilang buhay sa pagkapuksa;</span> <span class="verse"><a name="51">51</a>At sinaktan ang lahat na panganay sa Egipto, ang panguna ng kanilang kalakasan sa mga tolda ni Cham:</span> <span class="verse"><a name="52">52</a>Nguni't kaniyang pinayaon ang kaniyang sariling bayan na parang mga tupa, at pinatnubayan sila sa ilang na parang kawan.</span> <span class="verse"><a name="53">53</a>At inihatid niya silang tiwasay, na anopa't hindi sila nangatakot: nguni't tinakpan ng dagat ang kanilang mga kaaway.</span> <span class="verse"><a name="54">54</a>At dinala niya sila sa hangganan ng kaniyang santuario, sa bundok na ito na binili ng kaniyang kanang kamay.</span> <span class="verse"><a name="55">55</a>Pinalayas din niya ang mga bansa sa harap nila, at binahagi sa kanila na pinakamana sa pamamagitan ng pising panukat, at pinatahan ang mga lipi ng Israel sa kanilang mga tolda.</span> <span class="verse"><a name="56">56</a>Gayon ma'y nanukso at nanghimagsik sila laban sa Kataastaasang Dios, at hindi iningatan ang kaniyang mga patotoo;</span> <span class="verse"><a name="57">57</a>Kundi nagsitalikod, at nagsigawang may paglililo na gaya ng kanilang mga magulang: sila'y nagsilisyang parang magdarayang busog.</span> <span class="verse"><a name="58">58</a>Sapagka't minungkahi nila siya sa galit ng kanilang mga mataas na dako, at kinilos nila siya sa panibugho ng kanilang mga larawang inanyuan.</span> <span class="verse"><a name="59">59</a>Nang marinig ito ng Dios, ay napoot, at kinayamutang lubha ang Israel:</span> <span class="verse"><a name="60">60</a>Sa gayo'y kaniyang pinabayaan ang tabernakulo ng Silo, ang tolda na kaniyang inilagay sa gitna ng mga tao;</span> <span class="verse"><a name="61">61</a>At ibinigay ang kaniyang kalakasan sa pagkabihag, at ang kaniyang kaluwalhatian ay sa kamay ng kaaway.</span> <span class="verse"><a name="62">62</a>Ibinigay rin niya ang kaniyang bayan sa tabak; at napoot sa kaniyang mana.</span> <span class="verse"><a name="63">63</a>Nilamon ng apoy ang kanilang mga binata; at ang mga dalaga nila'y hindi nagkaroon ng awit ng pagaasawa.</span> <span class="verse"><a name="64">64</a>Ang mga saserdote nila'y nabuwal sa pamamagitan ng tabak; at ang mga bao nila'y hindi nanganaghoy.</span> <span class="verse"><a name="65">65</a>Nang magkagayo'y gumising ang Panginoon na gaya ng mula sa pagkakatulog, gaya ng malakas na tao na humihiyaw dahil sa alak.</span> <span class="verse"><a name="66">66</a>At sinaktan niya sa likod ang kaniyang mga kaaway: inilagay niya sila sa laging kadustaan.</span> <span class="verse"><a name="67">67</a>Bukod dito'y tinanggihan niya ang tolda ng Jose, at hindi pinili ang lipi ni Ephraim;</span> <span class="verse"><a name="68">68</a>Kundi pinili ang lipi ni Juda, ang bundok ng Zion na kaniyang inibig.</span> <span class="verse"><a name="69">69</a>At itinayo niya ang kaniyang santuario na parang mga kataasan, parang lupa na kaniyang itinatag magpakailan man.</span> <span class="verse"><a name="70">70</a>Pinili naman niya si David na kaniyang lingkod, at kinuha niya siya mula sa kulungan ng mga tupa:</span> <span class="verse"><a name="71">71</a>Dinala niya siya na mula sa pagsunod sa mga tupa ng nagpapasuso, upang maging pastor ng Jacob na kaniyang bayan, at ang Israel na kaniyang mana.</span> <span class="verse"><a name="72">72</a>Sa gayo'y siya ang kanilang pastor ayon sa pagtatapat ng kaniyang puso; at pinatnubayan niya sila sa pamamagitan ng kabihasahan ng kaniyang mga kamay.</span> </p></div</div></div></body></html>