<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 118</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/118"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 118</strong></div><p><span class="verse"><a name="1">1</a>Oh mangagpasalamat kayo sa Panginoon; sapagka't siya'y mabuti: sapagka't ang kaniyang kagandahang-loob ay magpakailan man.</span> <span class="verse"><a name="2">2</a>Magsabi ngayon ang Israel, na ang kaniyang kagandahang-loob ay magpakailan man.</span> <span class="verse"><a name="3">3</a>Magsabi ngayon ang sangbahayan ni Aaron, na ang kaniyang kagandahang-loob ay magpakailan man.</span> <span class="verse"><a name="4">4</a>Mangagsabi ngayon ang nangatatakot sa Panginoon, na ang kaniyang kagandahang-loob ay magpakailan man.</span> <span class="verse"><a name="5">5</a>Sa aking kapanglawan ay tumawag ako sa Panginoon: sinagot ako ng Panginoon, at inilagay ako sa maluwag na dako.</span> <span class="verse"><a name="6">6</a>Ang Panginoon ay kakampi ko; hindi ako matatakot: anong magagawa ng tao sa akin?</span> <span class="verse"><a name="7">7</a>Ang Panginoon ay kakampi ko sa gitna nila na nagsisitulong sa akin: kaya't makikita ko ang nasa ko sa kanila na nangagtatanim sa akin.</span> <span class="verse"><a name="8">8</a>Lalong mabuti ang manganlong sa Panginoon kay sa maglagak ng tiwala sa tao.</span> <span class="verse"><a name="9">9</a>Lalong mabuti ang manganlong sa Panginoon kay sa maglagak ng tiwala sa mga pangulo.</span> <span class="verse"><a name="10">10</a>Kinubkob ako ng lahat ng mga bansa sa palibot: sa pangalan ng Panginoon ay aking ihihiwalay sila.</span> <span class="verse"><a name="11">11</a>Kanilang kinubkob ako sa palibot; oo, kanilang kinubkob ako sa palibot: sa pangalan ng Panginoon ay aking ihihiwalay sila.</span> <span class="verse"><a name="12">12</a>Kanilang kinubkob ako sa palibot na parang mga pukyutan: sila'y nangamatay na parang apoy ng mga dawag: sa pangalan ng Panginoon ay aking ihihiwalay sila.</span> <span class="verse"><a name="13">13</a>Itinulak mo akong bigla upang ako'y mabuwal: nguni't tulungan ako ng Panginoon.</span> <span class="verse"><a name="14">14</a>Ang Panginoon ay aking kalakasan at awit; at siya'y naging aking kaligtasan.</span> <span class="verse"><a name="15">15</a>Ang tinig ng kagalakan at kaligtasan ay nasa mga tolda ng matuwid: ang kanan ng Panginoon ay gumagawang matapang.</span> <span class="verse"><a name="16">16</a>Ang kanan ng Panginoon ay nabunyi; ang kanan ng Panginoon ay gumagawang matapang.</span> <span class="verse"><a name="17">17</a>Hindi ako mamamatay, kundi mabubuhay, at magpapahayag ng mga gawa ng Panginoon.</span> <span class="verse"><a name="18">18</a>Pinarusahan akong mainam ng Panginoon; nguni't hindi niya ako ibinigay sa kamatayan.</span> <span class="verse"><a name="19">19</a>Buksan ninyo sa akin ang mga pintuan ng katuwiran; aking papasukan, ako'y magpapasalamat sa Panginoon.</span> <span class="verse"><a name="20">20</a>Ito'y siyang pintuan ng Panginoon; papasukan ng matuwid.</span> <span class="verse"><a name="21">21</a>Ako'y magpapasalamat sa iyo, sapagka't sinagot mo ako! At ikaw ay naging aking kaligtasan.</span> <span class="verse"><a name="22">22</a>Ang bato na itinakuwil ng nangagtayo ng bahay ay naging pangulo sa sulok.</span> <span class="verse"><a name="23">23</a>Ito ang gawa ng Panginoon: kagilagilalas sa harap ng ating mga mata.</span> <span class="verse"><a name="24">24</a>Ito ang araw na ginawa ng Panginoon; tayo'y mangagagalak at ating katutuwaan.</span> <span class="verse"><a name="25">25</a>Magligtas ka ngayon, isinasamo namin sa iyo, Oh Panginoon: Oh Panginoon, isinasamo namin sa iyo, magsugo ka ngayon ng kaginhawahan.</span> <span class="verse"><a name="26">26</a>Mapalad siya na dumarating sa pangalan ng Panginoon: aming pinuri kayo mula sa bahay ng Panginoon.</span> <span class="verse"><a name="27">27</a>Ang Panginoon ay Dios, at binigyan niya kami ng liwanag; talian ninyo ang hain ng mga panali, sa makatuwid baga'y sa mga tila sungay ng dambana.</span> <span class="verse"><a name="28">28</a>Ikaw ay aking Dios, at magpapasalamat ako sa iyo: ikaw ay aking Dios, aking ibubunyi ka.</span> <span class="verse"><a name="29">29</a>Oh mangagpasalamat kayo sa Panginoon, sapagka't siya'y mabuti: sapagka't ang kaniyang kagandahang-loob ay magpakailan man.</span> </p></div</div></div></body></html>