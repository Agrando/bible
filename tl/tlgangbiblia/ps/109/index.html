<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 109</strong></div><p><span class="verse"><a name="1">1</a>Huwag kang mapayapa, Oh Dios na aking kapurihan;</span> <span class="verse"><a name="2">2</a>Sapagka't ang bibig ng masama at ang bibig ng magdaraya ay ibinuka nila laban sa akin: sila'y nangagsalita sa akin na may sinungaling na dila.</span> <span class="verse"><a name="3">3</a>Kanilang kinulong ako sa palibot ng mga salitang pagtatanim, at nagsilaban sa akin ng walang kadahilanan.</span> <span class="verse"><a name="4">4</a>Sa kabayaran ng aking pagibig ay mga kaaway ko sila: nguni't ako'y tumatalaga sa dalangin.</span> <span class="verse"><a name="5">5</a>At iginanti nila sa akin ay kasamaan sa mabuti, at pagtatanim sa pagibig ko.</span> <span class="verse"><a name="6">6</a>Lagyan mo ng masamang tao siya: at tumayo nawa ang isang kaaway sa kaniyang kanan.</span> <span class="verse"><a name="7">7</a>Pagka siya'y nahatulan, lumabas nawa siyang salarin; at maging kasalanan nawa ang kaniyang dalangin.</span> <span class="verse"><a name="8">8</a>Maging kaunti nawa ang kaniyang mga kaarawan; at kunin nawa ng iba ang kaniyang katungkulan.</span> <span class="verse"><a name="9">9</a>Maulila nawa ang kaniyang mga anak, at mabao ang kaniyang asawa.</span> <span class="verse"><a name="10">10</a>Magsilaboy nawa ang kaniyang mga anak, at mangagpalimos; at hanapin nila ang kanilang pagkain sa kanilang mga dakong guho.</span> <span class="verse"><a name="11">11</a>Kunin nawa ng manglulupig ang lahat niyang tinatangkilik; at samsamin ng mga taga ibang lupa ang kaniyang mga gawa.</span> <span class="verse"><a name="12">12</a>Mawalan nawa ng maawa sa kaniya; at mawalan din ng maawa sa kaniyang mga anak na ulila.</span> <span class="verse"><a name="13">13</a>Mahiwalay nawa ang kaniyang kaapuapuhan; sa lahing darating ay mapawi ang kaniyang pangalan.</span> <span class="verse"><a name="14">14</a>Maalaala nawa ng Panginoon ang kasamaan ng kaniyang mga magulang; at huwag mapawi ang kasalanan ng kaniyang ina,</span> <span class="verse"><a name="15">15</a>Mangalagay nawa silang lagi sa harap ng Panginoon, upang ihiwalay niya ang alaala sa kanila sa lupa.</span> <span class="verse"><a name="16">16</a>Sapagka't hindi niya naalaalang magpakita ng kaawaan, kundi hinabol ang dukha at mapagkailangan, at ang may bagbag na puso, upang patayin.</span> <span class="verse"><a name="17">17</a>Oo, kaniyang inibig ang sumpa, at dumating sa kaniya; at hindi siya nalulugod sa pagpapala, at malayo sa kaniya.</span> <span class="verse"><a name="18">18</a>Nagsusuot naman siya ng sumpa na parang kaniyang damit, at nasok sa kaniyang mga loob na bahagi na parang tubig, at parang langis sa kaniyang mga buto.</span> <span class="verse"><a name="19">19</a>Sa kaniya'y maging gaya nawa ng balabal na ibinabalabal, at gaya ng bigkis na ibinibigkis na lagi.</span> <span class="verse"><a name="20">20</a>Ito ang kagantihan sa aking mga kaaway na mula sa Panginoon, at sa kanilang nangagsasalita ng kasamaan laban sa aking kaluluwa.</span> <span class="verse"><a name="21">21</a>Nguni't gumawa kang kasama ko, Oh Dios na Panginoon, alang-alang sa iyong pangalan: sapagka't ang iyong kagandahang-loob ay mabuti, iligtas mo ako,</span> <span class="verse"><a name="22">22</a>Sapagka't ako'y dukha at mapagkailangan, at ang aking puso ay nasaktan sa loob ko.</span> <span class="verse"><a name="23">23</a>Ako'y yumayaong gaya ng lilim pagka kumikiling: ako'y itinataas at ibinababa ng hangin na parang balang.</span> <span class="verse"><a name="24">24</a>Ang aking mga tuhod ay mahina sa pagaayuno, at ang aking laman ay nagkukulang ng katabaan.</span> <span class="verse"><a name="25">25</a>Ako nama'y naging kadustaan sa kanila: pagka kanilang nakikita ako, kanilang pinagagalawgalaw ang kanilang ulo.</span> <span class="verse"><a name="26">26</a>Tulungan mo ako, Oh Panginoon kong Dios; Oh iligtas mo ako ayon sa iyong kagandahang-loob:</span> <span class="verse"><a name="27">27</a>Upang kanilang maalaman na ito'y iyong kamay; na ikaw, Panginoon, ang may gawa.</span> <span class="verse"><a name="28">28</a>Sumumpa sila, nguni't magpapala ka: pagka sila'y nagsibangon, sila'y mangapapahiya, nguni't ang iyong lingkod ay magagalak.</span> <span class="verse"><a name="29">29</a>Manamit ng kasiraang puri ang mga kaaway ko, at matakpan sila ng kanilang sariling kahihiyan na parang balabal.</span> <span class="verse"><a name="30">30</a>Ako'y magpapasalamat ng marami ng aking bibig sa Panginoon; Oo, aking pupurihin siya sa gitna ng karamihan.</span> <span class="verse"><a name="31">31</a>Sapagka't siya'y tatayo sa kanan ng mapagkailangan, upang iligtas sa kanilang nagsisihatol ng kaniyang kaluluwa.</span> </p></div</div></div></body></html>