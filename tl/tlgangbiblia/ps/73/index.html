<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 73</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/ps/73"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/ps">Psalms</a> &gt <strong>Chapter 73</strong></div><p><span class="verse"><a name="1">1</a>Tunay na ang Dios ay mabuti sa Israel. Sa mga malilinis sa puso.</span> <span class="verse"><a name="2">2</a>Nguni't tungkol sa akin, ang mga paa ko'y halos nahiwalay: ang mga hakbang ko'y kamunti nang nangadulas.</span> <span class="verse"><a name="3">3</a>Sapagka't ako'y nanaghili sa hambog, nang aking makita ang kaginhawahan ng masama.</span> <span class="verse"><a name="4">4</a>Sapagka't walang mga tali sa kanilang kamatayan: kundi ang kanilang kalakasan ay matatag.</span> <span class="verse"><a name="5">5</a>Sila'y wala sa kabagabagan na gaya ng ibang mga tao; na hindi man sila nangasasalot na gaya ng ibang mga tao.</span> <span class="verse"><a name="6">6</a>Kaya't kapalalua'y gaya ng kuwintas sa kanilang leeg: tinatakpan sila ng karahasan na gaya ng bihisan.</span> <span class="verse"><a name="7">7</a>Ang kanilang mga mata ay lumuluwa sa katabaan: sila'y mayroong higit kay sa mananasa ng puso.</span> <span class="verse"><a name="8">8</a>Sila'y manganunuya, at sa kasamaan ay nanunungayaw ng pagpighati: sila'y nangagsasalitang may kataasan.</span> <span class="verse"><a name="9">9</a>Kanilang inilagay ang kanilang bibig sa mga langit, at ang kanilang dila ay lumalakad sa lupa.</span> <span class="verse"><a name="10">10</a>Kaya't ibinabalik dito ang kaniyang bayan: at tubig ng punong saro ay nilalagok nila.</span> <span class="verse"><a name="11">11</a>At kanilang sinasabi, Paanong nalalaman ng Dios? At may kaalaman ba sa Kataastaasan?</span> <span class="verse"><a name="12">12</a>Narito, ang mga ito ang masama; at palibhasa'y laging tiwasay nagsisilago sa mga kayamanan,</span> <span class="verse"><a name="13">13</a>Tunay na sa walang kabuluhan ay nilinis ko ang aking puso, at hinugasan ko ang aking mga kamay sa kawalaang sala;</span> <span class="verse"><a name="14">14</a>Sapagka't buong araw ay nasalot ako, at naparusahan tuwing umaga.</span> <span class="verse"><a name="15">15</a>Kung aking sinabi, Ako'y magsasalita ng ganito; narito, ako'y gagawang may karayaan sa lahi ng iyong mga anak.</span> <span class="verse"><a name="16">16</a>Nang aking isipin kung paanong aking malalaman ito, ay napakahirap sa ganang akin;</span> <span class="verse"><a name="17">17</a>Hanggang sa ako'y pumasok sa santuario ng Dios, at aking nagunita ang kanilang huling wakas,</span> <span class="verse"><a name="18">18</a>Tunay na iyong inilagay sila sa mga madulas na dako: iyong inilugmok sila sa kapahamakan.</span> <span class="verse"><a name="19">19</a>Kung paanong naging kapahamakan sila sa isang sandali! Sila'y nilipol na lubos ng mga kakilabutan.</span> <span class="verse"><a name="20">20</a>Ang panaginip sa pagkagising: sa gayon, Oh Panginoon, pag gumising ka, iyong hahamakin ang kanilang larawan.</span> <span class="verse"><a name="21">21</a>Sapagka't ang puso ko'y namanglaw, at sa aking kalooban ay nasaktan ako:</span> <span class="verse"><a name="22">22</a>Sa gayo'y naging walang muwang ako, at musmos; ako'y naging gaya ng hayop sa harap mo.</span> <span class="verse"><a name="23">23</a>Gayon ma'y laging sumasaiyo ako: iyong inalalayan ang aking kanan.</span> <span class="verse"><a name="24">24</a>Iyong papatnubayan ako ng iyong payo, at pagkatapos ay tatanggapin mo ako sa kaluwalhatian.</span> <span class="verse"><a name="25">25</a>Sinong kumakasi sa akin sa langit kundi ikaw? At walang ninanasa ako sa lupa liban sa iyo.</span> <span class="verse"><a name="26">26</a>Ang aking laman at ang aking puso ay nanglulupaypay: nguni't ang Dios ay kalakasan ng aking puso, at bahagi ko magpakailan man.</span> <span class="verse"><a name="27">27</a>Sapagka't narito, silang malayo sa iyo ay mangalilipol: iyong ibinuwal silang lahat, na nangakikiapid, na nagsisihiwalay sa iyo.</span> <span class="verse"><a name="28">28</a>Nguni't mabuti sa akin na lumapit sa Dios; ginawa kong aking kanlungan ang Panginoong Dios, upang aking maisaysay ang lahat ng iyong mga gawa.</span> </p></div</div></div></body></html>