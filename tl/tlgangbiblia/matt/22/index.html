<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/matt">Matthew</a> &gt <strong>Chapter 22</strong></div><p><span class="verse"><a name="1">1</a>At sumagot si Jesus at muling pinagsalitaan sila sa mga talinghaga, na sinasabi,</span> <span class="verse"><a name="2">2</a>Tulad ang kaharian ng langit sa isang hari na naghanda ng piging ng kasalan ng kaniyang anak na lalake,</span> <span class="verse"><a name="3">3</a>At sinugo ang kaniyang mga alipin upang tawagin ang mga inanyayahan sa piging ng kasalan: at sila'y ayaw magsidalo.</span> <span class="verse"><a name="4">4</a>Muling nagsugo siya sa ibang mga alipin, na sinasabi, Sabihin ninyo sa mga inanyayahan, Narito, inihanda ko na ang aking piging; pinatay ko ang aking mga baka at mga hayop na matataba, at ang lahat ng mga bagay ay nahahanda na: magsiparito kayo sa piging ng kasalan.</span> <span class="verse"><a name="5">5</a>Datapuwa't hindi nila pinansin, at sila'y nagsiyaon sa kanilang lakad, ang isa'y sa kaniyang sariling bukid, ang isa'y sa kaniyang mga kalakal;</span> <span class="verse"><a name="6">6</a>At hinawakan ng mga iba ang kaniyang mga alipin, at sila'y dinuwahagi, at pinagpapatay.</span> <span class="verse"><a name="7">7</a>Datapuwa't ang hari ay nagalit; at sinugo ang kaniyang mga hukbo, at pinuksa ang mga mamamataytaong yaon, at sinunog ang kanilang bayan.</span> <span class="verse"><a name="8">8</a>Nang magkagayo'y sinabi niya sa kaniyang mga alipin, Nahahanda ang kasalan, nguni't hindi karapatdapat ang mga inanyayahan.</span> <span class="verse"><a name="9">9</a>Magsiparoon nga kayo sa mga likuang lansangan, at anyayahan ninyo sa piging ng kasalan ang lahat ninyong mangasumpungan.</span> <span class="verse"><a name="10">10</a>At nagsilabas ang mga aliping yaon sa mga lansangan, at kanilang tinipon ang lahat nilang nangasumpungan, masasama at mabubuti: at napuno ng mga panauhin ang kasalan.</span> <span class="verse"><a name="11">11</a>Datapuwa't pagpasok ng hari upang tingnan ang mga panauhin, ay doo'y nakita niya ang isang tao na hindi nararamtan ng damit-kasalan:</span> <span class="verse"><a name="12">12</a>At sinabi niya sa kaniya, Kaibigan, ano't pumasok ka rito na walang damit-kasalan? At siya'y naumid.</span> <span class="verse"><a name="13">13</a>Nang magkagayo'y sinabi ng hari sa mga naglilingkod, Gapusin ninyo ang mga paa at mga kamay niya, at itapon ninyo siya sa kadiliman sa labas; diyan na nga ang pagtangis at ang pagngangalit ng mga ngipin.</span> <span class="verse"><a name="14">14</a>Sapagka't marami ang mga tinawag, datapuwa't kakaunti ang mga nahirang.</span> <span class="verse"><a name="15">15</a>Nang magkagayo'y nagsialis ang mga Fariseo, at nangagsanggunian sila kung paano kayang mahuhuli nila siya sa kaniyang pananalita.</span> <span class="verse"><a name="16">16</a>At sinugo nila sa kaniya ang kanilang mga alagad, na kasama ng mga Herodiano, na nagsisipagsabi, Guro, nalalaman naming ikaw ay totoo, at itinuturo mong may katotohanan ang daan ng Dios, at hindi ka nangingimi kanino man: sapagka't hindi ka nagtatangi ng tao.</span> <span class="verse"><a name="17">17</a>Sabihin mo nga sa amin, Ano sa akala mo? Matuwid bagang bumuwis kay Cesar, o hindi?</span> <span class="verse"><a name="18">18</a>Datapuwa't napagkikilala ni Jesus ang kanilang kasamaan, at sinabi sa kanila, Bakit ninyo ako tinutukso, kayong mga mapagpaimbabaw?</span> <span class="verse"><a name="19">19</a>Ipakita ninyo sa akin ang salaping pangbuwis. At dinala nila sa kaniya ang isang denario.</span> <span class="verse"><a name="20">20</a>At sinabi niya sa kanila, Kanino ang larawang ito at ang nasusulat?</span> <span class="verse"><a name="21">21</a>Sinabi nila sa kaniya, Kay Cesar. Nang magkagayo'y sinabi niya sa kanila, Kaya't ibigay ninyo kay Cesar ang sa kay Cesar; at sa Dios ang sa Dios.</span> <span class="verse"><a name="22">22</a>At pagkarinig nila nito ay nagsipanggilalas sila, at siya'y iniwan, at nagsiyaon.</span> <span class="verse"><a name="23">23</a>Nang araw na yaon ay nagsilapit sa kaniya ang mga Saduceo, na nangagsasabing walang pagkabuhay na maguli: at siya'y kanilang tinanong,</span> <span class="verse"><a name="24">24</a>Na sinasabi, Guro, sinabi ni Moises, Kung mamatay na walang mga anak ang isang lalake, ay magasawa ang kaniyang kapatid na lalake sa asawa niya, at magkakaanak sa kaniyang kapatid na lalake.</span> <span class="verse"><a name="25">25</a>Nagkaroon nga sa amin ng pitong magkakapatid na lalake: at nagasawa ang panganay at namatay, at sapagka't hindi siya nagkaanak ay iniwan niya ang kaniyang asawa sa kaniyang kapatid na lalake;</span> <span class="verse"><a name="26">26</a>Gayon din naman ang nangyari sa pangalawa, at sa pangatlo, hanggang sa ikapito.</span> <span class="verse"><a name="27">27</a>At sa kahulihulihan nilang lahat, ay namatay ang babae.</span> <span class="verse"><a name="28">28</a>Sa pagkabuhay ngang maguli sino kaya doon sa pito ang magiging asawa? sapagka't siya'y naging asawa nilang lahat.</span> <span class="verse"><a name="29">29</a>Nguni't sumagot si Jesus at sinabi sa kanila, Nangagkakamali kayo, sa hindi pagkaalam ng mga kasulatan, ni ng kapangyarihan man ng Dios.</span> <span class="verse"><a name="30">30</a>Sapagka't sa pagkabuhay na maguli ay hindi na mangagaasawa, ni mga papagaasawahin pa, kundi gaya ng mga anghel sa langit.</span> <span class="verse"><a name="31">31</a>Datapuwa't tungkol sa pagkabuhay na maguli ng mga patay, hindi baga ninyo nabasa ang sinalita sa inyo ng Dios, na nagsasabi,</span> <span class="verse"><a name="32">32</a>Ako ang Dios ni Abraham, at ang Dios ni Isaac, at ang Dios ni Jacob? Ang Dios ay hindi Dios ng mga patay, kundi ng mga buhay.</span> <span class="verse"><a name="33">33</a>At nang marinig ito ng karamihan ay nangagtaka sa kaniyang aral.</span> <span class="verse"><a name="34">34</a>Datapuwa't nang marinig ng mga Fariseo na kaniyang napatahimik ang mga Saduceo, ay nangagkatipon sila.</span> <span class="verse"><a name="35">35</a>At isa sa kanila, na tagapagtanggol ng kautusan, ay tinanong siya ng isang tanong, upang siya'y tuksuhin:</span> <span class="verse"><a name="36">36</a>Guro, alin baga ang dakilang utos sa kautusan?</span> <span class="verse"><a name="37">37</a>At sinabi sa kaniya, Iibigin mo ang Panginoon mong Dios ng buong puso mo, at ng buong kaluluwa mo, at ng buong pagiisip mo.</span> <span class="verse"><a name="38">38</a>Ito ang dakila at pangunang utos.</span> <span class="verse"><a name="39">39</a>At ang pangalawang katulad ay ito, Iibigin mo ang iyong kapuwa na gaya ng iyong sarili.</span> <span class="verse"><a name="40">40</a>Sa dalawang utos na ito'y nauuwi ang buong kautusan, at ang mga propeta.</span> <span class="verse"><a name="41">41</a>Habang nangagkakatipon nga ang mga Fariseo, ay tinanong sila ni Jesus ng isang tanong.</span> <span class="verse"><a name="42">42</a>Na sinasabi, Ano ang akala ninyo tungkol kay Cristo? kanino bagang anak siya? Sinabi nila sa kaniya, kay David.</span> <span class="verse"><a name="43">43</a>Sinabi niya sa kanila, Kung gayo'y bakit tinatawag siya ni David na Panginoon, sa espiritu, na nagsasabi,</span> <span class="verse"><a name="44">44</a>Sinabi ng Panginoon sa aking Panginoon, Maupo ka sa aking kanan, Hanggang sa ilagay ko ang iyong mga kaaway sa ilalim ng iyong mga paa?</span> <span class="verse"><a name="45">45</a>Kung tinatawag nga siya ni David na Panginoon, paanong siya'y kaniyang anak?</span> <span class="verse"><a name="46">46</a>At wala sinomang nakasagot sa kaniya ng isang salita, ni wala sinomang nangahas buhat sa araw na yaon na tumanong pa sa kaniya ng anomang mga tanong.</span> </p></div</div></div></body></html>