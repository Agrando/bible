<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/matt">Matthew</a> &gt <strong>Chapter 24</strong></div><p><span class="verse"><a name="1">1</a>At lumabas si Jesus sa templo, at payaon sa kaniyang lakad; at nagsilapit sa kaniya ang kaniyang mga alagad upang sa kaniya'y ipamalas ang mga gusali ng templo.</span> <span class="verse"><a name="2">2</a>Datapuwa't siya'y sumagot at sa kanila'y sinabi, Hindi baga ninyo nangakikita ang lahat ng mga bagay na ito? katotohanang sinasabi ko sa inyo, Dito'y walang maiiwang isang bato sa ibabaw ng ibang bato, na hindi ibabagsak.</span> <span class="verse"><a name="3">3</a>At samantalang siya'y nakaupo sa bundok ng mga Olivo, ay nagsilapit sa kaniya ng bukod ang mga alagad, na nagsisipagsabi, Sabihin mo sa amin, kailan mangyayari ang mga bagay na ito? at ano ang magiging tanda ng iyong pagparito, at ng katapusan ng sanglibutan?</span> <span class="verse"><a name="4">4</a>At sumagot si Jesus at sinabi sa kanila, Mangagingat kayo na huwag kayong mailigaw ninoman.</span> <span class="verse"><a name="5">5</a>Sapagka't marami ang magsisiparito sa aking pangalan, na mangagsasabi, Ako ang Cristo; at ililigaw ang marami.</span> <span class="verse"><a name="6">6</a>At mangakakarinig kayo ng mga digmaan at mga alingawngaw ng mga digmaan; ingatan ninyo na huwag kayong magulumihanan: sapagka't kinakailangang ito'y mangyari datapuwa't hindi pa ang wakas.</span> <span class="verse"><a name="7">7</a>Sapagka't magsisitindig ang bansa laban sa bansa, at ang kaharian laban sa kaharian; at magkakagutom at lilindol sa iba't ibang dako.</span> <span class="verse"><a name="8">8</a>Datapuwa't ang lahat ng mga bagay na ito ay siyang pasimula ng kahirapan.</span> <span class="verse"><a name="9">9</a>Kung magkagayo'y ibibigay kayo sa kapighatian, at kayo'y papatayin: at kayo'y kapopootan ng lahat ng mga bansa dahil sa aking pangalan.</span> <span class="verse"><a name="10">10</a>At kung magkagayo'y maraming mangatitisod, at mangagkakanuluhan ang isa't isa, at mangagkakapootan ang isa't isa.</span> <span class="verse"><a name="11">11</a>At magsisibangon ang maraming bulaang propeta, at kanilang ililigaw ang marami.</span> <span class="verse"><a name="12">12</a>At dahil sa pagsagana ng katampalasanan, ang pagibig ng marami ay lalamig.</span> <span class="verse"><a name="13">13</a>Datapuwa't ang magtitiis hanggang sa wakas ay siyang maliligtas.</span> <span class="verse"><a name="14">14</a>At ipangangaral ang evangeliong ito ng kaharian sa buong sanglibutan sa pagpapatotoo sa lahat ng mga bansa; at kung magkagayo'y darating ang wakas.</span> <span class="verse"><a name="15">15</a>Kaya nga pagkakita ninyo ng kasuklamsuklam na paninira, na sinalita sa pamamagitan ng propeta Daniel, na natatayo sa dakong banal (unawain ng bumabasa),</span> <span class="verse"><a name="16">16</a>Kung magkagayo'y magsitakas sa mga bundok ang nangasa Judea:</span> <span class="verse"><a name="17">17</a>Ang nasa bubungan ay huwag bumaba upang maglabas ng mga bagay sa loob ng kaniyang bahay:</span> <span class="verse"><a name="18">18</a>At ang nasa bukid ay huwag magbalik upang kumuha ng kaniyang balabal.</span> <span class="verse"><a name="19">19</a>Datapuwa't sa aba ng nangagdadalang-tao at nangagpapasuso sa mga araw na yaon!</span> <span class="verse"><a name="20">20</a>At magsipanalangin kayo na huwag mangyari ang pagtakas ninyo sa panahong taginaw, o sa sabbath man:</span> <span class="verse"><a name="21">21</a>Sapagka't kung magkagayo'y magkakaroon ng malaking kapighatian, na ang gayo'y di pa nangyayari buhat sa pasimula ng sanglibutan hanggang ngayon, at ni hindi na mangyayari kailan man.</span> <span class="verse"><a name="22">22</a>At malibang paikliin ang mga araw na yaon, ay walang lamang makaliligtas: datapuwa't dahil sa mga hirang ay paiikliin ang mga araw na yaon.</span> <span class="verse"><a name="23">23</a>Kung magkagayon, kung may magsabi sa inyong sinomang tao, Narito ang Cristo, o, Nariyan; huwag ninyong paniwalaan.</span> <span class="verse"><a name="24">24</a>Sapagka't may magsisilitaw na mga bulaang Cristo, at mga bulaang propeta, at mangagpapakita ng mga dakilang tanda at mga kababalaghan; ano pa't ililigaw, kung maaari, pati ng mga hirang.</span> <span class="verse"><a name="25">25</a>Narito, ipinagpauna ko nang sinabi sa inyo.</span> <span class="verse"><a name="26">26</a>Kaya nga kung sa inyo'y kanilang sasabihin, Narito, siya'y nasa ilang; huwag kayong magsilabas: Narito, siya'y nasa mga silid; huwag ninyong paniwalaan.</span> <span class="verse"><a name="27">27</a>Sapagka't gaya ng kidlat na kumikidlat sa silanganan, at nakikita hanggang sa kalunuran; gayon din naman ang pagparito ng Anak ng tao.</span> <span class="verse"><a name="28">28</a>Saan man naroon ang bangkay, ay doon mangagkakatipon ang mga uwak.</span> <span class="verse"><a name="29">29</a>Datapuwa't karakarakang pagkatapos ng kapighatian sa mga araw na yaon ay magdidilim ang araw, at ang buwan ay hindi magbibigay ng kaniyang liwanag, at mangalalaglag ang mga bituin mula sa langit, at magsisipangatal ang mga kapangyarihan sa mga langit:</span> <span class="verse"><a name="30">30</a>At kung magkagayo'y lilitaw ang tanda ng Anak ng tao sa langit: at kung magkagayo'y magsisitaghoy ang lahat ng mga angkan sa lupa, at mangakikita nila ang Anak ng tao na napaparitong sumasa mga alapaap ng langit na may kapangyarihan at dakilang kaluwalhatian.</span> <span class="verse"><a name="31">31</a>At susuguin ang kaniyang mga anghel na may matinding pakakak, at kanilang titipunin ang kaniyang mga hinirang mula sa apat na hangin ng sanglibutan, mula sa isang dulo ng langit hanggang sa kabila.</span> <span class="verse"><a name="32">32</a>Sa puno ng igos nga ay pagaralan ninyo ang kaniyang talinghaga: pagka nananariwa ang kaniyang sanga, at sumusupling ang mga dahon, ay nalalaman ninyo na malapit na ang tagaraw;</span> <span class="verse"><a name="33">33</a>Gayon din naman kayo, pagka nangakita ninyo ang lahat ng mga bagay na ito, ay talastasin ninyo na siya'y malapit na, nasa mga pintuan nga.</span> <span class="verse"><a name="34">34</a>Katotohanang sinasabi ko sa inyo, Hindi lilipas ang lahing ito, hanggang sa mangaganap ang lahat ng mga bagay na ito.</span> <span class="verse"><a name="35">35</a>Ang langit at ang lupa ay lilipas, datapuwa't ang aking mga salita ay hindi lilipas.</span> <span class="verse"><a name="36">36</a>Nguni't tungkol sa araw at oras na yaon walang makakaalam, kahit ang mga anghel sa langit, kahit ang Anak, kundi ang Ama lamang.</span> <span class="verse"><a name="37">37</a>At kung paano ang mga araw ni Noe, gayon din naman ang pagparito ng Anak ng tao.</span> <span class="verse"><a name="38">38</a>Sapagka't gaya ng mga araw bago nagkagunaw, sila'y nagsisikain at nagsisiinom, at nangagaasawa at pinapapagaasawa, hanggang sa araw na pumasok si Noe sa daong,</span> <span class="verse"><a name="39">39</a>At hindi nila nalalaman hanggang sa dumating ang paggunaw, at sila'y tinangay na lahat; ay gayon din naman ang pagparito ng Anak ng tao.</span> <span class="verse"><a name="40">40</a>Kung magkagayo'y sasa bukid ang dalawang lalake; ang isa'y kukunin, at ang isa'y iiwan:</span> <span class="verse"><a name="41">41</a>Dalawang babaing nagsisigiling sa isang gilingan; ang isa'y kukunin, at ang isa'y iiwan.</span> <span class="verse"><a name="42">42</a>Mangagpuyat nga kayo: sapagka't hindi ninyo nalalaman kung anong araw paririto ang inyong Panginoon.</span> <span class="verse"><a name="43">43</a>Datapuwa't ito'y talastasin ninyo, na kung nalalaman ng puno ng sangbahayan kung anong panahon darating ang magnanakaw, ay siya'y magpupuyat, at hindi niya pababayaang tibagin ang kaniyang bahay.</span> <span class="verse"><a name="44">44</a>Kaya nga kayo'y magsihanda naman; sapagka't paririto ang Anak ng tao sa oras na hindi ninyo iniisip.</span> <span class="verse"><a name="45">45</a>Sino nga baga ang aliping tapat at matalino, na pinagkatiwalaan ng kaniyang panginoon sa kaniyang sangbahayan, upang sila'y bigyan ng pagkain sa kapanahunan?</span> <span class="verse"><a name="46">46</a>Mapalad yaong aliping kung dumating ang kaniyang panginoon, ay maratnan siyang gayon ang kaniyang ginagawa.</span> <span class="verse"><a name="47">47</a>Katotohanang sinasabi ko sa inyo, na sa kaniya'y ipagkakatiwala ang lahat niyang pag-aari.</span> <span class="verse"><a name="48">48</a>Datapuwa't kung ang masamang aliping yaon ay magsabi sa kaniyang puso, Magtatagal ang aking panginoon;</span> <span class="verse"><a name="49">49</a>At magsimulang bugbugin ang kaniyang mga kapuwa alipin, at makipagkainan at makipaginuman sa mga lasing;</span> <span class="verse"><a name="50">50</a>Darating ang panginoon ng aliping yaon sa araw na hindi niya hinihintay, at oras na hindi niya nalalaman,</span> <span class="verse"><a name="51">51</a>At siya'y babaakin, at isasama ang kaniyang bahagi sa mga mapagpaimbabaw: doon na nga ang pagtangis at pagngangalit ng mga ngipin.</span> </p></div</div></div></body></html>