<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/heb">Hebrews</a> &gt <strong>Chapter 10</strong></div><p><span class="verse"><a name="1">1</a>Sapagka't ang kautusan na may isang anino ng mabubuting bagay na darating, hindi ang tunay na larawan ng mga bagay, kailan pa man ay di maaaring magpasakdal sa mga nagsisilapit sa pamamagitan ng mga hain na laging inihahandog sa taon-taon.</span> <span class="verse"><a name="2">2</a>Sa ibang paraan ay hindi kaya baga nagsipaglikat sila ng paghahandog? sapagka't ang mga nagsisisamba, yamang nalinis na minsan, ay hindi na sana nagkaroon pa ng budhi sa mga kasalanan.</span> <span class="verse"><a name="3">3</a>Nguni't sa mga hain yaon ginagawa ang pagaalaala sa mga kasalanan taon-taon.</span> <span class="verse"><a name="4">4</a>Sapagka't di maaari na ang dugo ng mga baka at ng mga kambing ay makapagalis ng mga kasalanan.</span> <span class="verse"><a name="5">5</a>Kaya't pagpasok niya sa sanglibutan, ay sinasabi, Hain at handog ay hindi mo ibig. Nguni't isang katawan ang sa akin ay inihanda mo;</span> <span class="verse"><a name="6">6</a>Sa mga handog na susunugin at mga haing patungkol sa mga kasalanan ay hindi ka nalugod.</span> <span class="verse"><a name="7">7</a>Nang magkagayo'y sinabi ko, Narito, ako'y pumarito (sa balumbon ng aklat ay nasusulat tungkol sa akin.) Upang gawin, Oh Dios, ang iyong kalooban.</span> <span class="verse"><a name="8">8</a>Sa itaas ay sinasabi, Mga hain at mga handog at mga handog na susunuging buo at mga haing patungkol sa kasalanan ay hindi mo ibig, at di mo rin kinalulugdan (mga bagay na inihahandog ayon sa kautusan),</span> <span class="verse"><a name="9">9</a>Saka sinabi niya, Narito, ako'y pumarito upang gawin ang iyong kalooban. Inaalis niya ang una, upang maitatag ang ikalawa.</span> <span class="verse"><a name="10">10</a>Sa kaloobang yaon tayo'y pinapaging-banal, sa pamamagitan ng pagkahandog ng katawan ni Cristo na minsan magpakailan man.</span> <span class="verse"><a name="11">11</a>At katotohanang ang bawa't saserdote na araw-araw ay nangangasiwa ng patayo at naghahandog na madalas ng gayon ding mga hain, na hindi makaalis kailan pa man ng mga kasalanan:</span> <span class="verse"><a name="12">12</a>Nguni't siya, nang makapaghandog ng isa lamang hain patungkol sa mga kasalanan magpakailan man, ay umupo sa kanan ng Dios;</span> <span class="verse"><a name="13">13</a>Buhat noon ay naghihintay hanggang sa ang kaniyang mga kaaway ay maging tungtungan ng kaniyang mga paa.</span> <span class="verse"><a name="14">14</a>Sapagka't sa pamamagitan ng isang paghahandog ay kaniyang pinasakdal magpakailan man ang mga pinapagiging-banal.</span> <span class="verse"><a name="15">15</a>At ang Espiritu Santo ay nagbibigay patotoo rin naman sa atin; sapagka't pagkasabi niya na,</span> <span class="verse"><a name="16">16</a>Ito ang tipang gagawin ko sa kanila Pagkatapos ng mga araw na yaon, sabi ng Panginoon; Ilalagay ko ang aking mga kautusan sa kanilang puso, At isusulat ko rin naman sa kanilang pagiisip;</span> <span class="verse"><a name="17">17</a>At ang kanilang mga kasalanan at kanilang mga kasamaan ay hindi ko na aalalahanin pa.</span> <span class="verse"><a name="18">18</a>At kung saan may kapatawaran ng mga ito ay wala nang paghahandog na patungkol pa sa kasalanan.</span> <span class="verse"><a name="19">19</a>Mga kapatid, yamang may kalayaan ngang makapasok sa dakong banal sa pamamagitan ng dugo ni Jesus,</span> <span class="verse"><a name="20">20</a>Sa pamamagitan ng daang bago at buhay na kaniyang itinalaga sa atin, sa pamamagitan ng tabing, sa makatuwid baga'y sa kaniyang laman;</span> <span class="verse"><a name="21">21</a>At yamang may isang Dakilang Saserdote na pangulo sa bahay ng Dios;</span> <span class="verse"><a name="22">22</a>Tayo'y magsilapit na may tapat na puso sa lubos na pananampalataya, na ang ating mga puso na winisikan mula sa isang masamang budhi: at mahugasan ang ating katawan ng dalisay na tubig,</span> <span class="verse"><a name="23">23</a>Na ating ingatang matibay ang pagkakilala ng ating pagasa upang huwag magalinlangan: sapagka't tapat ang nangako:</span> <span class="verse"><a name="24">24</a>At tayo'y mangagtinginan upang tayo'y mangaudyok sa pagiibigan at mabubuting gawa;</span> <span class="verse"><a name="25">25</a>Na huwag nating pabayaan ang ating pagkakatipon, na gaya ng ugali ng iba, kundi mangagaralan sa isa't isa; at lalo na kung inyong namamalas na nalalapit na ang araw.</span> <span class="verse"><a name="26">26</a>Sapagka't kung ating sinasadya ang pagkakasala pagkatapos na ating matanggap ang pagkakilala sa katotohanan, ay wala nang haing natitira pa tungkol sa mga kasalanan,</span> <span class="verse"><a name="27">27</a>Kundi isang kakilakilabot na paghihintay sa paghuhukom, at isang kabangisan ng apoy na lalamon sa mga kaaway.</span> <span class="verse"><a name="28">28</a>Ang magpawalang halaga sa kautusan ni Moises sa patotoo ng dalawa o tatlong saksi, ay mamamatay na walang awa:</span> <span class="verse"><a name="29">29</a>Gaano kayang higpit ng parusa, sa akala ninyo, ang ihahatol na nauukol doon sa yumurak sa Anak ng Dios, at umaring di banal sa dugo ng tipan na nagpabanal sa kaniya, at umalipusta sa Espiritu ng biyaya?</span> <span class="verse"><a name="30">30</a>Sapagka't ating nakikilala yaong nagsabi, Akin ang paghihiganti, ako ang gaganti. At muli, Huhukuman ng Panginoon ang kaniyang bayan.</span> <span class="verse"><a name="31">31</a>Kakilakilabot na bagay ang mahulog sa mga kamay ng Dios na buhay.</span> <span class="verse"><a name="32">32</a>Datapuwa't alalahanin ang mga nakaraang araw, na sa mga yaon, pagkatapos na kayo'y maliwanagan, ay nangagtiis kayo ng malaking pakikilaban ng mga pagbabata;</span> <span class="verse"><a name="33">33</a>Na una una ay naging isang katawatawa dahil sa mga pagkasiphayo at gayon din sa mga kahirapan; at sa ikalawa, ay naging kasama niyaong mga inaring gayon.</span> <span class="verse"><a name="34">34</a>Sapagka't kayo'y nangahabag sa mga may tanikala, at tinanggap ninyo ng buong galak ang pagkaagaw ng inyong pag-aari, palibhasa'y inyong nalalamang mayroon kayo sa inyong sarili ng isang pag-aaring lalong mabuti at tumatagal.</span> <span class="verse"><a name="35">35</a>Huwag nga ninyong itakuwil ang inyong pagkakatiwala, na may dakilang ganting-pala.</span> <span class="verse"><a name="36">36</a>Sapagka't kayo'y nangangailangan ng pagtitiis, upang kung inyong magawa ang kalooban ng Dios, ay magsitanggap kayo ng pangako.</span> <span class="verse"><a name="37">37</a>Sapagka't sa madaling panahon, Siyang pumaparito ay darating, at hindi magluluwat.</span> <span class="verse"><a name="38">38</a>Nguni't ang aking lingkod na matuwid ay mabubuhay sa pananampalataya: At kung siya ay umurong, ay hindi kalulugdan ng aking kaluluwa.</span> <span class="verse"><a name="39">39</a>Nguni't tayo'y hindi doon sa mga nagsisibalik sa kapahamakan; kundi doon sa mga may pananampalataya sa ikaliligtas ng kaluluwa.</span> </p></div</div></div></body></html>