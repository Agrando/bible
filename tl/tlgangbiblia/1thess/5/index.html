<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>Datapuwa't tungkol sa mga kapanahunan at mga bahagi ng panahon, mga kapatid, hindi ninyo kailangan na isulat ko pa sa inyo ang anoman.</span> <span class="verse"><a name="2">2</a>Sapagka't kayo rin ang mga lubos na nangakakaalam, na ang pagdating ng kaarawan ng Panginoon ay gaya ng magnanakaw sa gabi.</span> <span class="verse"><a name="3">3</a>Pagka sinasabi ng mga tao, Kapayapaan at katiwasayan, kung magkagayo'y darating sa kanila ang biglang pagkawasak, na gaya ng pagdaramdam, sa panganganak ng babaing nagdadalang-tao; at sila'y hindi mangakatatanan sa anomang paraan.</span> <span class="verse"><a name="4">4</a>Nguni't kayo, mga kapatid, ay wala sa kadiliman, upang sa araw na yaon ay masubukan kayong gaya ng magnanakaw:</span> <span class="verse"><a name="5">5</a>Sapagka't kayong lahat ay pawang mga anak ng kaliwanagan, at mga anak ng araw: tayo'y hindi ng gabi, ni ng kadiliman man;</span> <span class="verse"><a name="6">6</a>Huwag nga tayong mangatulog, gaya ng mga iba, kundi tayo'y mangagpuyat at mangagpigil.</span> <span class="verse"><a name="7">7</a>Sapagka't ang nangatutulog ay nangatutulog sa gabi; at ang nangaglalasing ay nangaglalasing sa gabi.</span> <span class="verse"><a name="8">8</a>Datapuwa't palibhasa'y mga anak tayo ng araw, mangagpigil tayo, na isuot ang baluti ng pananampalataya at ng pagibig; at ang maging turbante ay ang pagasa ng kaligtasan.</span> <span class="verse"><a name="9">9</a>Sapagka't tayo'y hindi itinalaga ng Dios sa galit, kundi sa pagtatamo ng pagkaligtas sa pamamagitan ng ating Panginoong Jesucristo,</span> <span class="verse"><a name="10">10</a>Na namatay dahil sa atin, upang tayo, sa gising o tulog man, ay mangabuhay tayong kasama niya.</span> <span class="verse"><a name="11">11</a>Dahil dito kayo'y mangagpangaralan, at mangagpatibayan sa isa't isa sa inyo, gaya ng inyong ginagawa.</span> <span class="verse"><a name="12">12</a>Datapuwa't ipinamamanhik namin sa inyo, mga kapatid, na inyong kilalanin ang nangagpapagal sa inyo, at nangamumuno sa inyo sa Panginoon, at nangagpapaalaala sa inyo;</span> <span class="verse"><a name="13">13</a>At inyong lubos na pakamahalin sila sa pagibig, dahil sa kanilang gawa. Magkaroon kayo-kayo ng kapayapaan.</span> <span class="verse"><a name="14">14</a>At aming ipinamamanhik sa inyo, mga kapatid, na inyong paalalahanan ang mga manggugulo, palakasin ang mga mahihinang-loob, alalayan ang mga mahihina, at maging mapagpahinuhod kayo sa lahat.</span> <span class="verse"><a name="15">15</a>Tingnan nga ninyo na huwag gumanti ang sinoman ng masama sa masama; nguni't sundin ninyong lagi ang mabuti, ang isa'y sa iba, at sa lahat.</span> <span class="verse"><a name="16">16</a>Mangagalak kayong lagi;</span> <span class="verse"><a name="17">17</a>Magsipanalangin kayong walang patid;</span> <span class="verse"><a name="18">18</a>Sa lahat ng mga bagay ay magpasalamat kayo; sapagka't ito ang kalooban ng Dios kay Cristo tungkol sa inyo.</span> <span class="verse"><a name="19">19</a>Huwag ninyong patayin ang ningas ng Espiritu;</span> <span class="verse"><a name="20">20</a>Huwag ninyong hamakin ang mga panghuhula;</span> <span class="verse"><a name="21">21</a>Subukin ninyo ang lahat ng mga bagay, ingatan ninyo ang mabuti;</span> <span class="verse"><a name="22">22</a>Layuan ninyo ang bawa't anyo ng masama.</span> <span class="verse"><a name="23">23</a>At pakabanalin kayong lubos ng Dios din ng kapayapaan; at ang inyong espiritu at kaluluwa at katawan ay ingatang buo, na walang kapintasan sa pagparito ng ating Panginoong Jesucristo.</span> <span class="verse"><a name="24">24</a>Tapat yaong sa inyo'y tumatawag, na gagawa rin naman nito.</span> <span class="verse"><a name="25">25</a>Mga kapatid, idalangin ninyo kami.</span> <span class="verse"><a name="26">26</a>Batiin ninyo ang lahat ng mga kapatid ng banal na halik.</span> <span class="verse"><a name="27">27</a>Idinadaing ko sa inyo alangalang sa Panginoon na basahin sa lahat ng mga kapatid ang sulat na ito.</span> <span class="verse"><a name="28">28</a>Ang biyaya ng ating Panginoong Jesucristo ay sumainyo nawa.</span> </p></div</div></div></body></html>