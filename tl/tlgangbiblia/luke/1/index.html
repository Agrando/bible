<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/luke/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/luke">Luke</a> &gt <strong>Chapter 1</strong></div><p><span class="verse"><a name="1">1</a>Yamang marami ang nagpilit mag-ayos ng isang kasaysayan noong mga bagay na naganap sa gitna natin,</span> <span class="verse"><a name="2">2</a>Alinsunod sa ipinatalos sa atin nilang buhat sa pasimula ay mga saksing nangakakakita at mga ministro ng salita,</span> <span class="verse"><a name="3">3</a>Ay minagaling ko naman, pagkasiyasat na lubos ng pangyayari ng lahat ng mga bagay mula nang una, na isulat sa iyong sunodsunod, kagalanggalang na Teofilo;</span> <span class="verse"><a name="4">4</a>Upang mapagkilala mo ang katunayan tungkol sa mga bagay na itinuro sa iyo.</span> <span class="verse"><a name="5">5</a>Nagkaroon nang mga araw ni Herodes, hari sa Judea, ng isang saserdoteng ang ngala'y Zacarias, sa pulutong ni Abias: at ang naging asawa niya ay isa sa mga anak na babae ni Aaron, at ang kaniyang ngala'y Elisabet.</span> <span class="verse"><a name="6">6</a>At sila'y kapuwa matuwid sa harap ng Dios, na nagsisilakad na walang kapintasan sa lahat ng mga utos at mga palatuntunan ng Panginoon.</span> <span class="verse"><a name="7">7</a>At wala silang anak, sapagka't baog si Elisabet, at sila'y kapuwa may pataw ng maraming taon.</span> <span class="verse"><a name="8">8</a>Nangyari nga, na samantalang ginaganap niya ang pagkasaserdote sa harapan ng Dios ayon sa kapanahunan ng kaniyang pulutong,</span> <span class="verse"><a name="9">9</a>Alinsunod sa kaugalian ng tungkuling pagkasaserdote, ay naging palad niya ang pumasok sa templo ng Panginoon at magsunog ng kamangyan.</span> <span class="verse"><a name="10">10</a>At ang buong karamihan ng mga tao ay nagsisipanalangin sa labas sa oras ng kamangyan.</span> <span class="verse"><a name="11">11</a>At napakita sa kaniya ang isang anghel ng Panginoon, na nakatayo sa dakong kanan ng dambana ng kamangyan.</span> <span class="verse"><a name="12">12</a>At nagulumihanan si Zacarias, pagkakita niya sa kaniya, at dinatnan siya ng takot.</span> <span class="verse"><a name="13">13</a>Datapuwa't sinabi sa kaniya ng anghel, Huwag kang matakot, Zacarias: sapagka't dininig ang daing mo, at ang asawa mong si Elisabet ay manganganak sa iyo ng isang anak na lalake, at tatawagin mong Juan ang kaniyang pangalan.</span> <span class="verse"><a name="14">14</a>At magkakaroon ka ng ligaya at galak; at marami ang maliligaya sa pagkapanganak sa kaniya.</span> <span class="verse"><a name="15">15</a>Sapagka't siya'y magiging dakila sa paningin ng Panginoon, at siya'y hindi iinom ng alak ni matapang na inumin; at siya'y mapupuspos ng Espiritu Santo, mula pa sa tiyan ng kaniyang ina.</span> <span class="verse"><a name="16">16</a>At marami sa mga anak ni Israel, ay papagbabaliking-loob niya sa Panginoon na kanilang Dios.</span> <span class="verse"><a name="17">17</a>At siya'y lalakad sa unahan ng kaniyang mukha na may espiritu at kapangyarihan ni Elias, upang papagbaliking-loob ang mga puso ng mga ama sa mga anak, at ang mga suwail ay magsilakad sa karunungan ng mga matuwid, upang ipaglaan ang Panginoon ng isang bayang nahahanda.</span> <span class="verse"><a name="18">18</a>At sinabi ni Zacarias sa anghel, Sa ano malalaman ko ito? sapagka't ako'y matanda na, at ang aking asawa ay may pataw ng maraming taon.</span> <span class="verse"><a name="19">19</a>At pagsagot ng anghel ay sinabi sa kaniya, Ako'y si Gabriel, na nananayo sa harapan ng Dios; at ako'y sinugo upang makipagusap sa iyo, at magdala sa iyo nitong mabubuting balita.</span> <span class="verse"><a name="20">20</a>At narito, mapipipi ka at hindi ka makapangungusap, hanggang sa araw na mangyari ang mga bagay na ito, sapagka't hindi ka sumampalataya sa aking mga salita, na magaganap sa kanilang kapanahunan.</span> <span class="verse"><a name="21">21</a>At hinihintay ng bayan si Zacarias, at nanganggigilalas sila sa kaniyang pagluluwat sa loob ng templo.</span> <span class="verse"><a name="22">22</a>At nang lumabas siya, ay hindi siya makapagsalita sa kanila: at hininagap nila na siya'y nakakita ng isang pangitain sa templo: at siya'y nagpatuloy ng pakikipagusap sa kanila, sa pamamagitan ng mga hudyat, at nanatiling pipi.</span> <span class="verse"><a name="23">23</a>At nangyari, na nang maganap na ang mga araw ng kaniyang paglilingkod, siya'y umuwi sa kaniyang bahay.</span> <span class="verse"><a name="24">24</a>At pagkatapos ng mga araw na ito ay naglihi ang kaniyang asawang si Elisabet; at siya'y lumigpit ng limang buwan, na nagsasabi,</span> <span class="verse"><a name="25">25</a>Ganito ang ginawa ng Panginoon sa akin sa mga araw nang ako'y tingnan niya, upang alisin ang aking pagkaduwahagi sa gitna ng mga tao.</span> <span class="verse"><a name="26">26</a>Nang ikaanim na buwan nga'y sinugo ng Dios ang anghel Gabriel sa isang bayan ng Galilea, ngala'y Nazaret,</span> <span class="verse"><a name="27">27</a>Sa isang dalagang magaasawa sa isang lalake, na ang kaniyang ngala'y Jose, sa angkan ni David; at Maria ang pangalan ng dalaga.</span> <span class="verse"><a name="28">28</a>At pumasok siya sa kinaroroonan niya, at sinabi, Magalak ka, ikaw na totoong pinakamamahal, ang Panginoon ay sumasa iyo.</span> <span class="verse"><a name="29">29</a>Datapuwa't siya'y totoong nagulumihanan sa sabing ito, at iniisip sa kaniyang sarili kung anong bati kaya ito.</span> <span class="verse"><a name="30">30</a>At sinabi sa kaniya ng anghel, Huwag kang matakot, Maria: sapagka't nakasumpong ka ng biyaya sa Dios.</span> <span class="verse"><a name="31">31</a>At narito, maglilihi ka sa iyong tiyan, at manganganak ka ng isang lalake, at tatawagin mo ang kaniyang pangalang JESUS.</span> <span class="verse"><a name="32">32</a>Siya'y magiging dakila, at tatawaging Anak ng Kataastaasan: at sa kaniya'y ibibigay ng Panginoong Dios ang luklukan ni David na kaniyang ama:</span> <span class="verse"><a name="33">33</a>At siya'y maghahari sa angkan ni Jacob magpakailan man; at hindi magkakawakas ang kaniyang kaharian.</span> <span class="verse"><a name="34">34</a>At sinabi ni Maria sa anghel, Paanong mangyayari ito, sa ako'y hindi nakakakilala ng lalake?</span> <span class="verse"><a name="35">35</a>At sumagot ang anghel, at sinabi sa kaniya, Bababa sa iyo ang Espiritu Santo, at lililiman ka ng kapangyarihan ng Kataastaasan: kaya naman ang banal na bagay na ipanganganak ay tatawaging Anak ng Dios.</span> <span class="verse"><a name="36">36</a>At narito, si Elisabet na iyong kamaganak, ay naglihi rin naman ng isang anak na lalake sa kaniyang katandaan; at ito ang ikaanim na buwan niya, na dati'y tinatawag na baog.</span> <span class="verse"><a name="37">37</a>Sapagka't walang salitang mula sa Dios na di may kapangyarihan.</span> <span class="verse"><a name="38">38</a>At sinabi ni Maria, Narito, ang alipin ng Panginoon; mangyari sa akin ang ayon sa iyong salita. At iniwan siya ng anghel.</span> <span class="verse"><a name="39">39</a>At nang mga araw na ito'y nagtindig si Maria, at nagmadaling napasa lupaing maburol, sa isang bayan ng Juda;</span> <span class="verse"><a name="40">40</a>At pumasok sa bahay ni Zacarias at bumati kay Elisabet.</span> <span class="verse"><a name="41">41</a>At nangyari, pagkarinig ni Elisabet ng bati ni Maria, ay lumukso ang sanggol sa kaniyang tiyan; at napuspos si Elisabet ng Espiritu Santo;</span> <span class="verse"><a name="42">42</a>At sumigaw siya ng malakas na tinig, at sinabi, Pinagpala ka sa mga babae, at pinagpala ang bunga ng iyong tiyan.</span> <span class="verse"><a name="43">43</a>At ano't nangyari sa akin, na ang ina ng aking Panginoon ay pumarito sa akin?</span> <span class="verse"><a name="44">44</a>Sapagka't ganito, pagdating sa aking mga pakinig ng tinig ng iyong bati, lumukso sa tuwa ang sanggol sa aking tiyan.</span> <span class="verse"><a name="45">45</a>At mapalad ang babaing sumampalataya; sapagka't matutupad ang mga bagay na sa kaniya'y sinabi ng Panginoon.</span> <span class="verse"><a name="46">46</a>At sinabi ni Maria, Dinadakila ng aking kaluluwa ang Panginoon,</span> <span class="verse"><a name="47">47</a>At nagalak ang aking espiritu sa Dios na aking Tagapagligtas.</span> <span class="verse"><a name="48">48</a>Sapagka't nilingap niya ang kababaan ng kaniyang alipin. Sapagka't, narito, mula ngayon ay tatawagin akong mapalad ng lahat ng maghahalihaliling lahi.</span> <span class="verse"><a name="49">49</a>Sapagka't ginawan ako ng Makapangyarihan ng mga dakilang bagay; At banal ang kaniyang pangalan.</span> <span class="verse"><a name="50">50</a>At ang kaniyang awa ay sa mga lahi't lahi. Sa nangatatakot sa kaniya.</span> <span class="verse"><a name="51">51</a>Siya'y nagpakita ng lakas ng kaniyang bisig; Isinambulat niya ang mga palalo sa paggunamgunam ng kanilang puso.</span> <span class="verse"><a name="52">52</a>Ibinaba niya ang mga prinsipe sa mga luklukan nila, At itinaas ang mga may mababang kalagayan.</span> <span class="verse"><a name="53">53</a>Binusog niya ang nangagugutom ng mabubuting bagay; At pinaalis niya ang mayayaman, na walang anoman.</span> <span class="verse"><a name="54">54</a>Tumulong siya sa Israel na kaniyang alipin, Upang maalaala niya ang awa</span> <span class="verse"><a name="55">55</a>(Gaya ng sinabi niya sa ating mga magulang) Kay Abraham at sa kaniyang binhi magpakailan man.</span> <span class="verse"><a name="56">56</a>At si Maria ay natirang kasama niya na may tatlong buwan, at umuwi sa kaniyang bahay.</span> <span class="verse"><a name="57">57</a>Naganap nga kay Elisabet ang panahon ng panganganak; at siya'y nanganak ng isang lalake.</span> <span class="verse"><a name="58">58</a>At nabalitaan ng kaniyang mga kapitbahay at mga kamaganak, na dinakila ng Panginoon ang kaniyang awa sa kaniya; at sila'y nangakigalak sa kaniya.</span> <span class="verse"><a name="59">59</a>At nangyari, na nang ikawalong araw ay nagsiparoon sila upang tuliin ang sanggol; at siya'y tatawagin sana nila na Zacarias, ayon sa pangalan ng kaniyang ama.</span> <span class="verse"><a name="60">60</a>At sumagot ang kaniyang ina at nagsabi, Hindi gayon; kundi ang itatawag sa kaniya'y Juan.</span> <span class="verse"><a name="61">61</a>At sinabi nila sa kaniya, Wala sa iyong kamaganak na tinatawag sa pangalang ito.</span> <span class="verse"><a name="62">62</a>At hinudyatan nila ang kaniyang ama, kung ano ang ibig niyang itawag.</span> <span class="verse"><a name="63">63</a>At humingi siya ng isang sulatan at sumulat, na sinasabi, Ang kaniyang pangalan ay Juan. At nagsipanggilalas silang lahat.</span> <span class="verse"><a name="64">64</a>At pagdaka'y nabuka ang kaniyang bibig, at ang kaniyang dila'y nakalag, at siya'y nagsalita, na pinupuri ang Dios.</span> <span class="verse"><a name="65">65</a>At sinidlan ng takot ang lahat ng nagsisipanahan sa palibot nila; at nabansag ang lahat ng mga bagay na ito sa lahat ng lupaing maburol ng Judea.</span> <span class="verse"><a name="66">66</a>At lahat ng mga nangakarinig nito ay pawang iningatan sa kanilang puso, na sinasabi, Magiging ano nga kaya ang batang ito? Sapagka't ang kamay ng Panginoon ay sumasa kaniya.</span> <span class="verse"><a name="67">67</a>At si Zacarias na kaniyang ama ay napuspos ng Espiritu Santo, at nanghula, na nagsasabi,</span> <span class="verse"><a name="68">68</a>Purihin ang Panginoon, ang Dios ng Israel; Sapagka't kaniyang dinalaw at tinubos ang kaniyang bayan,</span> <span class="verse"><a name="69">69</a>At nagtaas sa atin ng isang sungay ng kaligtasan Sa bahay ni David na kaniyang alipin</span> <span class="verse"><a name="70">70</a>(Gaya ng sinabi niya sa pamamagitan ng kaniyang mga banal na propeta na nagsilitaw buhat nang unang panahon),</span> <span class="verse"><a name="71">71</a>Kaligtasang mula sa ating mga kaaway, at sa kamay ng lahat ng nangapopoot sa atin;</span> <span class="verse"><a name="72">72</a>Upang magkaawang-gawa sa ating mga magulang, At alalahanin ang kaniyang banal na tipan;</span> <span class="verse"><a name="73">73</a>Ang sumpa na isinumpa niya kay Abraham na ating ama,</span> <span class="verse"><a name="74">74</a>Na ipagkaloob sa atin na yamang nangaligtas sa kamay ng ating mga kaaway, Ay paglingkuran natin siya ng walang takot,</span> <span class="verse"><a name="75">75</a>Sa kabanalan at katuwiran sa harapan niya, lahat ng ating mga araw.</span> <span class="verse"><a name="76">76</a>Oo at ikaw, sanggol, tatawagin kang propeta ng kataastaasan; Sapagka't magpapauna ka sa unahan ng mukha ng Panginoon, upang ihanda ang kaniyang mga daan;</span> <span class="verse"><a name="77">77</a>Upang maipakilala ang kaligtasan sa kaniyang bayan, Sa pagkapatawad ng kanilang mga kasalanan,</span> <span class="verse"><a name="78">78</a>Dahil sa magiliw na habag ng aming Dios, Ang pagbubukang liwayway buhat sa kaitaasan ay dadalaw sa atin,</span> <span class="verse"><a name="79">79</a>Upang liwanagan ang nangakalugmok sa kadiliman at sa lilim ng kamatayan; Upang itumpak ang ating mga paa sa daan ng kapayapaan.</span> <span class="verse"><a name="80">80</a>At lumaki ang sanggol, at lumakas sa espiritu, at nasa mga ilang hanggang sa araw ng kaniyang pagpapakita sa Israel.</span> </p></div</div></div></body></html>