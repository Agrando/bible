<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/luke/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/luke">Luke</a> &gt <strong>Chapter 3</strong></div><p><span class="verse"><a name="1">1</a>Nang ikalabinglimang taon nga ng paghahari ni Tiberio Cesar, na noo'y gobernador sa Judea si Poncio Pilato, at tetrarka sa Galilea si Herodes, at ang kaniyang kapatid na si Felipe ay tetrarka sa lalawigan ng Iturea at Traconite, at si Lisanias ay tetrarka sa Abilinia,</span> <span class="verse"><a name="2">2</a>Nang kasalukuyang mga pangulong saserdote si Anas at si Caifas, ay dumating ang salita ng Dios kay Juan, anak ni Zacarias, sa ilang.</span> <span class="verse"><a name="3">3</a>At siya'y napasa buong lupain sa palibotlibot ng Jordan, na ipinangangaral ang bautismo ng pagsisisi sa ikapagpapatawad ng mga kasalanan;</span> <span class="verse"><a name="4">4</a>Gaya ng nasusulat sa aklat ng salita ng propeta Isaias, Ang tinig ng isang sumisigaw sa ilang, Ihanda ninyo ang daan ng Panginoon, Tuwirin ninyo ang kaniyang mga landas.</span> <span class="verse"><a name="5">5</a>Lahat ng libis ay tatambakan, At pababain ang bawa't bundok at burol; At ang liko ay matutuwid, At ang mga daang bakobako ay mangapapatag;</span> <span class="verse"><a name="6">6</a>At makikita ng lahat ng laman ang pagliligtas ng Dios.</span> <span class="verse"><a name="7">7</a>Sinasabi nga niya sa mga karamihang nagsisilabas upang mangagpabautismo sa kaniya, Kayong lahi ng mga ulupong, sino ang sa inyo'y nagudyok upang tumakas sa galit na darating?</span> <span class="verse"><a name="8">8</a>Kayo nga'y mangagbunga ng karapatdapat sa pagsisisi, at huwag mangagpasimulang mangagsabi sa inyong sarili, Si Abraham ang siya naming ama; sapagka't sinasabi ko sa inyo, na makapagpapabangon ang Dios ng mga anak ni Abraham maging sa mga batong ito.</span> <span class="verse"><a name="9">9</a>At ngayon pa'y nakalagay na ang palakol sa ugat ng mga punong kahoy: ang bawa't punong kahoy nga na di nagbubunga ng mabuti ay pinuputol, at inihahagis sa apoy.</span> <span class="verse"><a name="10">10</a>At tinanong siya ng karamihan, na nangagsasabi, Ano ngang dapat namin gawin?</span> <span class="verse"><a name="11">11</a>At sinagot niya at sinabi sa kanila, Ang may dalawang tunika ay magbahagi sa wala; at ang may pagkain ay gayon din ang gawin.</span> <span class="verse"><a name="12">12</a>At dumating naman ang mga maniningil ng buwis upang mangagpabautismo, at sinabi nila sa kaniya, Guro, anong dapat naming gawin?</span> <span class="verse"><a name="13">13</a>At sinabi niya sa kanila, Huwag na kayong sumingil pa ng higit kay sa utos sa inyo.</span> <span class="verse"><a name="14">14</a>At tinanong naman siya ng mga kawal, na nangagsasabi, At kami, anong dapat naming gawin? At sa kanila'y sinabi niya, Huwag kayong kumuhang may karahasan sa kanino man, ni mangagparatang; at mangagkasiya kayo sa bayad sa inyo.</span> <span class="verse"><a name="15">15</a>At samantalang ang mga tao'y nagsisipaghintay at pinagbubulaybulay ng lahat sa kanilang puso ang tungkol kay Juan, kung siya kaya ang Cristo;</span> <span class="verse"><a name="16">16</a>Ay sumagot si Juan na sinasabi sa kanilang lahat, Katotohanang binabautismuhan ko kayo ng tubig; datapuwa't dumarating ang lalong makapangyarihan kay sa akin; ako'y hindi karapatdapat magkalag ng panali ng kaniyang mga pangyapak: kayo'y babautismuhan niya sa Espiritu Santo at sa apoy:</span> <span class="verse"><a name="17">17</a>Nasa kaniyang kamay ang kaniyang kalaykay, upang linising lubos ang kaniyang giikan, at tipunin ang trigo sa kaniyang bangan; datapuwa't susunugin niya ang dayami sa apoy na hindi mapapatay.</span> <span class="verse"><a name="18">18</a>Sa mga iba pang maraming pangaral ay ipinangangaral nga niya sa bayan ang mabuting balita;</span> <span class="verse"><a name="19">19</a>Datapuwa't si Herodes na tetrarka, palibhasa'y pinagwikaan niya dahil kay Herodias, na asawa ng kaniyang kapatid, at dahil sa lahat ng masasamang bagay na ginawa ni Herodes,</span> <span class="verse"><a name="20">20</a>Ay naparagdag naman ito sa lahat, na kinulong niya si Juan sa bilangguan.</span> <span class="verse"><a name="21">21</a>Nangyari nga, nang mabautismuhan ang buong bayan, na si Jesus ay binautismuhan naman, at nang nananalangin, ay nabuksan ang langit,</span> <span class="verse"><a name="22">22</a>At bumaba sa kaniya ang Espiritu Santo na may anyong katawan, tulad sa isang kalapati, at nanggaling ang isang tinig sa langit, Ikaw ang sinisinta kong Anak; sa iyo ako lubos na nalulugod.</span> <span class="verse"><a name="23">23</a>At si Jesus din, nang magpasimula siyang magturo ay may gulang na tatlongpung taon, na anak (ayon sa sinasapantaha) ni Jose, ni Eli,</span> <span class="verse"><a name="24">24</a>Ni Matat, ni Levi, ni Melqui, ni Jane, ni Jose,</span> <span class="verse"><a name="25">25</a>Ni Matatias, ni Amos, ni Nahum, ni Esli, ni Nage,</span> <span class="verse"><a name="26">26</a>Ni Maat, ni Matatias, ni Semei, ni Jose, ni Juda,</span> <span class="verse"><a name="27">27</a>Ni Joana, ni Resa, ni Zorobabel, ni Seatiel, ni Neri,</span> <span class="verse"><a name="28">28</a>Ni Melqui, ni Adi, ni Cosam, ni Elmodam, ni Er,</span> <span class="verse"><a name="29">29</a>Ni Jesus, ni Eliezer, ni Jorim, ni Mata, ni Levi,</span> <span class="verse"><a name="30">30</a>Ni Simeon, ni Juda, ni Jose, ni Jonan, ni Eliaquim,</span> <span class="verse"><a name="31">31</a>Ni Melea, ni Mena, ni Matata, ni Natan, ni David,</span> <span class="verse"><a name="32">32</a>Ni Jesse, ni Obed, ni Booz, ni Salmon, ni Naason,</span> <span class="verse"><a name="33">33</a>Ni Aminadab, ni Aram, ni Esrom, ni Fares, ni Juda,</span> <span class="verse"><a name="34">34</a>Ni Jacob, ni Isaac, ni Abraham, ni Tare, ni Nacor,</span> <span class="verse"><a name="35">35</a>Ni Serug, ni Regan, ni Paleg, ni Heber, ni Selah,</span> <span class="verse"><a name="36">36</a>Ni Cainan, ni Arfaxjad, ni Sem, ni Noe, ni Lamec,</span> <span class="verse"><a name="37">37</a>Ni Matusalem, ni Enoc, ni Jared, ni Mahalaleel, ni Cainan,</span> <span class="verse"><a name="38">38</a>Ni Enos, ni Set, ni Adam, ng Dios.</span> </p></div</div></div></body></html>