<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/tl/tlgangbiblia/john/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/tl">Tagalog</a> &gt; <a href="/tl/tlgangbiblia">Ang Dating Biblia</a> &gt; <a href="/tl/tlgangbiblia/john">John</a> &gt <strong>Chapter 7</strong></div><p><span class="verse"><a name="1">1</a>At pagkatapos ng mga bagay na ito ay naglakad si Jesus sa Galilea: sapagka't ayaw siyang maglakad sa Judea, dahil sa pinagsisikapan ng mga Judio na siya'y patayin.</span> <span class="verse"><a name="2">2</a>Malapit na nga ang pista ng mga Judio, ang pista ng mga tabernakulo.</span> <span class="verse"><a name="3">3</a>Sinabi nga sa kaniya ng kaniyang mga kapatid, Umalis ka rito, at pumaroon ka sa Judea, upang makita naman ng iyong mga alagad ang mga gawang iyong ginagawa.</span> <span class="verse"><a name="4">4</a>Sapagka't walang taong gumagawa ng anomang bagay sa lihim, at nagsisikap ihayag ang kaniyang sarili. Kung ginagawa mo ang mga bagay na ito ay pakilala ka sa sanglibutan.</span> <span class="verse"><a name="5">5</a>Sapagka't kahit ang kaniyang mga kapatid man ay hindi nagsisisampalataya sa kaniya.</span> <span class="verse"><a name="6">6</a>Sinabi nga sa kanila ni Jesus, Hindi pa dumarating ang aking panahon; datapuwa't ang inyong panahon ay laging nahahanda.</span> <span class="verse"><a name="7">7</a>Hindi mangyayaring kayo'y kapootan ng sanglibutan; nguni't ako'y kinapopootan, sapagka't siya'y aking pinatototohanang masasama ang kaniyang mga gawa.</span> <span class="verse"><a name="8">8</a>Mangagsiahon kayo sa pista: ako'y hindi aahon sa pistang ito; sapagka't hindi pa nagaganap ang aking panahon.</span> <span class="verse"><a name="9">9</a>At nang masabi sa kanila ang mga bagay na ito, ay nanahan pa siya sa Galilea.</span> <span class="verse"><a name="10">10</a>Datapuwa't nang mangakaahon na ang kaniyang mga kapatid sa pista, saka naman siya umahon, hindi sa hayag, kundi waring sa lihim.</span> <span class="verse"><a name="11">11</a>Hinahanap nga siya ng mga Judio sa pista, at kanilang sinasabi, Saan naroon siya?</span> <span class="verse"><a name="12">12</a>At nagkaroon ng maraming bulongbulungan tungkol sa kaniya ang karamihan: sinasabi ng ilan, Siya'y taong mabuti; sinasabi ng mga iba, Hindi gayon, kundi inililigaw niya ang karamihan.</span> <span class="verse"><a name="13">13</a>Gayon man ay walang taong nagsasalita ng hayag tungkol sa kaniya dahil sa takot sa mga Judio.</span> <span class="verse"><a name="14">14</a>Datapuwa't nang ang kapistahan nga'y nasa kalagitnaan na ay umahon si Jesus sa templo, at nagturo.</span> <span class="verse"><a name="15">15</a>Nagsipanggilalas nga ang mga Judio, na nangagsasabi, Paanong nakaaalam ang taong ito ng mga karunungan, gayong hindi naman nagaral kailan man?</span> <span class="verse"><a name="16">16</a>Sinagot nga sila ni Jesus, at sinabi, Ang turo ko ay hindi akin, kundi doon sa nagsugo sa akin.</span> <span class="verse"><a name="17">17</a>Kung ang sinomang tao ay nagiibig gumawa ng kaniyang kalooban, ay makikilala niya ang turo, kung ito'y sa Dios, o kung ako'y nagsasalita na mula sa aking sarili.</span> <span class="verse"><a name="18">18</a>Ang nagsasalita ng sa ganang kaniyang sarili'y humahanap ng kaniyang sariling kaluwalhatian: datapuwa't ang humahanap ng kaluwalhatian niyaong sa kaniya'y nagsugo, ang gayon ay totoo, at sa kaniya'y walang kalikuan.</span> <span class="verse"><a name="19">19</a>Hindi baga ibinigay sa inyo ni Moises ang kautusan, at gayon ma'y wala sa inyong gumaganap ng kautusan? Bakit ninyo pinagsisikapang ako'y patayin?</span> <span class="verse"><a name="20">20</a>Sumagot ang karamihan, Mayroon kang demonio: sino ang nagsisikap na ikaw ay patayin?</span> <span class="verse"><a name="21">21</a>Sumagot si Jesus at sa kanila'y sinabi, Isang gawa ang aking ginawa, at kayong lahat ay nagsipanggilalas dahil doon.</span> <span class="verse"><a name="22">22</a>Ibinigay sa inyo ni Moises ang pagtutuli (hindi sa ito'y kay Moises, kundi sa mga magulang); at tinutuli ninyo sa sabbath ang isang lalake.</span> <span class="verse"><a name="23">23</a>Kung tinatanggap ng lalake ang pagtutuli sa sabbath, upang huwag labagin ang kautusan ni Moises; nangagagalit baga kayo sa akin, dahil sa pinagaling kong lubos ang isang tao sa sabbath?</span> <span class="verse"><a name="24">24</a>Huwag kayong magsihatol ayon sa anyo, kundi magsihatol kayo ng matuwid na paghatol.</span> <span class="verse"><a name="25">25</a>Sinabi nga ng ilang taga Jerusalem, Hindi baga ito ang kanilang pinagsisikapang patayin?</span> <span class="verse"><a name="26">26</a>At narito, siya'y hayag na nagsasalita, at walang anomang sinasabi sila sa kaniya. Napagkikilala kayang tunay ng mga pinuno na ito ang Cristo?</span> <span class="verse"><a name="27">27</a>Gayon man ay nakikilala namin ang taong ito kung taga saan siya: datapuwa't pagparito ng Cristo, sinoma'y walang makakaalam kung taga saan siya.</span> <span class="verse"><a name="28">28</a>Sumigaw nga si Jesus sa templo, na nagtuturo at sinasabi, Ako'y inyong nakikilala at nalalaman din naman ninyo kung taga saan ako; at hindi ako naparito sa aking sarili, datapuwa't ang nagsugo sa akin ay tunay, na hindi ninyo nakikilala.</span> <span class="verse"><a name="29">29</a>Siya'y nakikilala ko; sapagka't ako'y mula sa kaniya, at siya ang nagsugo sa akin.</span> <span class="verse"><a name="30">30</a>Pinagsisikapan nga nilang siya'y hulihin: at walang taong sumunggab sa kaniya, sapagka't hindi pa dumarating ang kaniyang oras.</span> <span class="verse"><a name="31">31</a>Datapuwa't sa karamihan ay marami ang nagsisampalataya sa kaniya; at kanilang sinasabi, Pagparito ng Cristo, ay gagawa pa baga siya ng lalong maraming tanda kay sa mga ginawa ng taong ito?</span> <span class="verse"><a name="32">32</a>Nangarinig ng mga Fariseo ang bulongbulungan ng karamihan tungkol sa kaniya; at nangagsugo ang mga pangulong saserdote at ang mga Fariseo ng mga punong kawal upang siya'y hulihin.</span> <span class="verse"><a name="33">33</a>Sinabi nga ni Jesus, Makikisama pa ako sa inyong sangdaling panahon, at ako'y paroroon sa nagsugo sa akin.</span> <span class="verse"><a name="34">34</a>Hahanapin ninyo ako, at hindi ako masusumpungan: at kung saan ako naroroon, ay hindi kayo makaparoroon.</span> <span class="verse"><a name="35">35</a>Ang mga Judio nga'y nangagsangusapan, Saan paroroon ang taong ito na hindi natin siya masusumpungan? siya kaya'y paroroon sa nagsisipangalat sa gitna ng mga Griego, at magtuturo sa mga Griego?</span> <span class="verse"><a name="36">36</a>Ano ang salitang ito na kaniyang sinabi, Hahanapin ninyo ako, at hindi ninyo ako masusumpungan; at kung saan ako naroroon, ay hindi kayo makaparoroon?</span> <span class="verse"><a name="37">37</a>Nang huling araw nga, na dakilang araw ng kapistahan, si Jesus ay tumayo at sumigaw, na nagsasabi, Kung ang sinomang tao'y nauuhaw, ay pumarito siya sa akin, at uminom.</span> <span class="verse"><a name="38">38</a>Ang sumasampalataya sa akin, gaya ng sinasabi ng kasulatan, ay mula sa loob niya ay aagos ang mga ilog ng tubig na buhay.</span> <span class="verse"><a name="39">39</a>(Nguni't ito'y sinalita niya tungkol sa Espiritu, na tatanggapin ng mga magsisisampalataya sa kaniya: sapagka't hindi pa ipinagkakaloob ang Espiritu; sapagka't si Jesus ay hindi pa niluluwalhati.)</span> <span class="verse"><a name="40">40</a>Ang ilan nga sa karamihan, nang marinig ang mga salitang ito, ay nangagsabi, Tunay na ito ang propeta.</span> <span class="verse"><a name="41">41</a>Sinasabi ng mga iba, Ito nga ang Cristo. Datapuwa't sinasabi ng ilan, Ano, sa Galilea baga manggagaling ang Cristo?</span> <span class="verse"><a name="42">42</a>Hindi baga sinabi ng kasulatan na ang Cristo ay manggagaling sa lahi ni David, at mula sa Bet-lehem, ang nayong kinaroonan ni David?</span> <span class="verse"><a name="43">43</a>Kaya nangyaring nagkaroon ng pagkakabahabahagi sa karamihan dahil sa kaniya.</span> <span class="verse"><a name="44">44</a>At ibig ng ilan sa kanila na siya'y hulihin; datapuwa't walang taong sumunggab sa kaniya.</span> <span class="verse"><a name="45">45</a>Nagsidating nga ang mga punong kawal sa mga pangulong saserdote at sa mga Fariseo; at sinabi nila sa kanila, Bakit hindi ninyo siya dinala?</span> <span class="verse"><a name="46">46</a>Nagsisagot ang mga punong kawal, Kailan ma'y walang taong nagsalita ng gayon.</span> <span class="verse"><a name="47">47</a>Sinagot nga sila ng mga Fariseo, Kayo baga naman ay nangailigaw rin?</span> <span class="verse"><a name="48">48</a>Sumampalataya baga sa kaniya ang sinoman sa mga pinuno, o ang sinoman sa mga Fariseo?</span> <span class="verse"><a name="49">49</a>Datapuwa't ang karamihang ito na hindi nakaaalam ng kautusan ay sinumpa.</span> <span class="verse"><a name="50">50</a>Sinabi sa kanila ni Nicodemo (yaong pumaroon kay Jesus nang una, na isa sa kanila),</span> <span class="verse"><a name="51">51</a>Hinahatulan baga ng ating kautusan ang isang tao, malibang siya muna'y dinggin at talastasin kung ano ang kaniyang ginagawa?</span> <span class="verse"><a name="52">52</a>Sila'y nagsisagot at sinabi sa kaniya, Ikaw baga'y taga Galilea rin? Siyasatin mo, at tingnan mo na sa Galilea ay walang lumitaw na propeta.</span> <span class="verse"><a name="53">53</a>Ang bawa't tao'y umuwi sa kanikaniyang sariling bahay:</span> </p></div</div></div></body></html>