<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/hab/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/hab">Habakkuk</a> &gt <strong>Chapter 1</strong></div><p><span class="verse"><a name="1">1</a>Oraculum, quod vidit Habacuc propheta.</span> <span class="verse"><a name="2">2</a>Usquequo, Domine, clamabo,et non exaudis?Vociferabor ad te: " Violentia! ",et non salvas?</span> <span class="verse"><a name="3">3</a>Quare ostendisti mihi iniquitatemet malitiam vides?Et vastitas et violentia est coram me,et facta est contentio, et iurgium exoritur.</span> <span class="verse"><a name="4">4</a>Propter hoc languet lex,et non pervenit usque ad finem iudicium.Quia impius praevalet adversus iustum,propterea egreditur iudicium perversum.</span> <span class="verse"><a name="5">5</a>" Aspicite in gentibus et videte,admiramini et obstupescite,quia opus facio in diebus vestris,quod nemo credet, cum narrabitur.</span> <span class="verse"><a name="6">6</a>Quia ecce ego suscitabo Chaldaeos,gentem amaram et velocem,ambulantem super latitudinem terrae,ut possideat tabernacula non sua.</span> <span class="verse"><a name="7">7</a>Horribilis et terribilis est,ex semetipsa iudicium eiuset maiestas eius egredietur.</span> <span class="verse"><a name="8">8</a>Leviores pardis equi eiuset saeviores lupis deserti;et accurrunt equites eius:equites namque eius de longe venient,volabunt quasi aquilafestinans ad comedendum.</span> <span class="verse"><a name="9">9</a>Omnes, ut violentiam faciant, venient,omnes facies eorum ventus urens;et congregabunt quasi arenam captivos.</span> <span class="verse"><a name="10">10</a>Et ipsa reges subsannabit,tyrannis illudet;ipsa super omnem munitionem ridebitet comportabit aggerem et capiet eam.</span> <span class="verse"><a name="11">11</a>Tunc ultra progrediens quasi ventus pertransibitet constituet fortitudinem suam deum suum ".</span> <span class="verse"><a name="12">12</a>Numquid non tu a principio, Domine,Deus meus, sanctus meus,qui non morieris?Domine, ad iudicium posuisti eam; petra mea, ad corripiendum fundasti eam.</span> <span class="verse"><a name="13">13</a>Mundi sunt oculi tui, ne videas malum;et respicere ad iniquitatem non poteris.Quare respicis super inique agentes et taces, devorante impio iustiorem se?</span> <span class="verse"><a name="14">14</a>Fecisti homines quasi pisces maris,quasi reptile non habens principem super se.</span> <span class="verse"><a name="15">15</a>Omnes in hamo sublevat,trahit eos in sagena suaet congregat in rete suo;super hoc laetatur et exsultat.</span> <span class="verse"><a name="16">16</a>Propterea immolat sagenae suaeet sacrificat reti suo,quia in ipsis incrassata est portio eius,et cibus eius pinguis.</span> <span class="verse"><a name="17">17</a>Propter hoc ergo evaginabit gladium suum semper,ut interficiat gentes sine misericordia?</span> </p></div</div></div></body></html>