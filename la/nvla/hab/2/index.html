<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/hab/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/hab">Habakkuk</a> &gt <strong>Chapter 2</strong></div><p><span class="verse"><a name="1">1</a>Super custodiam meam staboet consistam super speculamet contemplabor, ut videam quid dicat mihiet quid respondeat ad querelam meam.</span> <span class="verse"><a name="2">2</a>Et respondit mihi Dominus et dixit: Scribe visumet explana eum super tabulas,ut percurrat, qui legerit eum.</span> <span class="verse"><a name="3">3</a>Quia adhuc visus ad tempus constitutum,sed anhelat in finem et non mentietur;si moram fecerit, exspecta illum,quia veniens veniet et non tardabit.</span> <span class="verse"><a name="4">4</a>Ecce languidus, in quo non est anima recta;iustus autem in fide sua vivet ".</span> <span class="verse"><a name="5">5</a>Et profecto divitiae decipiunt virum superbum,et non perveniet ad finem;qui dilatat quasi infernus fauces suaset ipse quasi mors et non adimpletur:et congregat ad se omnes genteset coacervat ad se omnes populos.</span> <span class="verse"><a name="6">6</a>Numquid non omnes isti super eum parabolam sumentet loquelam aenigmatum dicentes: Vae ei, qui multiplicat non sua - usquequo? Cet aggravat pignora super se! ".</span> <span class="verse"><a name="7">7</a>Numquid non repente consurgent, qui mordeant te,et evigilabunt agitantes te,et eris in rapinam eis?</span> <span class="verse"><a name="8">8</a>Quia tu spoliasti gentes multas,spoliabunt te omnes, qui reliqui fuerint de populis;propter sanguinem hominum et oppressionem terrae,civitatum et omnium habitantium in eis.</span> <span class="verse"><a name="9">9</a>Vae, qui congregat lucrum iniustum in malum domui suae,ut ponat in excelso nidum suumet salvet se de manu mali!</span> <span class="verse"><a name="10">10</a>Consilium cepisti in confusionem domui tuaeconcidendi populos multoset peccasti in animam tuam.</span> <span class="verse"><a name="11">11</a>Quia lapis de pariete clamabit,et trabes de contignatione respondebit ei.</span> <span class="verse"><a name="12">12</a>Vae, qui aedificat civitatem in sanguinibuset condit urbem in iniquitate!</span> <span class="verse"><a name="13">13</a>Numquid non haec a Domino sunt exercituum,ut laborent populi pro igne,et gentes in vacuum fatigentur?</span> <span class="verse"><a name="14">14</a>Quia replebitur terra cognitione gloriae Domini,sicut aquae operiunt mare.</span> <span class="verse"><a name="15">15</a>Vae, qui potum dat amico suomittens venenum suum et inebrians eum,ut aspiciat nuditatem eius!</span> <span class="verse"><a name="16">16</a>Repleris ignominia pro gloria;bibe tu quoque et denudare!Transibit ad te calix dexterae Domini,et veniet ignominia super gloriam tuam.</span> <span class="verse"><a name="17">17</a>Quia vastitas Libani operiet te,et miseria animalium deterrebit tepropter sanguinem hominum et oppressionem terrae,civitatum et omnium habitantium in eis.</span> <span class="verse"><a name="18">18</a>Quid prodest sculptile,quia sculpsit illud fictor suus;conflatile et oraculum mendax,quia speravit in figmento fictor eius, ut faceret simulacra muta?</span> <span class="verse"><a name="19">19</a>Vae, qui dicit ligno: " Expergiscere! ", " Surge! " lapidi tacenti!Numquid ipse docere poterit?Ecce iste coopertus est auro et argento,et omnis spiritus non est in visceribus eius.</span> <span class="verse"><a name="20">20</a>Dominus autem in templo sancto suo; sileat a facie eius omnis terra.</span> </p></div</div></div></body></html>