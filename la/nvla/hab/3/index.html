<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/hab/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/hab">Habakkuk</a> &gt <strong>Chapter 3</strong></div><p><span class="verse"><a name="1">1</a>Oratio Habacuc prophetae.Secundum melodiam lamentationum.</span> <span class="verse"><a name="2">2</a>Domine, audivi auditionem tuamet timui, Domine, opus tuum.In medio annorum vivifica illud,in medio annorum notum facies.Cum iratus fueris, misericordiae recordaberis.</span> <span class="verse"><a name="3">3</a>Deus a Theman veniet,et Sanctus de monte Pharan. - Selah.Operit caelos gloria eius,et laudis eius plena est terra.</span> <span class="verse"><a name="4">4</a>Splendor eius ut lux erit,radii ex manibus eius:ibi abscondita est fortitudo eius.</span> <span class="verse"><a name="5">5</a>Ante faciem eius ibit mors,et egredietur pestis post pedes eius.</span> <span class="verse"><a name="6">6</a>Stetit et concussit terram,aspexit et dissolvit gentes.Et contriti sunt montes saeculi,incurvati sunt colles antiquiab itineribus aeternitatis eius.</span> <span class="verse"><a name="7">7</a>In afflictione vidi tentoria Chusan;turbantur pelles terrae Madian.</span> <span class="verse"><a name="8">8</a>Numquid in fluminibus iratus es, Domine,aut in fluminibus furor tuusvel in mari indignatio tua?Quia ascendes super equos tuos,quadrigas tuas victrices.</span> <span class="verse"><a name="9">9</a>Suscitans suscitabis arcum tuum,sagittis replevisti pharetram tuam. - Selah.In fluvios scindes terram,</span> <span class="verse"><a name="10">10</a>viderunt te et doluerunt montes.Effuderunt aquas nubes,dedit abyssus vocem suam,in altum levavit manus suas.</span> <span class="verse"><a name="11">11</a>Sol et luna steterunt in habitaculo suo,prae luce sagittarum tuarum discedunt,prae splendore fulgurantis hastae tuae.</span> <span class="verse"><a name="12">12</a>In fremitu calcabis terram,in furore conteres gentes.</span> <span class="verse"><a name="13">13</a>Egressus es in salutem populi tui,in salutem cum christo tuo.Percussisti caput de domo impii,denudasti fundamentum usque ad petram. - Selah.</span> <span class="verse"><a name="14">14</a>Confodisti iaculis tuis caput bellatorum eius,venientium ut turbo ad dispergendum me;exsultatio eorum, sicut eius, qui devorat pauperem in abscondito.</span> <span class="verse"><a name="15">15</a>Viam fecisti in mari equis tuis,in luto aquarum multarum.</span> <span class="verse"><a name="16">16</a>Audivi, et conturbatus est venter meus,ad vocem contremuerunt labia mea. Ingreditur putredo in ossibus meis, et subter me vacillant gressus mei.Conquiescam in die tribulationis,ut ascendat super populum, qui invadit nos.</span> <span class="verse"><a name="17">17</a>Ficus enim non florebit,et non erit fructus in vineis;mentietur opus olivae,et arva non afferent cibum;abscissum est de ovili pecus,et non est armentum in praesepibus.</span> <span class="verse"><a name="18">18</a>Ego autem in Domino gaudeboet exsultabo in Deo salvatore meo.</span> <span class="verse"><a name="19">19</a>Dominus Deus fortitudo meaet ponet pedes meos quasi cervorum et super excelsa mea deducet me.Magistro chori. Ad sonitum chordarum.</span> </p></div</div></div></body></html>