<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/jer/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/jer">Jeremiah</a> &gt <strong>Chapter 18</strong></div><p><span class="verse"><a name="1">1</a>Verbum, quod factum est ad Ieremiam a Domino dicens:</span> <span class="verse"><a name="2">2</a>" Surge et descende in domum figuli et ibi audies verba mea ".</span> <span class="verse"><a name="3">3</a>Et descendi in domum figuli, et ecce ipse faciebat opus super rotam;</span> <span class="verse"><a name="4">4</a>et dissipatum est vas, quod ipse faciebat e luto manibus suis, et rursus fecit illud vas alterum, sicut placuerat in oculis eius, ut faceret.</span> <span class="verse"><a name="5">5</a>Et factum est verbum Domini ad me dicens:</span> <span class="verse"><a name="6">6</a>" Numquid sicut figulus iste non potero vobis facere, domus Israel?, ait Dominus. Ecce, sicut lutum in manu figuli, sic vos in manu mea, domus Israel.</span> <span class="verse"><a name="7">7</a>Repente loquar adversum gentem et adversum regnum, ut eradicem et destruam et disperdam illud;</span> <span class="verse"><a name="8">8</a>si paenitentiam egerit gens illa a malo suo, propter quod locutus sum adversus eam, agam et ego paenitentiam super malo, quod cogitavi ut facerem ei.</span> <span class="verse"><a name="9">9</a>Et subito loquar de gente et de regno, ut aedificem et plantem illud;</span> <span class="verse"><a name="10">10</a>si fecerit malum in oculis meis, ut non audiat vocem meam, paenitentiam agam super bono, quod locutus sum ut facerem ei.</span> <span class="verse"><a name="11">11</a>Nunc ergo, dic viro Iudae et habitatoribus Ierusalem dicens: Haec dicit Dominus: Ecce ego fingo contra vos malum et cogito contra vos cogitationem; revertatur unusquisque a via sua mala, et dirigite vias vestras et opera vestra ".</span> <span class="verse"><a name="12">12</a>Qui dixerunt: " Vanum est; post cogitationes enim nostras ibimus et unusquisque pravitatem cordis sui mali faciemus ".</span> <span class="verse"><a name="13">13</a>Ideo haec dicit Dominus: Interrogate gentes:quis audivit talia horribilia,quae fecit nimis virgo Israel?</span> <span class="verse"><a name="14">14</a>Numquid deficiet de petra agrinix Libani,aut arescent aquae erumpentesfrigidae et defluentes?</span> <span class="verse"><a name="15">15</a>Quia oblitus est mei populus meus,vanitati sacrificanteset impingentes in viis suis,in semitis antiquis,ut ambularent per callesin itinere non trito,</span> <span class="verse"><a name="16">16</a>ut poneret terram eorum in desolationemet in sibilum sempiternum:omnis, qui praeterierit per eam, obstupescetet movebit caput suum.</span> <span class="verse"><a name="17">17</a>Sicut ventus urens dispergam eoscoram inimico;dorsum et non faciem ostendam eis in die perditionis eorum ".</span> <span class="verse"><a name="18">18</a>Et dixerunt: " Venite, et cogitemus contra Ieremiam cogitationes; non enim peribit lex a sacerdote, neque consilium a sapiente, nec sermo a propheta. Venite, et percutiamus eum lingua et non attendamus ad universos sermones eius ".</span> <span class="verse"><a name="19">19</a>Attende, Domine, ad meet audi vocem adversariorum meorum.</span> <span class="verse"><a name="20">20</a>Numquid redditur pro bono malum,quia foderunt foveam animae meae?Recordare quod steterim in conspectu tuo,ut loquerer pro eis bonumet averterem indignationem tuam ab eis.</span> <span class="verse"><a name="21">21</a>Propterea da filios eorum in famemet deduc eos in manus gladii;fiant uxores eorum absque liberis et viduae,et viri eorum interficiantur morte,iuvenes eorum confodiantur gladio in proelio.</span> <span class="verse"><a name="22">22</a>Audiatur clamor de domibus eorum;adduces enim super eos latronem repente,quia foderunt foveam, ut caperent me,et laqueos absconderunt pedibus meis.</span> <span class="verse"><a name="23">23</a>Tu autem, Domine, scis omne consilium eorumadversum me in mortem;ne propitieris iniquitati eorum,et peccatum eorum a facie tua non deleatur.Fiant corruentes in conspectu tuo;in tempore furoris tui abutere eis.</span> </p></div</div></div></body></html>