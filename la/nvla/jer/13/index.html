<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/jer/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/jer">Jeremiah</a> &gt <strong>Chapter 13</strong></div><p><span class="verse"><a name="1">1</a>Haec dixit Dominus ad me: " Vade et posside tibi lumba re lineum et pones illud super lumbos tuos et in aquam non inferes illud ".</span> <span class="verse"><a name="2">2</a>Et possedi lumbare iuxta verbum Domini et posui circa lumbos meos.</span> <span class="verse"><a name="3">3</a>Et factus est sermo Domini ad me secundo dicens:</span> <span class="verse"><a name="4">4</a>" Tolle lumbare, quod possedisti, quod est circa lumbos tuos, et surgens vade ad Euphraten et absconde ibi illud in foramine petrae ".</span> <span class="verse"><a name="5">5</a>Et abii et abscondi illud ad Euphraten, sicut praeceperat mihi Dominus.</span> <span class="verse"><a name="6">6</a>Et factum est, post dies plurimos dixit Dominus ad me: " Surge, vade ad Euphraten et tolle inde lumbare, quod praecepi tibi, ut absconderes ibi ".</span> <span class="verse"><a name="7">7</a>Et abii ad Euphraten et fodi et tuli lumbare de loco, ubi absconderam illud; et ecce, computruerat lumbare, ita ut nulli usui aptum esset.</span> <span class="verse"><a name="8">8</a>Et factum est verbum Domini ad me dicens:</span> <span class="verse"><a name="9">9</a>" Haec dicit Dominus: Sic putrescere faciam superbiam Iudae et superbiam Ierusalem multam;</span> <span class="verse"><a name="10">10</a>populus iste pessimus - qui nolunt audire verba mea et ambulant in pravitate cordis sui abieruntque post deos alienos, ut servirent eis et adorarent eos - erit sicut lumbare istud, quod nulli usui aptum est.</span> <span class="verse"><a name="11">11</a>Sicut enim adhaeret lumbare ad lumbos viri, sic agglutinavi mihi omnem domum Israel et omnem domum Iudae, dicit Dominus, ut esset mihi in populum et in nomen et in laudem et in gloriam, et non audierunt.</span> <span class="verse"><a name="12">12</a>Dices ergo ad eos sermonem istum: Haec dicit Dominus, Deus Israel: Omnis laguncula implebitur vino. Et dicent ad te: "Numquid ignoramus quia omnis laguncula implebitur vino?".</span> <span class="verse"><a name="13">13</a>Et dices ad eos: Haec dicit Dominus: Ecce ego implebo omnes habitatores terrae huius et reges, qui sedent de stirpe David super thronum eius, et sacerdotes et prophetas et omnes habitatores Ierusalem ebrietate;</span> <span class="verse"><a name="14">14</a>et collidam eos, virum in fratrem suum et patres et filios pariter, ait Dominus; non parcam et non concedam neque miserebor, ut non disperdam eos .</span> <span class="verse"><a name="15">15</a>Audite et auribus percipite; nolite elevari,quia Dominus locutus est.</span> <span class="verse"><a name="16">16</a>Date Domino Deo vestro gloriam,antequam contenebrescat,et antequam offendant pedes vestriad montes caliginosos;exspectabitis lucem,et ponet eam in umbram mortiset in caliginem.</span> <span class="verse"><a name="17">17</a>Quod si hoc non audieritis,in abscondito plorabit anima meaa facie superbiae;plorans plorabitet deducet oculus meus lacrimam,quia captus est grex Domini.</span> <span class="verse"><a name="18">18</a>" Dic regi et dominatrici:In humo sedete,quoniam descendit de capite vestrocorona gloriae vestrae.</span> <span class="verse"><a name="19">19</a>Civitates austri clausae sunt,et non est qui aperiat;translata est omnis Iudatransmigratione perfecta.</span> <span class="verse"><a name="20">20</a>Leva oculos tuos et videvenientes ab aquilone:Ubi est grex, qui datus est tibi,pecus inclitum tuum?</span> <span class="verse"><a name="21">21</a>Quid dices, cum visitaverit te?Tu enim ipsa docuisti eos adversum te,amicos in caput tuum;numquid non dolores apprehendent tequasi mulierem parturientem?</span> <span class="verse"><a name="22">22</a>Quod si dixeris in corde tuo:Quare venerunt mihi haec?".Propter multitudinem iniquitatis tuaerevelatae sunt laciniae tuae,pollutae sunt plantae tuae.</span> <span class="verse"><a name="23">23</a>Numquid mutare potest Aethiops pellem suamaut pardus varietates suas?Tunc et vos poteritis benefacere,cum didiceritis malum.</span> <span class="verse"><a name="24">24</a>Et disseminabo eos quasi stipulam,quae raptatur in vento deserti.</span> <span class="verse"><a name="25">25</a>Haec sors tua parsque mensurae tuae a me,dicit Dominus,quia oblita es meiet confisa es in mendacio.</span> <span class="verse"><a name="26">26</a>Unde et ego sublevabo lacinias tuas super faciem tuam,et apparebit ignominia tua,</span> <span class="verse"><a name="27">27</a>adulteria tua et hinnitus tuus,scelus fornicationis tuae.Super colles in agro vidi abominationes tuas.Vae tibi, Ierusalem! Non mundaberis;usquequo adhuc? ".</span> </p></div</div></div></body></html>