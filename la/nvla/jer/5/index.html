<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/jer/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/jer">Jeremiah</a> &gt <strong>Chapter 5</strong></div><p><span class="verse"><a name="1">1</a>Circuite vias Ierusalemet aspicite et considerateet quaerite in plateis eius,an inveniatis virum,an sit qui faciat iudicium et quaerentem fidem,et propitius ero ei.</span> <span class="verse"><a name="2">2</a>Quod si etiam " Vivit Dominus! " dixerint,certe falso iurabunt.</span> <span class="verse"><a name="3">3</a>Domine, nonne oculi tui respiciunt fidem?Percussisti eos, et non doluerunt,attrivisti eos, et renuerunt accipere disciplinam:induraverunt facies suas supra petram,noluerunt reverti.</span> <span class="verse"><a name="4">4</a>Ego autem dixi: " Ecce pauperes illi stulte agunt,quia ignorant viam Domini,iudicium Dei sui.</span> <span class="verse"><a name="5">5</a>Ibo igitur ad optimateset loquar eis;ipsi enim noverunt viam Domini,iudicium Dei sui ".Ecce hi simul confregerunt iugum, ruperunt vincula.</span> <span class="verse"><a name="6">6</a>Idcirco percussit eos leo de silva,lupus deserti vastabit eos,pardus vigilans super civitates eorum:omnis, qui egressus fuerit ex eis, lacerabitur,quia multiplicatae sunt praevaricationes eorum,confortatae sunt aversiones eorum.</span> <span class="verse"><a name="7">7</a>" Super quo propitius tibi esse potero?Filii tui dereliquerunt meet iuraverunt in his, qui non sunt dii;saturavi eos, et moechati suntet in domum meretricis gregatim confluebant.</span> <span class="verse"><a name="8">8</a>Equi impinguati et admissarii facti sunt:unusquisque ad uxorem proximi sui hinniebat.</span> <span class="verse"><a name="9">9</a>Numquid super his non visitabo,dicit Dominus,et in gente tali non ulciscetur anima mea?</span> <span class="verse"><a name="10">10</a>Ascendite muros eius et dissipate,consummationem autem nolite facere;auferte propagines eius,quia non sunt Domini.</span> <span class="verse"><a name="11">11</a>Praevaricatione enim praevaricata est in medomus Israel et domus Iudae ",ait Dominus.</span> <span class="verse"><a name="12">12</a>Negaverunt Dominumet dixerunt: "Non est ipse;neque veniet super nos malum,et gladium et famem non videbimus.</span> <span class="verse"><a name="13">13</a>Prophetae erunt in ventum,et responsum non est in eis.Haec ergo evenient illis ".</span> <span class="verse"><a name="14">14</a>Propterea haec dicit Dominus, Deus exercituum: Quia locuti estis verbum istud,ecce ego do verba mea in ore tuo in ignemet populum istum in ligna,et vorabit eos.</span> <span class="verse"><a name="15">15</a>Ecce ego adducam super vos gentem de longinquo,domus Israel,ait Dominus,gentem robustam,gentem antiquam,gentem, cuius ignorabis linguamnec intelleges quid loquatur.</span> <span class="verse"><a name="16">16</a>Pharetra eius quasi sepulcrum patensuniversi fortes.</span> <span class="verse"><a name="17">17</a>Et comedet segetes tuas et panem tuum,devorabit filios tuos et filias tuas,comedet gregem tuum et armenta tua,comedet vineam tuam et ficum tuam;et conteret urbes munitas tuas,in quibus tu habes fiduciam, gladio.</span> <span class="verse"><a name="18">18</a>Verumtamen et in diebus illis,ait Dominus,non faciam in vobis consummationem ".</span> <span class="verse"><a name="19">19</a>Quod si dixeritis: " Quare fecit nobis Dominus Deus noster haec omnia? , dices ad eos: " Sicut dereliquistis me et servistis diis alienis in terra vestra, sic servietis alienis in terra non vestra ".</span> <span class="verse"><a name="20">20</a>Annuntiate hoc domui Iacobet auditum facite in Iuda dicentes:</span> <span class="verse"><a name="21">21</a>" Audi, popule stulte, qui non habes cor,qui habentes oculos non vident,et aures et non audiunt.</span> <span class="verse"><a name="22">22</a>Numquid me non timebitis,ait Dominus,et a facie mea non trepidabitis?Qui posui arenam terminum mari, praeceptum sempiternum, quod non praeteribit;et commovebuntur et non poterunt,et intumescent fluctus eius, et non transibunt illud ".</span> <span class="verse"><a name="23">23</a>Populo autem huic factum est cor contumax et rebelle;recesserunt et abierunt</span> <span class="verse"><a name="24">24</a>et non dixerunt in corde suo: Metuamus Dominum Deum nostrum,qui dat nobis pluviamtemporaneam et serotinam in tempore suo,hebdomadas statutas messiscustodientem nobis ".</span> <span class="verse"><a name="25">25</a>Iniquitates vestrae declinaverunt haec,et peccata vestra prohibuerunt bonum a vobis,</span> <span class="verse"><a name="26">26</a>quia inventi sunt in populo meo impii,insidiantes quasi incurvati aucupes,laqueos ponentes ad capiendos viros.</span> <span class="verse"><a name="27">27</a>Sicut decipula plena avibus,sic domus eorum plenae dolo;ideo magnificati sunt et ditati,</span> <span class="verse"><a name="28">28</a>incrassati sunt et impinguati:et transgressi sunt terminos mali.Causam non iudicaverunt,causam pupilli, ut ipsi prospere agant,et iudicium pauperum non iudicaverunt.</span> <span class="verse"><a name="29">29</a>Numquid super his non visitabo,dicit Dominus,aut super gentem huiuscemodinon ulciscetur anima mea?</span> <span class="verse"><a name="30">30</a>Stupor et mirabiliafacta sunt in terra:</span> <span class="verse"><a name="31">31</a>prophetae prophetabant mendacium,et sacerdotes applaudebant manibus suis,et populus meus dilexit talia.Quid igitur facietis in novissimo eius?</span> </p></div</div></div></body></html>