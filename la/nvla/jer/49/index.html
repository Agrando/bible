<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/jer/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/jer">Jeremiah</a> &gt <strong>Chapter 49</strong></div><p><span class="verse"><a name="1">1</a>Ad filios Ammon.Haec dicit Dominus: Numquid filii non sunt Israel,aut heres non est ei?Cur igitur hereditate possedit Melchom Gad,et populus eius in urbibus eius habitavit?</span> <span class="verse"><a name="2">2</a>Ideo ecce dies veniunt,dicit Dominus,et auditum faciam super Rabba filiorum Ammonfremitum proelii;et erit in tumulum dissipata,filiaeque eius igni succendentur,et possidebit Israel possessores suos, ait Dominus.</span> <span class="verse"><a name="3">3</a>Ulula, Hesebon, quoniam vastata es, ut sis in acervum lapidum;clamate, filiae Rabba,accingite vos ciliciis, plangiteet circuite per muros,quoniam Melchom in transmigrationem ducetur,sacerdotes eius et principes eius simul.</span> <span class="verse"><a name="4">4</a>Quid gloriaris in vallibus?Copiose fluxit vallis tua, filia rebellis,quae confidebas in thesauris tuiset dicebas: "Quis veniet ad me?".</span> <span class="verse"><a name="5">5</a>Ecce ego inducam super te terrorem,ait Dominus, Deus exercituum,ab omnibus, qui sunt in circuitu tuo;et dispergemini singuli in viam suam,nec erit qui congreget fugientes.</span> <span class="verse"><a name="6">6</a>Et post haec convertamsortem filiorum Ammon ",ait Dominus.</span> <span class="verse"><a name="7">7</a>Ad Edom.Haec dicit Dominus exercituum: Numquid non ultra est sapientia in Theman?Periit consilium a prudentibus,inutilis facta est sapientia eorum.</span> <span class="verse"><a name="8">8</a>Fugite, terga vertite, descendite in voraginem,habitatores Dedan,quoniam perditionem Esau adduxi super eum,tempore quo visitavi eum.</span> <span class="verse"><a name="9">9</a>Si vindemiatores veniunt super te,non relinquent racemum;si fures in nocte,diripiunt, quod placet sibi.</span> <span class="verse"><a name="10">10</a>Ego vero discooperui Esau,revelavi abscondita eius,et celari non poterit;vastatum est semen eiuset fratres eius et vicini eius, et non erit.</span> <span class="verse"><a name="11">11</a>Relinque pupillos tuos, ego faciam eos vivere;et viduae tuae in me sperabunt.</span> <span class="verse"><a name="12">12</a>Quia haec dicit Dominus: Ecce quibus non erat iudicium, ut biberent calicem, bibentes bibent; et tu quasi innocens relinqueris? Non eris innocens, sed bibens bibes.</span> <span class="verse"><a name="13">13</a>Quia per memetipsum iuravi, dicit Dominus, quod in solitudinem et in opprobrium et in desertum et in maledictionem erit Bosra; et omnes civitates eius erunt in solitudines sempiternas ".</span> <span class="verse"><a name="14">14</a>Auditum audivi a Domino,et legatus ad gentes missus est: Congregamini et venite contra eamet consurgite in proelium ".</span> <span class="verse"><a name="15">15</a>" Ecce enim parvulum dedi te in gentibus,contemptibilem inter homines.</span> <span class="verse"><a name="16">16</a>Arrogantia tua decepit te,et superbia cordis tui,qui habitas in cavernis petraeet tenes altitudinem collis;cum exaltaveris quasi aquila nidum tuum,inde detraham te,dicit Dominus.</span> <span class="verse"><a name="17">17</a>Et erit Edom in desolationem: omnis, qui transibit per eam, stupebit et sibilabit super omnes plagas eius.</span> <span class="verse"><a name="18">18</a>Sicut subversa est Sodoma et Gomorra et vicinae eius, ait Dominus, non habitabit ibi vir, et non peregrinabitur in ea filius hominis.</span> <span class="verse"><a name="19">19</a>Ecce quasi leo ascendet de silva condensa Iordanis ad prata semper virentia, quia subito currere faciam eos ex illa; et, qui erit electus, illum praeponam ei. Quis enim similis mei? Et quis vocabit me in iudicium? Et quis est iste pastor, qui resistat vultui meo?</span> <span class="verse"><a name="20">20</a>Propterea audite consilium Domini, quod iniit de Edom, et cogitationes eius, quas cogitavit de habitatoribus Theman:Certe abstrahent parvulos gregis,certe desolabuntur super eos pascua eorum.</span> <span class="verse"><a name="21">21</a>A voce ruinae eorum commota est terra,clamor in mari Rubro auditus est ocis eius.</span> <span class="verse"><a name="22">22</a>Ecce quasi aquila ascendet et volabitet expandet alas suas super Bosram;et erit cor fortium Edom in die illaquasi cor mulieris parturientis ".</span> <span class="verse"><a name="23">23</a>Ad Damascum. Confusa est Emath et Arphad,quia auditum pessimum audierunt;turbati sunt in mari sollicitudinis,quod quiescere non potuit.</span> <span class="verse"><a name="24">24</a>Dissoluta est Damascus, versa in fugam;tremor apprehendit eam,angustia et dolores tenuerunt eamquasi parturientem.</span> <span class="verse"><a name="25">25</a>Quomodo non erit derelicta civitas laudabilis,urbs laetitiae?</span> <span class="verse"><a name="26">26</a>Ideo cadent iuvenes eius in plateis eius,et omnes viri proelii conticescent in die illa,ait Dominus exercituum.</span> <span class="verse"><a name="27">27</a>Et succendam ignem in muro Damasci,et devorabit moenia Benadad ".</span> <span class="verse"><a name="28">28</a>Ad Cedar et ad regna Asor, quae percussit Nabuchodonosor rex Babylonis.Haec dicit Dominus: Surgite, ascendite ad Cedaret vastate filios orientis.</span> <span class="verse"><a name="29">29</a>Tabernacula eorum et greges eorum capient;tentoria eorum et omnia vasa eorumet camelos eorum tollent sibi;et vocabunt super eos formidinem in circuitu.</span> <span class="verse"><a name="30">30</a>Fugite, abite vehementer,in voraginibus sedete,qui habitatis Asor,ait Dominus;iniit enim contra vosNabuchodonosor rex Babylonis consiliumet cogitavit adversum vos cogitationes.</span> <span class="verse"><a name="31">31</a>Consurgite, et ascenditead gentem quietam et habitantem confidenter,ait Dominus;non ostia nec vectes eis:soli habitant.</span> <span class="verse"><a name="32">32</a>Et erunt cameli eorum in direptionem,et multitudo iumentorum in praedam;et dispergam eos in omnem ventum, qui sunt attonsi in comam,et ex omni confinio eorumadducam interitum super eos,ait Dominus.</span> <span class="verse"><a name="33">33</a>Et erit Asor in habitaculum thoum,deserta usque in aeternum;non manebit ibi vir,nec peregrinabitur in ea filius hominis ".</span> <span class="verse"><a name="34">34</a>Quod factum est verbum Domini ad Ieremiam prophetam super Elam, in principio regni Sedeciae regis Iudae, dicens:</span> <span class="verse"><a name="35">35</a>" Haec dicit Dominus exercituum:Ecce ego confringam arcum Elam, summam fortitudinem eorum;</span> <span class="verse"><a name="36">36</a>et inducam super Elamquattuor ventos a quattuor plagis caeli,et ventilabo eos in omnes ventos istos,et non erit gens,ad quam non perveniant profugi Elam.</span> <span class="verse"><a name="37">37</a>Et pavere faciam Elam coram inimicis suiset in conspectu quaerentium animam eorum;et adducam super eos malumiram furoris mei,dicit Dominus,et mittam post eos gladium,donec consumam eos.</span> <span class="verse"><a name="38">38</a>Et ponam solium meum in Elamet perdam inde regem et principes, ait Dominus.</span> <span class="verse"><a name="39">39</a>In novissimis autem diebusconvertam sortem Elam ",dicit Dominus.</span> </p></div</div></div></body></html>