<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/jer/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/jer">Jeremiah</a> &gt <strong>Chapter 48</strong></div><p><span class="verse"><a name="1">1</a>Ad Moab.Haec dicit Dominus exercituum, Deus Israel: Vae super Nabo, quoniam vastata est et confusa!Capta est Cariathaim, confusa est arx et tremuit.</span> <span class="verse"><a name="2">2</a>Non est ultra exsultatio in Moab;in Hesebon cogitaverunt malum contra eam:Venite et disperdamus eam de gente".Tu quoque, Madmen, conticesces, sequeturque te gladius.</span> <span class="verse"><a name="3">3</a>Vox clamoris de Oronaim:Vastitas et contritio magna".</span> <span class="verse"><a name="4">4</a>Contrita est Moab,auditum fecerunt clamorem usque ad Segor.</span> <span class="verse"><a name="5">5</a>Per ascensum enim Luithplorans ascendit in fletu,quoniam in descensu Oronaimhostes ululatum contritionis audierunt:</span> <span class="verse"><a name="6">6</a>"Fugite, salvate animas vestraset eritis quasi myricae in deserto".</span> <span class="verse"><a name="7">7</a>Pro eo enim quod habuisti fiduciamin operibus tuis et in thesauris tuis,tu quoque capieris;et ibit Chamos in transmigrationem,sacerdotes eius et principes eius simul.</span> <span class="verse"><a name="8">8</a>Et veniet praedo ad omnem urbem, et urbs nulla salvabitur;et peribit vallis, et dissipabuntur campestria,quoniam dixit Dominus.</span> <span class="verse"><a name="9">9</a>Date pennas ad volandum;et civitates eius desertae erunt et inhabitabiles.</span> <span class="verse"><a name="10">10</a>Maledictus, qui facit opus Domini neglegenter,et maledictus, qui prohibet gladium suum a sanguine.</span> <span class="verse"><a name="11">11</a>Securus fuit Moab ab adulescentia suaet requievit in faecibus suisnec transfusus est de vase in vaset in transmigrationem non abiit;idcirco permansit gustus eius in eo,et odor eius non est immutatus.</span> <span class="verse"><a name="12">12</a>Propterea, ecce, dies veniunt,dicit Dominus,et mittam ei stratores laguncularum;et sternent eumet vasa eius exhaurientet lagunculas eorum collident.</span> <span class="verse"><a name="13">13</a>Et confundetur Moab a Chamos, sicut confusa est domus Israel a Bethel, in qua habebat fiduciam.</span> <span class="verse"><a name="14">14</a>Quomodo dicitis: "Fortes sumuset viri robusti ad proeliandum"?</span> <span class="verse"><a name="15">15</a>Vastata est Moab,et ascenderunt civitates illius,et electi iuvenes eius descenderunt in occisionem,ait rex, Dominus exercituum nomen eius.</span> <span class="verse"><a name="16">16</a>Prope est interitus Moab ut veniat,et malum eius velociter accurret nimis.</span> <span class="verse"><a name="17">17</a>Lugete super eum,omnes, qui estis in circuitu eius;et universi, qui scitis nomen eius,dicite: "Quomodo confracta est virga fortis,baculus gloriosus?".</span> <span class="verse"><a name="18">18</a>Descende de gloria et sede in siti,habitatrix filia Dibon,quoniam vastator Moab ascendit ad te,dissipavit munitiones tuas.</span> <span class="verse"><a name="19">19</a>Ad viam sta et prospice,habitatrix Aroer;interroga fugientemet eam, quae evasit.Dic: "Quid accidit?".</span> <span class="verse"><a name="20">20</a>Confusus est Moab, quoniam victus est.Ululate et clamate;annuntiate in Arnon,quoniam vastatus est Moab.</span> <span class="verse"><a name="21">21</a>Et iudicium venit ad terram campestrem super Helon et super Iasa et super Mephaath</span> <span class="verse"><a name="22">22</a>et super Dibon et super Nabo et super Bethdeblathaim,</span> <span class="verse"><a name="23">23</a>et super Cariathaim et super Bethgamul et super Bethmaon</span> <span class="verse"><a name="24">24</a>et super Carioth et super Bosra et super omnes civitates terrae Moab, quae longe et quae prope sunt.</span> <span class="verse"><a name="25">25</a>Abscissum est cornu Moab,et brachium eius contritum est,ait Dominus.</span> <span class="verse"><a name="26">26</a>Inebriate eum, quoniam contra Dominum erectus est; et allidet manum Moab in vomitu suo, et erit in derisum etiam ipse.</span> <span class="verse"><a name="27">27</a>Nonne in derisum tibi fuit Israel? Num inter fures repertus est? Quotiescumque enim adversum illum loquebaris, caput movebas.</span> <span class="verse"><a name="28">28</a>Relinquite civitates et habitate in petra,habitatores Moab,et estote quasi columba nidificansin parietibus apertae voraginis.</span> <span class="verse"><a name="29">29</a>Audivimus superbiam Moab,superbus est valde;sublimitatem eius et arrogantiamet superbiam et altitudinem cordis eius.</span> <span class="verse"><a name="30">30</a>Ego scio, ait Dominus, iactantiam eius, et quod non sint rectae fabulationes, nec recta fecerint.</span> <span class="verse"><a name="31">31</a>Ideo super Moab eiulabo et super Moab universam clamabo, super viros Cirhareseth plorabitur.</span> <span class="verse"><a name="32">32</a>Plus quam in planctu Iazer plorabo tibi,vinea Sabama;propagines tuae transierunt mare,usque ad Iazer pervenerunt.Super messem tuam et vindemiam tuampraedo irruit.</span> <span class="verse"><a name="33">33</a>Ablata est laetitia et exsultatiode horto et de terra Moab,et vinum de torcularibus sustuli;nequaquam calcator uvaesolitum celeuma cantabit.</span> <span class="verse"><a name="34">34</a>De clamore Hesebon usque Eleale et Iasa dederunt vocem suam, a Segor usque ad Oronaim, ad Eglatselisiam; aquae quoque Nemrim pessimae erunt.</span> <span class="verse"><a name="35">35</a>Et auferam de Moab, ait Dominus, offerentem in excelsis et sacrificantem diis eius.</span> <span class="verse"><a name="36">36</a>Propterea cor meum ad Moab quasi tibia resonabit, et cor meum ad viros Cirhareseth dabit sonitum tibiarum; quia depositum, quod acquisierunt, periit.</span> <span class="verse"><a name="37">37</a>Omne enim caput calvitium et omnis barba rasa erit, in cunctis manibus incisiones et super lumbos cilicium.</span> <span class="verse"><a name="38">38</a>Super omnia tecta Moab et in plateis eius omnis planctus, quoniam contrivi Moab sicut vas, quod nemini placet, ait Dominus.</span> <span class="verse"><a name="39">39</a>Quomodo victa est, et ululaverunt? Quomodo vertit dorsum Moab et confusus est? Eritque Moab in derisum et in terrorem omnibus in circuitu suo.</span> <span class="verse"><a name="40">40</a>Haec dicit Dominus:Ecce quasi aquila volabitet extendet alas suas ad Moab.</span> <span class="verse"><a name="41">41</a>Capta sunt oppida,et munitiones comprehensae sunt,et erit cor fortium Moab in die illasicut cor mulieris parturientis.</span> <span class="verse"><a name="42">42</a>Et cessabit Moab esse populus,quoniam contra Dominum gloriatus est.</span> <span class="verse"><a name="43">43</a>Pavor et fovea et laqueus super te,o habitator Moab,dicit Dominus.</span> <span class="verse"><a name="44">44</a>Qui fugerit a facie pavoris, cadet in foveam,et, qui conscenderit de fovea, capietur laqueo;adducam enim super Moabannum visitationis eorum,ait Dominus.</span> <span class="verse"><a name="45">45</a>In umbra Hesebon steterunt sine viribus fugientes,sed ignis egressus est de Hesebon,et flamma de medio Sehon,et devoravit tempora Moabet verticem filiorum tumultus.</span> <span class="verse"><a name="46">46</a>Vae tibi, Moab!Periit populus Chamos,quia comprehensi sunt filii tuiet filiae tuae in captivitatem.</span> <span class="verse"><a name="47">47</a>Et convertam sortem Moab in novissimis diebus ",ait Dominus.Hucusque iudicia Moab.</span> </p></div</div></div></body></html>