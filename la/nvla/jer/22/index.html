<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/jer/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/jer">Jeremiah</a> &gt <strong>Chapter 22</strong></div><p><span class="verse"><a name="1">1</a>Haec dicit Dominus: " Descende in domum regis Iudae et loqueris ibi verbum hoc</span> <span class="verse"><a name="2">2</a>et dices: Audi verbum Domini, rex Iudae, qui sedes super solium David, tu et servi tui et populus tuus, qui ingredimini per portas istas.</span> <span class="verse"><a name="3">3</a>Haec dicit Dominus: Facite iudicium et iustitiam et liberate vi oppressum de manu expoliantis et advenam et pupillum et viduam nolite affligere neque opprimatis inique et sanguinem innocentem ne effundatis in loco isto.</span> <span class="verse"><a name="4">4</a>Si enim facientes feceritis verbum istud, ingredientur per portas domus huius reges, sedentes de genere David super thronum eius et ascendentes currus et equos, ipsi et servi et populus eorum.</span> <span class="verse"><a name="5">5</a>Quod si non audieritis verba haec, in memetipso iuravi, dicit Dominus, quia in solitudinem erit domus haec.</span> <span class="verse"><a name="6">6</a>Quia haec dicit Dominus super domum regis Iudae:Galaad tu mihi,caput Libani,verumtamen ponam te solitudinem,urbes inhabitabiles,</span> <span class="verse"><a name="7">7</a>et sanctificabo super teinterficientem virum et arma eius,et succident electas cedros tuaset praecipitabunt in ignem.</span> <span class="verse"><a name="8">8</a>Et pertransibunt gentes multae per civitatem hanc, et dicet unusquisque proximo suo: "Quare fecit Dominus sic civitati huic grandi?".</span> <span class="verse"><a name="9">9</a>Et respondebunt: "Eo quod dereliquerint pactum Domini Dei sui et adoraverint deos alienos et servierint eis" ".</span> <span class="verse"><a name="10">10</a>Nolite flere mortuumneque lugeatis super eum fletu;plangite eum, qui egreditur,quia non revertetur ultranec videbit terram nativitatis suae.</span> <span class="verse"><a name="11">11</a>Quia haec dicit Dominus ad Sellum filium Iosiae regem Iudae, qui regnavit pro Iosia patre suo: " Qui egressus est de loco isto, non revertetur huc amplius,</span> <span class="verse"><a name="12">12</a>sed in loco, ad quem transtulerunt eum, ibi morietur et terram istam non videbit amplius ".</span> <span class="verse"><a name="13">13</a>Vae, qui aedificat domum suam in iniustitiaet cenacula sua non in iudicio,proximum suum servire facit gratiset mercedem eius non reddet ei;</span> <span class="verse"><a name="14">14</a>qui dicit: " Aedificabo mihi domum latamet cenacula spatiosa ";qui aperit sibi fenestraset facit laquearia cedrinapingitque sinopide!</span> <span class="verse"><a name="15">15</a>Numquid regnabis,quoniam gloriaris in cedris?Pater tuus numquid non comedit et bibit?Sed fecit iudicium et iustitiam,tunc bene erat ei.</span> <span class="verse"><a name="16">16</a>Iudicavit causam pauperis et egeni,tunc bene. Numquid non hoc est nosse me? ",dicit Dominus.</span> <span class="verse"><a name="17">17</a>Tui vero oculi et cor tuum nonnisi ad avaritiamet ad sanguinem innocentem fundendumet ad calumniam et ad oppressionem faciendam.</span> <span class="verse"><a name="18">18</a>Propterea haec dicit Dominus ad Ioachim filium Iosiae regem Iudae: Non plangent eum:Vae, frater meus!" et "Vae, soror!".Non concrepabunt ei:Vae, domine!" et "Vae, inclite!".</span> <span class="verse"><a name="19">19</a>Sepultura asini sepelietur,tractus et proiectus longeextra portas Ierusalem ".</span> <span class="verse"><a name="20">20</a>Ascende Libanum et clamaet in Basan da vocem tuamet clama de Abarim,quia contriti sunt omnes amatores tui.</span> <span class="verse"><a name="21">21</a>Locutus sum ad te in securitate tua,et dixisti: " Non audiam! ".Haec est via tua ab adulescentia tua,quia non audisti vocem meam.</span> <span class="verse"><a name="22">22</a>Omnes pastores tuos pascet ventus,et amatores tui in captivitatem ibunt,quia tunc confunderis et erubescesab omni malitia tua.</span> <span class="verse"><a name="23">23</a>Quae sedes in Libanoet nidificas in cedris,quomodo congemisces,cum venerint tibi doloresquasi dolores parturientis!</span> <span class="verse"><a name="24">24</a>" Vivo ego, dicit Dominus, quia si fuerit Iechonias, filius Ioachim rex Iudae, anulus in manu dextera mea, inde evellam eum</span> <span class="verse"><a name="25">25</a>et dabo te in manu quaerentium animam tuam et in manu, quorum tu formidas faciem, in manu Nabuchodonosor, regis Babylonis, et in manu Chaldaeorum;</span> <span class="verse"><a name="26">26</a>et mittam te et matrem tuam, quae genuit te, in terram alienam, in qua nati non estis, ibique moriemini;</span> <span class="verse"><a name="27">27</a>et in terram, ad quam ipsi levant animam suam, ut revertantur, illuc non revertentur ".</span> <span class="verse"><a name="28">28</a>Numquid vas despectum et contritum, vir iste Iechonias? Numquid vas absque omni voluptate? Quare abiecti sunt, ipse et semen eius, et proiecti in terram, quam ignoraverunt?</span> <span class="verse"><a name="29">29</a>Terra, terra, terra, audi sermonem Domini!</span> <span class="verse"><a name="30">30</a>Haec dicit Dominus: " Scribite virum istum sterilem, virum, qui in diebus suis non prosperabitur; nec enim erit de semine eius vir, qui sedeat super solium David et potestatem habeat ultra in Iuda ".</span> </p></div</div></div></body></html>