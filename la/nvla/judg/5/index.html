<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/judg/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/judg">Judges</a> &gt <strong>Chapter 5</strong></div><p><span class="verse"><a name="1">1</a>Cecineruntque Debora et Barac filius Abinoem in die illo dicen tes:</span> <span class="verse"><a name="2">2</a>" Quia comae excussae sunt in Israel,cum sponte se obtulit populus,benedicite Domino!</span> <span class="verse"><a name="3">3</a>Audite, reges, percipite auribus, principes;ego sum, ego sum, quae Domino canam,psallam Domino, Deo Israel!</span> <span class="verse"><a name="4">4</a>Domine, cum exires de Seir,incederes de regione Edom,terra mota est, caelique stillaverunt, ac nubes stillaverunt aquis;</span> <span class="verse"><a name="5">5</a>montes fluxerunt a facie Domini Sinai,a facie Domini, Dei Israel.</span> <span class="verse"><a name="6">6</a>In diebus Samgar filii Anath,in diebus Iahel quieverunt semitae; et, qui ingrediebantur per eas,ambulaverunt per calles devios.</span> <span class="verse"><a name="7">7</a>Cessaverunt fortes in Israel et quieverunt,donec surgeres, Debora,surgeres mater in Israel.</span> <span class="verse"><a name="8">8</a>Elegerunt deos novos;tunc erat pugna in portis.Clipeus et hasta non apparueruntin quadraginta milibus Israel.</span> <span class="verse"><a name="9">9</a>Cor meum diligit principes Israel.Qui sponte obtulistis vos in populo, benedicite Domino!</span> <span class="verse"><a name="10">10</a>Qui ascenditis super nitentes asinaset sedetis super tapetiaet ambulatis in via, loquimini.</span> <span class="verse"><a name="11">11</a>Ad vocem eorum,qui distribuunt aquas ad canales,ibi narrant iustitias Domini,iustitias fortitudinis eius in Israel:tunc descendit populus Domini ad portas.</span> <span class="verse"><a name="12">12</a>Surge, surge, Debora;surge, surge et loquere canticum!Surge, Barac, et apprehende captivos tuos,fili Abinoem!</span> <span class="verse"><a name="13">13</a>Tunc descenderunt reliquiae ad inclitos,populus Domini descendit pro eo in fortibus.</span> <span class="verse"><a name="14">14</a>Ex Ephraim venerunt principes in vallempost te, Beniamin, in populis tuis.De Machir principes descenderunt, et de Zabulon, qui tenent sceptrum, praefecti.</span> <span class="verse"><a name="15">15</a>Duces Issachar fuere cum Debora;sic Barac in vallem missus cum peditibus suis.In pagis Ruben magna consilia cordis.</span> <span class="verse"><a name="16">16</a>Quare sedebas inter caulas,ut audires sibilos tibiae apud greges?Pagis Ruben magnae investigationes cordis.</span> <span class="verse"><a name="17">17</a>Galaad trans Iordanem quiescebat;et Dan cur peregrinus vacabat navibus?Aser habitabat in litore mariset in portibus morabatur.</span> <span class="verse"><a name="18">18</a>Zabulon vero obtulit animam suam morti,et Nephthali super excelsa regionis.</span> <span class="verse"><a name="19">19</a>Venerunt reges et pugnaverunt,pugnaverunt reges Chanaanin Thanach iuxta aquas Mageddo, praedam argenti non tulere!</span> <span class="verse"><a name="20">20</a>De caelo dimicaverunt stellae,cursu suo adversus Sisaram pugnaverunt.</span> <span class="verse"><a name="21">21</a>Torrens Cison traxit cadavera eorum,torrens proeliorum, torrens Cison; incede, anima mea, fortiter.</span> <span class="verse"><a name="22">22</a>Tunc calcaverunt ungulae equorumin cursu praecipiti fortium suorum.</span> <span class="verse"><a name="23">23</a>Maledicite, Meroz, dixit angelus Domini,maledicite habitatoribus eius,quia non venerunt ad auxilium Domini,in adiutorium Domini in fortibus.</span> <span class="verse"><a name="24">24</a>Benedicta prae mulieribus Iahel uxor Haber Cinaei,prae mulieribus tabernaculi benedicatur!</span> <span class="verse"><a name="25">25</a>Aquam petenti lac deditet in phiala principum obtulit butyrum.</span> <span class="verse"><a name="26">26</a>Sinistram manum misit ad clavumet dextram ad fabrorum malleum:percussitque Sisaram quaerens in capite vulneri locumet tempus valide perforans.</span> <span class="verse"><a name="27">27</a>Inter pedes eius ruit, cecidit, iacebat;inter pedes eius ruit, cecidit;ubi ruit, ibi iacebat exanimis.</span> <span class="verse"><a name="28">28</a>Per fenestram prospiciens eiulabatmater Sisarae per cancellos:Cur moratur regredi currus eius? Quare tardant rotae quadrigarum illius?".</span> <span class="verse"><a name="29">29</a>Una sapientior ceteris uxoribus respondit ei,et ipsa sibi repetit verba illius:</span> <span class="verse"><a name="30">30</a>"Certo nunc dividunt inventa spolia, unam, duas feminas singulis viris;duas vestes diversorum colorumSisarae in praedam;unam, duas texturas discolorescollo meo in praedam".</span> <span class="verse"><a name="31">31</a>Sic pereant omnes inimici tui, Domine!Qui autem diligunt eum, rutilent,sicut sol in ortu suo splendet ".</span> <span class="verse"><a name="32">32</a>Quievitque terra per quadraginta annos.</span> </p></div</div></div></body></html>