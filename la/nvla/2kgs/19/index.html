<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/2kgs/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/2kgs">2 Kings</a> &gt <strong>Chapter 19</strong></div><p><span class="verse"><a name="1">1</a>Quae cum audisset rex Ezechias, scidit vestimenta sua et opertus est sacco ingressusque est domum Domini.</span> <span class="verse"><a name="2">2</a>Et misit Eliachim praepositum domus et Sobnam scribam et senes de sacerdotibus opertos saccis ad Isaiam prophetam filium Amos.</span> <span class="verse"><a name="3">3</a>Qui dixerunt: " Haec dicit Ezechias: Dies tribulationis et increpationis et blasphemiae dies iste; venerunt filii usque ad partum, et vires non habet parturiens.</span> <span class="verse"><a name="4">4</a>Forte audiet Dominus Deus tuus universa verba Rabsacis, quem misit rex Assyriorum dominus suus, ut exprobraret Deum viventem, et puniet verba, quae audivit Dominus Deus tuus; et fac orationem pro reliquiis, quae remanent ".</span> <span class="verse"><a name="5">5</a>Venerunt ergo servi regis Ezechiae ad Isaiam.</span> <span class="verse"><a name="6">6</a>Dixitque eis Isaias: " Haec dicetis domino vestro: Haec dicit Dominus: Noli timere a facie sermonum, quos audisti, quibus blasphemaverunt pueri regis Assyriorum me;</span> <span class="verse"><a name="7">7</a>ecce ego immittam ei spiritum, et audiet nuntium et revertetur in terram suam; et deiciam eum gladio in terra sua ".</span> <span class="verse"><a name="8">8</a>Reversus est igitur Rabsaces et invenit regem Assyriorum oppugnantem Lobnam; audierat enim quod recessisset de Lachis.</span> <span class="verse"><a name="9">9</a>Cumque audisset de Tharaca rege Aethiopiae dicentes: " Ecce egressus est, ut pugnet adversum te ", iterum misit nuntios ad Ezechiam dicens:</span> <span class="verse"><a name="10">10</a>" Haec dicite Ezechiae regi Iudae: Non te seducat Deus tuus, in quo habes fiduciam, neque dicas: "Non tradetur Ierusalem in manu regis Assyriorum".</span> <span class="verse"><a name="11">11</a>Tu enim ipse audisti, quae fecerint reges Assyriorum universis terris, quomodo vastaverint eas. Num ergo solus poteris liberari?</span> <span class="verse"><a name="12">12</a>Numquid liberaverunt dii gentium singulos, quos vastaverunt patres mei, Gozan videlicet et Charran et Reseph et filios Eden, qui erant in Thelassar?</span> <span class="verse"><a name="13">13</a>Ubi est rex Emath et rex Arphad et rex civitatis Sepharvaim, Ana et Ava? ".</span> <span class="verse"><a name="14">14</a>Itaque cum accepisset Ezechias litteras de manu nuntiorum et legisset eas, ascendit in domum Domini et expandit eas coram Domino</span> <span class="verse"><a name="15">15</a>et oravit in conspectu eius dicens: " Domine, Deus Israel, qui sedes super cherubim! Tu es Deus solus regnorum omnium terrae, tu fecisti caelum et terram.</span> <span class="verse"><a name="16">16</a>Inclina aurem tuam et audi; aperi, Domine, oculos tuos et vide et audi omnia verba Sennacherib, qui misit, ut exprobraret Deum viventem.</span> <span class="verse"><a name="17">17</a>Vere, Domine, dissipaverunt reges Assyriorum gentes et terras earum</span> <span class="verse"><a name="18">18</a>et miserunt deos eorum in ignem; non enim erant dii, sed opera manuum hominum ex ligno et lapide, et perdiderunt eos.</span> <span class="verse"><a name="19">19</a>Nunc igitur, Domine Deus noster, salvos nos fac de manu eius, ut sciant omnia regna terrae quia tu, Domine, es Deus solus ".</span> <span class="verse"><a name="20">20</a>Misit autem Isaias filius Amos ad Ezechiam dicens: " Haec dicit Dominus, Deus Israel: Quae deprecatus es me super Sennacherib rege Assyriorum, audivi.</span> <span class="verse"><a name="21">21</a>Iste est sermo, quem locutus est Dominus de eo:Sprevit te et subsannavit virgo filia Sion;post tergum tuum caputmovit filia Ierusalem.</span> <span class="verse"><a name="22">22</a>Cui exprobrasti et quem blasphemasti?Contra quem exaltasti vocemet elevasti in excelsum oculos tuos? Contra Sanctum Israel!</span> <span class="verse"><a name="23">23</a>Per manum servorum tuorumexprobrasti Dominoet dixisti: "In multitudine curruum meorumascendi excelsa montium in summitate Libaniet succidi sublimes cedros eius,electas abietes eius,et ingressus sum usque ad terminos eius,silvam condensam.</span> <span class="verse"><a name="24">24</a>Ego fodi et bibi aquas alienaset siccavi vestigiis pedum meorum omnes aquas Aegypti".</span> <span class="verse"><a name="25">25</a>Numquid non audisti,ab initio quid fecerim?Ex diebus antiquis plasmavi illudet nunc adduxi;eruntque in eradicationem,in acervos ruinarum civitates munitae.</span> <span class="verse"><a name="26">26</a>Et, qui sedent in eis breviata manu,contremuerunt et confusi sunt;facti sunt quasi fenum agriet gramen virens, herba tectorum, quae arefacta est, antequam veniret ad maturitatem.</span> <span class="verse"><a name="27">27</a>Sessionem tuamet egressum tuum et introitum tuum ego praesciviet furorem tuum contra me;</span> <span class="verse"><a name="28">28</a>insanisti in me,et superbia tua ascendit in aures meas.Ponam itaque circulum in naribus tuiset frenum in labris tuiset reducam te in viam,per quam venisti.</span> <span class="verse"><a name="29">29</a>Tibi autem, Ezechia, hoc erit signum:Comede hoc anno, quod reppereris, in secundo autem anno, quae sponte nascuntur;porro in anno tertio seminate et metite,plantate vineas et comedite fructum earum.</span> <span class="verse"><a name="30">30</a>Et, quodcumque reliquum fuerit de domo Iudae,mittet radicem deorsumet faciet fructum sursum;</span> <span class="verse"><a name="31">31</a>de Ierusalem quippe egredientur reliquiae,et, quod relinquetur, de monte Sion.Zelus Domini exercituum faciet hoc.</span> <span class="verse"><a name="32">32</a>Quam ob rem haec dicit Dominus de rege Assyriorum:Non ingredietur urbem hancnec mittet in eam sagittamnec occurret ei clipeonec fundet aggerem circa eam.</span> <span class="verse"><a name="33">33</a>Per viam, qua venit, reverteturet civitatem hanc non ingredietur, dicit Dominus.</span> <span class="verse"><a name="34">34</a>Protegamque urbem hanc et salvabo eampropter me et propter David servum meum ".</span> <span class="verse"><a name="35">35</a>Factum est igitur in nocte illa: egressus est angelus Domini et percussit in castris Assyriorum centum octoginta quinque milia. Cumque diluculo surrexissent, viderunt omnia corpora mortuorum.</span> <span class="verse"><a name="36">36</a>Et recedens abiit et reversus est Sennacherib rex Assyriorum et mansit in Nineve.</span> <span class="verse"><a name="37">37</a>Cumque adoraret in templo Nesroch dei sui, Adramelech et Sarasar filii eius percusserunt eum gladio fugeruntque in terram Armeniorum. Et regnavit Asarhaddon filius eius pro eo.</span> </p></div</div></div></body></html>