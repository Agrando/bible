<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1kgs">1 Kings</a> &gt <strong>Chapter 4</strong></div><p><span class="verse"><a name="1">1</a>Erat autem rex Salomon regnans super omnem Israel.</span> <span class="verse"><a name="2">2</a>Et hi principes quos habebat: Azarias filius Sadoc sacerdos;</span> <span class="verse"><a name="3">3</a>Elihoreph et Ahia filii Sisa scribae; Iosaphat filius Ahilud cancellarius;</span> <span class="verse"><a name="4">4</a>Banaias filius Ioiadae super exercitum; Sadoc autem et Abiathar sacerdotes;</span> <span class="verse"><a name="5">5</a>Azarias filius Nathan super praefectos; Zabud filius Nathan sacerdos amicus regis;</span> <span class="verse"><a name="6">6</a>et Ahisar praepositus domus et Adoniram filius Abda super tributa.</span> <span class="verse"><a name="7">7</a>Habebat autem Salomon duodecim praefectos super omnem Israel, qui praebebant annonam regi et domui eius; per singulos enim menses in anno singuli necessaria ministrabant.</span> <span class="verse"><a name="8">8</a>Et haec nomina eorum: Benhur in monte Ephraim;</span> <span class="verse"><a name="9">9</a>Bendecar in Maces et in Salebim et in Bethsames et in Elon et in Bethanan;</span> <span class="verse"><a name="10">10</a>Benhesed in Aruboth, ipsius erat Socho et omnis terra Epher;</span> <span class="verse"><a name="11">11</a>Benabinadab, cuius omnis regio Dor, Tapheth filiam Salomonis habebat uxorem;</span> <span class="verse"><a name="12">12</a>Baana filius Ahilud regebat Thanach et Mageddo et universam Bethsan, quae est iuxta Sarthan subter Iezrahel, a Bethsan usque Abelmehula et usque ultra Iecmaam;</span> <span class="verse"><a name="13">13</a>Bengaber in Ramoth Galaad habebat villas Iair filii Manasse in Galaad: ipse praeerat in omni regione Argob, quae est in Basan, sexaginta civitatibus magnis atque muratis, quae habebant seras aereas;</span> <span class="verse"><a name="14">14</a>Ahinadab filius Addo praeerat in Mahanaim;</span> <span class="verse"><a name="15">15</a>Achimaas in Nephthali, sed et ipse habebat Basemath filiam Salomonis in coniugio;</span> <span class="verse"><a name="16">16</a>Baana filius Chusai in Aser et in Baloth;</span> <span class="verse"><a name="17">17</a>Iosaphat filius Pharue in Issachar;</span> <span class="verse"><a name="18">18</a>Semei filius Ela in Beniamin;</span> <span class="verse"><a name="19">19</a>Gaber filius Uri in terra Galaad, in terra Sehon regis Amorraei et Og regis Basan, ut praefectus unus, qui erat in terra.</span> <span class="verse"><a name="20">20</a>Iuda et Israel innumerabiles, sicut arena maris in multitudine, comedentes et bibentes atque laetantes.</span> </p></div</div></div></body></html>