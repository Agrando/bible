<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1kgs/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1kgs">1 Kings</a> &gt <strong>Chapter 22</strong></div><p><span class="verse"><a name="1">1</a>Transierunt igitur tres anni absque bello inter Syriam et Israel.</span> <span class="verse"><a name="2">2</a>In anno autem tertio descendit Iosaphat rex ludae ad regem Israel,</span> <span class="verse"><a name="3">3</a>dixitque rex Israel ad servos suos: " Ignoratis quod nostra sit Ramoth Galaad et neglegimus tollere eam de manu regis Syriae? ".</span> <span class="verse"><a name="4">4</a>Et ait ad Iosaphat: " Veniesne mecum ad proeliandum in Ramoth Galaad? ".</span> <span class="verse"><a name="5">5</a>Dixitque Iosaphat ad regem Israel: " Sicut ego sum, ita et tu; populus meus et populus tuus unum sunt, et equites mei et equites tui ". Dixitque Iosaphat ad regem Israel: " Quaere, oro te, hodie sermonem Domini ".</span> <span class="verse"><a name="6">6</a>Congregavit ergo rex Israel prophetas quadringentos circiter viros et ait ad eos: " Ire debeo in Ramoth Galaad ad bellandum, an quiescere? ". Qui responderunt: " Ascende, et dabit Dominus in manu regis ".</span> <span class="verse"><a name="7">7</a>Dixit autem Iosaphat: " Non est hic et alius propheta Domini, ut interrogemus per eum? ".</span> <span class="verse"><a name="8">8</a>Et ait rex Israel ad Iosaphat: " Remansit vir unus, per quem possimus interrogare Dominum; sed ego odi eum, quia non prophetat mihi bonum sed malum: Michaeas filius Iemla ". Cui Iosaphat ait: " Ne loquaris ita, rex .</span> <span class="verse"><a name="9">9</a>Vocavit ergo rex Israel eunuchum quendam et dixit ei: " Festina adducere Michaeam filium Iemla ".</span> <span class="verse"><a name="10">10</a>Rex autem Israel et Iosaphat rex Iudae sedebat unusquisque in solio suo vestiti cultu regio in area iuxta ostium portae Samariae; et universi prophetae prophetabant in conspectu eorum.</span> <span class="verse"><a name="11">11</a>Fecit quoque sibi Sedecias filius Chanaana cornua ferrea et ait: " Haec dicit Dominus: His ventilabis Syriam, donec deleas eam ".</span> <span class="verse"><a name="12">12</a>Omnesque prophetae similiter prophetabant dicentes: " Ascende in Ramoth Galaad et vade prospere, et tradet Dominus in manu regis ".</span> <span class="verse"><a name="13">13</a>Nuntius vero, qui ierat ut vocaret Michaeam, locutus est ad eum dicens:  Ecce sermones prophetarum ore uno regi bona praedicant; sit ergo sermo tuus similis eorum, et loquere bona ".</span> <span class="verse"><a name="14">14</a>Cui Michaeas ait: " Vivit Dominus quia, quodcumque dixerit mihi Dominus, hoc loquar! ".</span> <span class="verse"><a name="15">15</a>Venit itaque ad regem, et ait illi rex: " Michaea, ire debemus in Ramoth Galaad ad proeliandum, an cessare? ". Cui ille respondit: " Ascende et vade prospere, et tradet Dominus in manu regis ".</span> <span class="verse"><a name="16">16</a>Dixit autem rex ad eum: " Iterum atque iterum adiuro te, ut non loquaris mihi, nisi quod verum est in nomine Domini ".</span> <span class="verse"><a name="17">17</a>Et ille ait: Vidi cunctum Israeldispersum in montibusquasi oves non habentes pastorem. Et ait Dominus: "Non habent isti dominum; revertatur unusquisque in domum suam in pace" ".</span> <span class="verse"><a name="18">18</a>Dixit ergo rex Israel ad Iosaphat: " Numquid non dixi tibi quia non prophetat mihi bonum sed semper malum? ".</span> <span class="verse"><a name="19">19</a>Ille vero addens ait: " Propterea audi sermonem Domini: Vidi Dominum sedentem super solium suum et omnem exercitum caeli assistentem ei a dextris et a sinistris.</span> <span class="verse"><a name="20">20</a>Et ait Dominus: "Quis decipiet Achab, ut ascendat et cadat in Ramoth Galaad?". Et dixit unus verba huiuscemodi et alius aliter.</span> <span class="verse"><a name="21">21</a>Egressus est autem spiritus et stetit coram Domino et ait: "Ego decipiam illum". Cui locutus est Dominus: "In quo?".</span> <span class="verse"><a name="22">22</a>Et ille ait: "Egrediar et ero spiritus mendax in ore omnium prophetarum eius". Et dixit Dominus: "Decipies et praevalebis; egredere et fac ita".</span> <span class="verse"><a name="23">23</a>Nunc igitur ecce dedit Dominus spiritum mendacii in ore omnium prophetarum tuorum, qui hic sunt, et Dominus locutus est contra te malum .</span> <span class="verse"><a name="24">24</a>Accessit autem Sedecias filius Chanaana et percussit Michaeam in maxillam et dixit: " Quomodo transivit spiritus Domini a me, ut loqueretur tibi? ".</span> <span class="verse"><a name="25">25</a>Et ait Michaeas: " Visurus es in die illa, quando ingredieris cubiculum intra cubiculum, ut abscondaris ".</span> <span class="verse"><a name="26">26</a>Et ait rex Israel: " Tolle Michaeam, et maneat apud Amon principem civitatis et apud Ioas filium regis,</span> <span class="verse"><a name="27">27</a>et dic eis: "Haec dicit rex: Mittite virum istum in carcerem et sustentate eum pane tribulationis et aqua angustiae, donec revertar in pace" ".</span> <span class="verse"><a name="28">28</a>Dixitque Michaeas: " Si reversus fueris in pace, non est locutus Dominus in me ". Et ait: " Audite, populi omnes! ".</span> <span class="verse"><a name="29">29</a>Ascendit itaque rex Israel et Iosaphat rex Iudae in Ramoth Galaad.</span> <span class="verse"><a name="30">30</a>Dixitque rex Israel ad Iosaphat: " Mutato aspectu ineundum est proelium; tu autem induere vestibus tuis ". Porro rex Israel mutavit aspectum et ingressus est bellum.</span> <span class="verse"><a name="31">31</a>Rex autem Syriae praeceperat principibus curruum triginta duobus dicens: " Non pugnabitis contra minorem et maiorem quempiam, nisi contra regem Israel solum ".</span> <span class="verse"><a name="32">32</a>Cum ergo vidissent principes curruum Iosaphat, suspicati sunt quod ipse esset rex Israel et impetu facto pugnabant contra eum. Et exclamavit Iosaphat;</span> <span class="verse"><a name="33">33</a>intellexeruntque principes curruum quod non esset rex Israel et cessaverunt ab eo.</span> <span class="verse"><a name="34">34</a>Vir autem quidam tetendit arcum in incertum sagittam dirigens et percussit regem Israel inter iuncturas et loricam. At ille dixit aurigae suo: " Verte manum tuam et eice me de exercitu, quia graviter vulneratus sum ".</span> <span class="verse"><a name="35">35</a>Aggravatum est ergo proelium in die illa; et rex Israel stabat in curru suo contra Syros et mortuus est vespere: fluebat autem sanguis plagae in sinum currus.</span> <span class="verse"><a name="36">36</a>Et clamor insonuit in universo exercitu ad solis occasum: " Unusquisque revertatur in civitatem et in terram suam! ".</span> <span class="verse"><a name="37">37</a>Mortuus est igitur rex et perlatus est Samariam; sepelieruntque regem in Samaria.</span> <span class="verse"><a name="38">38</a>Et laverunt currum eius in piscina Samariae; et linxerunt canes sanguinem eius, et scorta laverunt se iuxta verbum Domini, quod locutus fuerat.</span> <span class="verse"><a name="39">39</a>Reliqua vero gestorum Achab et universa, quae fecit, et domus eburnea, quam aedificavit, cunctaeque urbes, quas exstruxit, nonne haec scripta sunt in libro annalium regum Israel?</span> <span class="verse"><a name="40">40</a>Dormivit ergo Achab cum patribus suis; et regnavit Ochozias filius eius pro eo.</span> <span class="verse"><a name="41">41</a>Iosaphat vero filius Asa regnare coeperat super Iudam anno quarto Achab regis Israel;</span> <span class="verse"><a name="42">42</a>triginta quinque annorum erat, cum regnare coepisset, et viginti quinque annos regnavit in Ierusalem. Nomen matris eius Azuba filia Selachi.</span> <span class="verse"><a name="43">43</a>Et ambulavit in omni via Asa patris sui et non declinavit ex ea; fecitque, quod rectum erat in conspectu Domini.</span> <span class="verse"><a name="44">44</a>Verumtamen excelsa non abstulit; adhuc enim populus sacrificabat et adolebat in excelsis.</span> <span class="verse"><a name="45">45</a>Pacemque fecit Iosaphat cum rege Israel.</span> <span class="verse"><a name="46">46</a>Reliqua autem gestorum Iosaphat et opera eius, quae fortiter gessit, et proelia, nonne haec scripta sunt in libro annalium regum Iudae?</span> <span class="verse"><a name="47">47</a>Sed et reliquias prostibulorum, qui remanserant in diebus Asa patris eius, abstulit de terra.</span> <span class="verse"><a name="48">48</a>Nec erat tunc rex in Edom sed praefectus regius.</span> <span class="verse"><a name="49">49</a>Rex vero Iosaphat fecerat naves Tharsis, quae navigarent in Ophir propter aurum; et ire non potuerunt, quia confractae sunt in Asiongaber.</span> <span class="verse"><a name="50">50</a>Tunc ait Ochozias filius Achab ad Iosaphat: " Vadant servi mei cum servis tuis in navibus ". Et noluit Iosaphat.</span> <span class="verse"><a name="51">51</a>Dormivitque Iosaphat cum patribus suis et sepultus est cum eis in civitate David patris sui; regnavitque Ioram filius eius pro eo.</span> <span class="verse"><a name="52">52</a>Ochozias autem filius Achab regnare coeperat super Israel in Samaria anno septimo decimo Iosaphat regis Iudae regnavitque super Israel duobus annis.</span> <span class="verse"><a name="53">53</a>Et fecit malum in conspectu Domini et ambulavit in via patris sui et matris suae et in via Ieroboam filii Nabat, qui peccare fecit Israel;</span> <span class="verse"><a name="54">54</a>servivit quoque Baal et adoravit eum et irritavit Dominum, Deum Israel, iuxta omnia, quae fecerat pater eius.</span> </p></div</div></div></body></html>