<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1tim">1 Timothy</a> &gt <strong>Chapter 3</strong></div><p><span class="verse"><a name="1">1</a>Fidelis sermo: si quis episco patum appetit, bonum opus de siderat.</span> <span class="verse"><a name="2">2</a>Oportet ergo episcopum irreprehensibilem esse, unius uxoris virum, sobrium, prudentem, ornatum, hospitalem, doctorem,</span> <span class="verse"><a name="3">3</a>non vinolentum, non percussorem sed modestum, non litigiosum, non cupidum,</span> <span class="verse"><a name="4">4</a>suae domui bene praepositum, filios habentem in subiectione cum omni castitate</span> <span class="verse"><a name="5">5</a>- si quis autem domui suae praeesse nescit, quomodo ecclesiae Dei curam habebit? C,</span> <span class="verse"><a name="6">6</a>non neophytum, ne in superbia elatus in iudicium incidat Diaboli.</span> <span class="verse"><a name="7">7</a>Oportet autem illum et testimonium habere bonum ab his, qui foris sunt, ut non in opprobrium incidat et laqueum Diaboli.</span> <span class="verse"><a name="8">8</a>Diaconos similiter pudicos, non bilingues, non multo vino deditos, non turpe lucrum sectantes,</span> <span class="verse"><a name="9">9</a>habentes mysterium fidei in conscientia pura.</span> <span class="verse"><a name="10">10</a>Et hi autem probentur primum, deinde ministrent nullum crimen habentes.</span> <span class="verse"><a name="11">11</a>Mulieres similiter pudicas, non detrahentes, sobrias, fideles in omnibus.</span> <span class="verse"><a name="12">12</a>Diaconi sint unius uxoris viri, qui filiis suis bene praesint et suis domibus;</span> <span class="verse"><a name="13">13</a>qui enim bene ministraverint, gradum sibi bonum acquirent et multam fiduciam in fide, quae est in Christo Iesu.</span> <span class="verse"><a name="14">14</a>Haec tibi scribo sperans venire ad te cito;</span> <span class="verse"><a name="15">15</a>si autem tardavero, ut scias quomodo oporteat in domo Dei conversari, quae est ecclesia Dei vivi, columna et firmamentum veritatis.</span> <span class="verse"><a name="16">16</a>Et omnium confessione magnum est pietatis mysterium:Qui manifestatus est in carne,iustificatus est in Spiritu,apparuit angelis,praedicatus est in gentibus,creditus est in mumdo,assumptus est in gloria.</span> </p></div</div></div></body></html>