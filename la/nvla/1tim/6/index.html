<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1tim/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1tim">1 Timothy</a> &gt <strong>Chapter 6</strong></div><p><span class="verse"><a name="1">1</a>Quicumque sunt sub iugo, servi dominos suos omni honore di gnos arbitrentur, ne nomen Dei et doctrina blasphemetur.</span> <span class="verse"><a name="2">2</a>Qui autem fideles habent dominos, non contemnant, quia fratres sunt, sed magis serviant, quia fideles sunt et dilecti, qui beneficii participes sunt. Haec doce et exhortare.</span> <span class="verse"><a name="3">3</a>Si quis aliter docet et non accedit sanis sermonibus Domini nostri Iesu Christi et ei, quae secundum pietatem est, doctrinae,</span> <span class="verse"><a name="4">4</a>superbus est, nihil sciens, sed languens circa quaestiones et pugnas verborum, ex quibus oriuntur invidiae, contentiones, blasphemiae, suspiciones malae,</span> <span class="verse"><a name="5">5</a>conflictationes hominum mente corruptorum et qui veritate privati sunt, existimantium quaestum esse pietatem.</span> <span class="verse"><a name="6">6</a>Est autem quaestus magnus pietas cum sufficientia.</span> <span class="verse"><a name="7">7</a>Nihil enim intulimus in mundum, quia nec auferre quid possumus;</span> <span class="verse"><a name="8">8</a>habentes autem alimenta et quibus tegamur, his contenti erimus.</span> <span class="verse"><a name="9">9</a>Nam qui volunt divites fieri, incidunt in tentationem et laqueum et desideria multa stulta et nociva, quae mergunt homines in interitum et perditionem;</span> <span class="verse"><a name="10">10</a>radix enim omnium malorum est cupiditas, quam quidam appetentes erraverunt a fide et inseruerunt se doloribus multis.</span> <span class="verse"><a name="11">11</a>Tu autem, o homo Dei, haec fuge; sectare vero iustitiam, pietatem, fidem, caritatem, patientiam, mansuetudinem.</span> <span class="verse"><a name="12">12</a>Certa bonum certamen fidei, apprehende vitam aeternam, ad quam vocatus es, et confessus es bonam confessionem coram multis testibus.</span> <span class="verse"><a name="13">13</a>Praecipio tibi coram Deo, qui vivificat omnia, et Christo Iesu, qui testimonium reddidit sub Pontio Pilato bonam confessionem,</span> <span class="verse"><a name="14">14</a>ut serves mandatum sine macula irreprehensibile usque in adventum Domini nostri Iesu Christi,</span> <span class="verse"><a name="15">15</a>quem suis temporibus ostendet beatus et solus potens, Rex regnantium et Dominus dominantium,</span> <span class="verse"><a name="16">16</a>qui solus habet immortalitatem, lucem habitans inaccessibilem, quem vidit nullus hominum nec videre potest; cui honor et imperium sempiternum. Amen.</span> <span class="verse"><a name="17">17</a>Divitibus huius saeculi praecipe non superbe sapere neque sperare in incerto divitiarum sed in Deo, qui praestat nobis omnia abunde ad fruendum,</span> <span class="verse"><a name="18">18</a>bene agere, divites fieri in operibus bonis, facile tribuere, communicare,</span> <span class="verse"><a name="19">19</a>thesaurizare sibi fundamentum bonum in futurum, ut apprehendant veram vitam.</span> <span class="verse"><a name="20">20</a>O Timothee, depositum custodi, devitans profanas vocum novitates et oppositiones falsi nominis scientiae,</span> <span class="verse"><a name="21">21</a>quam quidam profitentes circa fidem aberraverunt.Gratia vobiscum.</span> </p></div</div></div></body></html>