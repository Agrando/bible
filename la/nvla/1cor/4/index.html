<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1cor/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1cor">1 Corinthians</a> &gt <strong>Chapter 4</strong></div><p><span class="verse"><a name="1">1</a>Sic nos existimet homo ut mi nistros Christi et dispensatores mysteriorum Dei.</span> <span class="verse"><a name="2">2</a>Hic iam quaeritur inter dispensatores, ut fidelis quis inveniatur.</span> <span class="verse"><a name="3">3</a>Mihi autem pro minimo est, ut a vobis iudicer aut ab humano die. Sed neque meipsum iudico;</span> <span class="verse"><a name="4">4</a>nihil enim mihi conscius sum, sed non in hoc iustificatus sum. Qui autem iudicat me, Dominus est!</span> <span class="verse"><a name="5">5</a>Itaque nolite ante tempus quidquam iudicare, quoadusque veniat Dominus, qui et illuminabit abscondita tenebrarum et manifestabit consilia cordium; et tunc laus erit unicuique a Deo.</span> <span class="verse"><a name="6">6</a>Haec autem, fratres, transfiguravi in me et Apollo propter vos, ut in nobis discatis illud: " Ne supra quae scripta sunt ", ne unus pro alio inflemini adversus alterum.</span> <span class="verse"><a name="7">7</a>Quis enim te discernit? Quid autem habes, quod non accepisti? Si autem accepisti, quid gloriaris, quasi non acceperis?</span> <span class="verse"><a name="8">8</a>Iam saturati estis, iam divites facti estis. Sine nobis regnastis; et utinam regnaretis, ut et nos vobiscum regnaremus.</span> <span class="verse"><a name="9">9</a>Puto enim, Deus nos apostolos novissimos ostendit tamquam morti destinatos, quia spectaculum facti sumus mundo et angelis et hominibus.</span> <span class="verse"><a name="10">10</a>Nos stulti propter Christum, vos autem prudentes in Christo; nos infirmi, vos autem fortes; vos gloriosi, nos autem ignobiles.</span> <span class="verse"><a name="11">11</a>Usque in hanc horam et esurimus et sitimus et nudi sumus et colaphis caedimur et instabiles sumus</span> <span class="verse"><a name="12">12</a>et laboramus operantes manibus nostris; maledicti benedicimus, persecutionem passi sustinemus,</span> <span class="verse"><a name="13">13</a>blasphemati obsecramus; tamquam purgamenta mundi facti sumus, omnium peripsema, usque adhuc.</span> <span class="verse"><a name="14">14</a>Non ut confundam vos, haec scribo, sed ut quasi filios meos carissimos moneam;</span> <span class="verse"><a name="15">15</a>nam si decem milia paedagogorum habeatis in Christo, sed non multos patres, nam in Christo Iesu per evangelium ego vos genui.</span> <span class="verse"><a name="16">16</a>Rogo ergo vos: imitatorcs mei estote!</span> <span class="verse"><a name="17">17</a>Ideo misi ad vos Timotheum, qui est filius meus carissimus et fidelis in Domino, qui vos commonefaciat vias meas, quae sunt in Christo, sicut ubique in omni ecclesia doceo.</span> <span class="verse"><a name="18">18</a>Tamquam non venturus sim ad vos, sic inflati sunt quidam;</span> <span class="verse"><a name="19">19</a>veniam autem cito ad vos, si Dominus voluerit, et cognoscam non sermonem eorum, qui inflati sunt, sed virtutem;</span> <span class="verse"><a name="20">20</a>non enim in sermone est regnum Dei sed in virtute.</span> <span class="verse"><a name="21">21</a>Quid vultis? In virga veniam ad vos an in caritate et spiritu mansuetudinis?</span> </p></div</div></div></body></html>