<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1cor/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1cor">1 Corinthians</a> &gt <strong>Chapter 14</strong></div><p><span class="verse"><a name="1">1</a>Sectamini caritatem, aemu lamini spiritalia, magis au tem, ut prophetetis.</span> <span class="verse"><a name="2">2</a>Qui enim loquitur lingua, non hominibus loquitur sed Deo; nemo enim audit, spiritu autem loquitur mysteria.</span> <span class="verse"><a name="3">3</a>Qui autem prophetat, hominibus loquitur aedificationem et exhortationem et consolationes.</span> <span class="verse"><a name="4">4</a>Qui loquitur lingua, semetipsum aedificat; qui autem prophetat, ecclesiam aedificat.</span> <span class="verse"><a name="5">5</a>Volo autem omnes vos loqui linguis, magis autem prophetare; maior autem est qui prophetat, quam qui loquitur linguis, nisi forte interpretetur, ut ecclesia aedificationem accipiat.</span> <span class="verse"><a name="6">6</a>Nunc autem, fratres, si venero ad vos linguis loquens, quid vobis prodero, nisi vobis loquar aut in revelatione aut in scientia aut in prophetia aut in doctrina?</span> <span class="verse"><a name="7">7</a>Tamen, quae sine anima sunt vocem dantia, sive tibia sive cithara, nisi distinctionem sonituum dederint, quomodo scietur quod tibia canitur, aut quod citharizatur?</span> <span class="verse"><a name="8">8</a>Etenim si incertam vocem det tuba, quis parabit se ad bellum?</span> <span class="verse"><a name="9">9</a>Ita et vos per linguam nisi manifestum sermonem dederitis, quomodo scietur id, quod dicitur? Eritis enim in aera loquentes.</span> <span class="verse"><a name="10">10</a>Tam multa, ut puta, genera linguarum sunt in mundo, et nihil sine voce est.</span> <span class="verse"><a name="11">11</a>Si ergo nesciero virtutem vocis, ero ei, qui loquitur, barbarus; et, qui loquitur, mihi barbarus.</span> <span class="verse"><a name="12">12</a>Sic et vos, quoniam aemulatores estis spirituum, ad aedificationem ecclesiae quaerite, ut abundetis.</span> <span class="verse"><a name="13">13</a>Et ideo, qui loquitur lingua, oret, ut interpretetur.</span> <span class="verse"><a name="14">14</a>Nam si orem lingua, spiritus meus orat, mens autem mea sine fructu est.</span> <span class="verse"><a name="15">15</a>Quid ergo est? Orabo spiritu, orabo et mente; psallam spiritu, psallam et mente.</span> <span class="verse"><a name="16">16</a>Ceterum si benedixeris in spiritu, qui supplet locum idiotae, quomodo dicet " Amen! " super tuam benedictionem, quoniam quid dicas nescit?</span> <span class="verse"><a name="17">17</a>Nam tu quidem bene gratias agis, sed alter non aedificatur.</span> <span class="verse"><a name="18">18</a>Gratias ago Deo, quod omnium vestrum magis linguis loquor;</span> <span class="verse"><a name="19">19</a>sed in ecclesia volo quinque verba sensu meo loqui, ut et alios instruam, quam decem milia verborum in lingua.</span> <span class="verse"><a name="20">20</a>Fratres, nolite pueri effici sensibus, sed malitia parvuli estote; sensibus autem perfecti estote.</span> <span class="verse"><a name="21">21</a>In lege scriptum est: In aliis linguis et in labiis aliorumloquar populo huic,et nec sic exaudient me ",dicit Dominus.</span> <span class="verse"><a name="22">22</a>Itaque linguae in signum sunt non fidelibus sed infidelibus, prophetia autem non infidelibus sed fidelibus.</span> <span class="verse"><a name="23">23</a>Si ergo conveniat universa ecclesia in unum, et omnes linguis loquantur, intrent autem idiotae aut infideles, nonne dicent quod insanitis?</span> <span class="verse"><a name="24">24</a>Si autem omnes prophetent, intret autem quis infidelis vel idiota, convincitur ab omnibus, diiudicatur ab omnibus,</span> <span class="verse"><a name="25">25</a>occulta cordis eius manifesta fiunt; et ita cadens in faciem adorabit Deum pronuntians: " Vere Deus in vobis est! ".</span> <span class="verse"><a name="26">26</a>Quid ergo est, fratres? Cum convenitis, unusquisque psalmum habet, doctrinam habet, apocalypsim habet, linguam habet, interpretationem habet: omnia ad aedificationem fiant.</span> <span class="verse"><a name="27">27</a>Sive lingua quis loquitur, secundum duos aut ut multum tres, et per partes, et unus interpretetur;</span> <span class="verse"><a name="28">28</a>si autem non fuerit interpres, taceat in ecclesia, sibi autem loquatur et Deo.</span> <span class="verse"><a name="29">29</a>Prophetae duo aut tres dicant, et ceteri diiudicent;</span> <span class="verse"><a name="30">30</a>quod si alii revelatum fuerit sedenti, prior taceat.</span> <span class="verse"><a name="31">31</a>Potestis enim omnes per singulos prophetare, ut omnes discant, et omnes exhortentur;</span> <span class="verse"><a name="32">32</a>et spiritus prophetarum prophetis subiecti sunt;</span> <span class="verse"><a name="33">33</a>non enim est dissensionis Deus sed pacis.Sicut in omnibus ecclesiis sanctorum,</span> <span class="verse"><a name="34">34</a>mulieres in ecclesiis taceant, non enim permittitur eis loqui; sed subditae sint, sicut et Lex dicit.</span> <span class="verse"><a name="35">35</a>Si quid autem volunt discere, domi viros suos interrogent; turpe est enim mulieri loqui in ecclesia.</span> <span class="verse"><a name="36">36</a>An a vobis verbum Dei processit aut in vos solos pervenit?</span> <span class="verse"><a name="37">37</a>Si quis videtur propheta esse aut spiritalis, cognoscat, quae scribo vobis, quia Domini est mandatum.</span> <span class="verse"><a name="38">38</a>Si quis autem ignorat, ignorabitur.</span> <span class="verse"><a name="39">39</a>Itaque, fratres mei, aemulamini prophetare et loqui linguis nolite prohibere;</span> <span class="verse"><a name="40">40</a>omnia autem honeste et secundum ordinem fiant.</span> </p></div</div></div></body></html>