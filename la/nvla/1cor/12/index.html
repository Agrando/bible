<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1cor">1 Corinthians</a> &gt <strong>Chapter 12</strong></div><p><span class="verse"><a name="1">1</a>De spiritalibus autem, fra tres, nolo vos ignorare.</span> <span class="verse"><a name="2">2</a>Scitis quoniam, cum gentes essetis, ad simulacra muta, prout ducebamini, euntes.</span> <span class="verse"><a name="3">3</a>Ideo notum vobis facio quod nemo in Spiritu Dei loquens dicit: " Anathema Iesus! "; et nemo potest dicere: " Dominus Iesus ", nisi in Spiritu Sancto.</span> <span class="verse"><a name="4">4</a>Divisiones vero gratiarum sunt, idem autem Spiritus;</span> <span class="verse"><a name="5">5</a>et divisiones ministrationum sunt, idem autem Dominus;</span> <span class="verse"><a name="6">6</a>et divisiones operationum sunt, idem vero Deus, qui operatur omnia in omnibus.</span> <span class="verse"><a name="7">7</a>Unicuique autem datur manifestatio Spiritus ad utilitatem.</span> <span class="verse"><a name="8">8</a>Alii quidem per Spiritum datur sermo sapientiae, alii autem sermo scientiae secundum eundem Spiritum,</span> <span class="verse"><a name="9">9</a>alteri fides in eodem Spiritu, alii donationes sanitatum in uno Spiritu,</span> <span class="verse"><a name="10">10</a>alii operationes virtutum, alii prophetatio, alii discretio spirituum, alii genera linguarum, alii interpretatio linguarum;</span> <span class="verse"><a name="11">11</a>haec autem omnia operatur unus et idem Spiritus, dividens singulis prout vult.</span> <span class="verse"><a name="12">12</a>Sicut enim corpus unum est et membra habet multa, omnia autem membra corporis, cum sint multa, unum corpus sunt, ita et Christus;</span> <span class="verse"><a name="13">13</a>etenim in uno Spiritu omnes nos in unum corpus baptizati sumus, sive Iudaei sive Graeci sive servi sive liberi, et omnes unum Spiritum potati sumus.</span> <span class="verse"><a name="14">14</a>Nam et corpus non est unum membrum sed multa.</span> <span class="verse"><a name="15">15</a>Si dixerit pes: "Non sum manus, non sum de corpore ", non ideo non est de corpore;</span> <span class="verse"><a name="16">16</a>et si dixerit auris: " Non sum oculus, non sum de corpore ", non ideo non est de corpore.</span> <span class="verse"><a name="17">17</a>Si totum corpus oculus est, ubi auditus? Si totum auditus, ubi odoratus?</span> <span class="verse"><a name="18">18</a>Nunc autem posuit Deus membra, unumquodque eorum in corpore, sicut voluit.</span> <span class="verse"><a name="19">19</a>Quod si essent omnia unum membrum, ubi corpus?</span> <span class="verse"><a name="20">20</a>Nunc autem multa quidem membra, unum autem corpus.</span> <span class="verse"><a name="21">21</a>Non potest dicere oculus manui: " Non es mihi necessaria! "; aut iterum caput pedibus: " Non estis mihi necessarii! ".</span> <span class="verse"><a name="22">22</a>Sed multo magis, quae videntur membra corporis infirmiora esse, necessaria sunt;</span> <span class="verse"><a name="23">23</a>et, quae putamus ignobiliora membra esse corporis, his honorem abundantiorem circumdamus; et, quae inhonesta sunt nostra, abundantiorem honestatem habent,</span> <span class="verse"><a name="24">24</a>honesta autem nostra nullius egent. Sed Deus temperavit corpus, ei, cui deerat, abundantiorem tribuendo honorem,</span> <span class="verse"><a name="25">25</a>ut non sit schisma in corpore, sed idipsum pro invicem sollicita sint membra.</span> <span class="verse"><a name="26">26</a>Et sive patitur unum membrum, compatiuntur omnia membra; sive glorificatur unum membrum, congaudent omnia membra.</span> <span class="verse"><a name="27">27</a>Vos autem estis corpus Christi et membra ex parte.</span> <span class="verse"><a name="28">28</a>Et quosdam quidem posuit Deus in ecclesia primum apostolos, secundo prophetas, tertio doctores, deinde virtutes, exinde donationes curationum, opitulationes, gubernationes, genera linguarum.</span> <span class="verse"><a name="29">29</a>Numquid omnes apostoli? Numquid omnes prophetae? Numquid omnes doctores? Numquid omnes virtutes?</span> <span class="verse"><a name="30">30</a>Numquid omnes donationes habent curationum? Numquid omnes linguis loquuntur? Numquid omnes interpretantur?</span> <span class="verse"><a name="31">31</a>Aemulamini autem charismata maiora. Et adhuc excellentiorem viam vobis demonstro.</span> </p></div</div></div></body></html>