<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1cor/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1cor">1 Corinthians</a> &gt <strong>Chapter 1</strong></div><p><span class="verse"><a name="1">1</a>Paulus, vocatus apostolus Christi Iesu per voluntatem Dei, et Sosthenes frater</span> <span class="verse"><a name="2">2</a>ecclesiae Dei, quae est Corinthi, sanctificatis in Christo Iesu, vocatis sanctis cum omnibus, qui invocant nomen Domini nostri Iesu Christi in omni loco ipsorum et nostro:</span> <span class="verse"><a name="3">3</a>gratia vobis et pax a Deo Patre nostro et Domino Iesu Christo.</span> <span class="verse"><a name="4">4</a>Gratias ago Deo meo semper pro vobis in gratia Dei, quae data est vobis in Christo Iesu,</span> <span class="verse"><a name="5">5</a>quia in omnibus divites facti estis in illo, in omni verbo et in omni scientia,</span> <span class="verse"><a name="6">6</a>sicut testimonium Christi confirmatum est in vobis,</span> <span class="verse"><a name="7">7</a>ita ut nihil vobis desit in ulla donatione, exspectantibus revelationem Domini nostri Iesu Christi;</span> <span class="verse"><a name="8">8</a>qui et confirmabit vos usque ad finem sine crimine in die Domini nostri Iesu Christi.</span> <span class="verse"><a name="9">9</a>Fidelis Deus, per quem vocati estis in communionem Filii eius Iesu Christi Domini nostri.</span> <span class="verse"><a name="10">10</a>Obsecro autem vos, fratres, per nomen Domini nostri Iesu Christi, ut idipsum dicatis omnes, et non sint in vobis schismata, sitis autem perfecti in eodem sensu et in eadem sententia.</span> <span class="verse"><a name="11">11</a>Significatum est enim mihi de vobis, fratres mei, ab his, qui sunt Chloes, quia contentiones inter vos sunt.</span> <span class="verse"><a name="12">12</a>Hoc autem dico, quod unusquisque vestrum dicit: " Ego quidem sum Pauli , " Ego autem Apollo ", " Ego vero Cephae ", " Ego autem Christi ".</span> <span class="verse"><a name="13">13</a>Divisus est Christus? Numquid Paulus crucifixus est pro vobis, aut in nomine Pauli baptizati estis?</span> <span class="verse"><a name="14">14</a>Gratias ago Deo quod neminem vestrum baptizavi, nisi Crispum et Gaium,</span> <span class="verse"><a name="15">15</a>ne quis dicat quod in nomine meo baptizati sitis.</span> <span class="verse"><a name="16">16</a>Baptizavi autem et Stephanae domum; ceterum nescio si quem alium baptizaverim.</span> <span class="verse"><a name="17">17</a>Non enim misit me Christus baptizare, sed evangelizare; non in sapientia verbi, ut non evacuetur crux Christi.</span> <span class="verse"><a name="18">18</a>Verbum enim crucis pereuntibus quidem stultitia est; his autem, qui salvi fiunt, id est nobis, virtus Dei est.</span> <span class="verse"><a name="19">19</a>Scriptum est enim: Perdam sapientiam sapientiumet prudentiam prudentium reprobabo ".</span> <span class="verse"><a name="20">20</a>Ubi sapiens? Ubi scriba? Ubi conquisitor huius saeculi? Nonne stultam fecit Deus sapientiam huius mundi?</span> <span class="verse"><a name="21">21</a>Nam quia in Dei sapientia non cognovit mundus per sapientiam Deum, placuit Deo per stultitiam praedicationis salvos facere credentes.</span> <span class="verse"><a name="22">22</a>Quoniam et Iudaei signa petunt, et Graeci sapientiam quaerunt,</span> <span class="verse"><a name="23">23</a>nos autem praedicamus Christum crucifixum, Iudaeis quidem scandalum, gentibus autem stultitiam;</span> <span class="verse"><a name="24">24</a>ipsis autem vocatis, Iudaeis atque Graecis, Christum Dei virtutem et Dei sapientiam;</span> <span class="verse"><a name="25">25</a>quia quod stultum est Dei, sapientius est hominibus, et, quod infirmum est Dei, fortius est hominibus.</span> <span class="verse"><a name="26">26</a>Videte enim vocationem vestram, fratres; quia non multi sapientes secundum carnem, non multi potentes, non multi nobiles;</span> <span class="verse"><a name="27">27</a>sed, quae stulta sunt mundi, elegit Deus, ut confundat sapientes, et infirma mundi elegit Deus, ut confundat fortia,</span> <span class="verse"><a name="28">28</a>et ignobilia mundi et contemptibilia elegit Deus, quae non sunt, ut ea, quae sunt, destrueret,</span> <span class="verse"><a name="29">29</a>ut non glorietur omnis caro in conspectu Dei.</span> <span class="verse"><a name="30">30</a>Ex ipso autem vos estis in Christo Iesu, qui factus est sapientia nobis a Deo et iustitia et sanctificatio et redemptio,</span> <span class="verse"><a name="31">31</a>ut quemadmodum scriptum est: Qui gloriatur, in Domino glorietur ".</span> </p></div</div></div></body></html>