<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1cor">1 Corinthians</a> &gt <strong>Chapter 3</strong></div><p><span class="verse"><a name="1">1</a>Et ego, fratres, non potui vobis loqui quasi spiritalibus sed qua si carnalibus, tamquam parvulis in Christo.</span> <span class="verse"><a name="2">2</a>Lac vobis potum dedi, non escam, nondum enim poteratis. Sed ne nunc quidem potestis,</span> <span class="verse"><a name="3">3</a>adhuc enim estis carnales. Cum enim sit inter vos zelus et contentio, nonne carnales estis et secundum hominem ambulatis?</span> <span class="verse"><a name="4">4</a>Cum enim quis dicit: " Ego quidem sum Pauli ", alius autem: " Ego Apollo , nonne homines estis?</span> <span class="verse"><a name="5">5</a>Quid igitur est Apollo? Quid vero Paulus? Ministri, per quos credidistis, et unicuique sicut Dominus dedit.</span> <span class="verse"><a name="6">6</a>Ego plantavi, Apollo rigavit, sed Deus incrementum dedit;</span> <span class="verse"><a name="7">7</a>itaque neque qui plantat, est aliquid, neque qui rigat, sed qui incrementum dat, Deus.</span> <span class="verse"><a name="8">8</a>Qui plantat autem et qui rigat unum sunt; unusquisque autem propriam mercedem accipiet secundum suum laborem.</span> <span class="verse"><a name="9">9</a>Dei enim sumus adiutores: Dei agri cultura estis, Dei aedificatio estis.</span> <span class="verse"><a name="10">10</a>Secundum gratiam Dei, quae data est mihi, ut sapiens architectus fundamentum posui; alius autem superaedificat. Unusquisque autem videat quomodo superaedificet;</span> <span class="verse"><a name="11">11</a>fundamentum enim aliud nemo potest ponere praeter id, quod positum est, qui est Iesus Christus.</span> <span class="verse"><a name="12">12</a>Si quis autem superaedificat supra fundamentum aurum, argentum, lapides pretiosos, ligna, fenum, stipulam,</span> <span class="verse"><a name="13">13</a>uniuscuiusque opus manifestum erit; dies enim declarabit: quia in igne revelatur, et uniuscuiusque opus quale sit ignis probabit.</span> <span class="verse"><a name="14">14</a>Si cuius opus manserit, quod superaedificavit, mercedem accipiet;</span> <span class="verse"><a name="15">15</a>si cuius opus arserit, detrimentum patietur, ipse autem salvus erit, sic tamen quasi per ignem.</span> <span class="verse"><a name="16">16</a>Nescitis quia templum Dei estis, et Spiritus Dei habitat in vobis?</span> <span class="verse"><a name="17">17</a>Si quis autem templum Dei everterit, evertet illum Deus; templum enim Dei sanctum est, quod estis vos.</span> <span class="verse"><a name="18">18</a>Nemo se seducat; si quis videtur sapiens esse inter vos in hoc saeculo, stultus fiat, ut sit sapiens.</span> <span class="verse"><a name="19">19</a>Sapientia enim huius mundi stultitia est apud Deum. Scriptum est enim: Qui apprehendit sapientes in astutia eorum ";</span> <span class="verse"><a name="20">20</a>et iterum: Dominus novit cogitationes sapientium,quoniam vanae sunt ".</span> <span class="verse"><a name="21">21</a>Itaque nemo glorietur in hominibus. Omnia enim vestra sunt,</span> <span class="verse"><a name="22">22</a>sive Paulus sive Apollo sive Cephas sive mundus sive vita sive mors sive praesentia sive futura, omnia enim vestra sunt,</span> <span class="verse"><a name="23">23</a>vos autem Christi, Christus autem Dei.</span> </p></div</div></div></body></html>