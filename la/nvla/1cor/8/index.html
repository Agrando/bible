<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1cor">1 Corinthians</a> &gt <strong>Chapter 8</strong></div><p><span class="verse"><a name="1">1</a>De idolothytis autem, scimus quia omnes scientiam habemus. Scientia inflat, caritas vero aedificat.</span> <span class="verse"><a name="2">2</a>Si quis se existimat scire aliquid, nondum cognovit, quemadmodum oporteat eum scire;</span> <span class="verse"><a name="3">3</a>si quis autem diligit Deum, hic cognitus est ab eo.</span> <span class="verse"><a name="4">4</a>De esu igitur idolothytorum, scimus quia nullum idolum est in mundo, et quod nullus deus nisi Unus.</span> <span class="verse"><a name="5">5</a>Nam et si sunt, qui dicantur dii sive in caelo sive in terra, si quidem sunt dii multi et domini multi,</span> <span class="verse"><a name="6">6</a>nobis tamen unus Deus Pater, ex quo omnia et nos in illum, et unus Dominus Iesus Christus, per quem omnia et nos per ipsum.</span> <span class="verse"><a name="7">7</a>Sed non in omnibus est scientia; quidam autem consuetudine usque nunc idoli quasi idolothytum manducant, et conscientia ipsorum, cum sit infirma, polluitur.</span> <span class="verse"><a name="8">8</a>Esca autem nos non commendat Deo; neque si non manducaverimus, deficiemus, neque si manducaverimus, abundabimus.</span> <span class="verse"><a name="9">9</a>Videte autem, ne forte haec licentia vestra offendiculum fiat infirmis.</span> <span class="verse"><a name="10">10</a>Si enim quis viderit eum, qui habet scientiam, in idolio recumbentem, nonne conscientia eius, cum sit infirma, aedificabitur ad manducandum idolothyta?</span> <span class="verse"><a name="11">11</a>Peribit enim infirmus in tua scientia, frater, propter quem Christus mortuus est!</span> <span class="verse"><a name="12">12</a>Sic autem peccantes in fratres et percutientes conscientiam eorum infirmam, in Christum peccatis.</span> <span class="verse"><a name="13">13</a>Quapropter si esca scandalizat fratrem meum, non manducabo carnem in aeternum, ne fratrem meum scandalizem.</span> </p></div</div></div></body></html>