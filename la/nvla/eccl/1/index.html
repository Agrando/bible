<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/eccl/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/eccl">Ecclesiastes</a> &gt <strong>Chapter 1</strong></div><p><span class="verse"><a name="1">1</a>Verba Ecclesiastes filii David regis Ierusalem."</span> <span class="verse"><a name="2">2</a>" Vanitas vanitatum,dixit Ecclesiastes,vanitas vanitatum et omnia vanitas ".</span> <span class="verse"><a name="3">3</a>Quid lucri est hominide universo labore suo, quo laborat sub sole?</span> <span class="verse"><a name="4">4</a>Generatio praeterit, et generatio advenit,terra autem in aeternum stat.</span> <span class="verse"><a name="5">5</a>Oritur sol, et occidit solet ad locum suum anhelat ibique renascitur.</span> <span class="verse"><a name="6">6</a>Gyrat per meridiem et flectitur ad aquilonem,lustrans universa in circuitu pergit spirituset in circulos suos revertitur.</span> <span class="verse"><a name="7">7</a>Omnia flumina pergunt ad mare, et mare non redundat;ad locum, unde exeunt, flumina illuc revertuntur in cursu suo.</span> <span class="verse"><a name="8">8</a>Cunctae res difficiles;non potest eas homo explicare sermone.Non saturatur oculus visu,nec auris auditu impletur.</span> <span class="verse"><a name="9">9</a>Quod fuit,ipsum est, quod futurum est.Quod factum est,ipsum est, quod faciendum est:</span> <span class="verse"><a name="10">10</a>nihil sub sole novum.Si de quadam re dicitur: " Ecce hoc novum est ",iam enim praecessit in saeculis, quae fuerunt ante nos.</span> <span class="verse"><a name="11">11</a>Non est priorum memoria,sed nec eorum quidem, qui postea futuri sunt,erit recordatio apud eos,qui futuri sunt in novissimo.</span> <span class="verse"><a name="12">12</a>Ego Ecclesiastes fui rex Israel in Ierusalem</span> <span class="verse"><a name="13">13</a>et proposui in animo meo quaerere et investigare sapienter de omnibus, quae fiunt sub sole. Hanc occupationem pessimam dedit Deus filiis hominum, ut occuparentur in ea.</span> <span class="verse"><a name="14">14</a>Vidi cuncta, quae fiunt sub sole; et ecce universa vanitas et afflictio spiritus.</span> <span class="verse"><a name="15">15</a>Quod est curvum, rectum fieri non potest;et, quod deficiens est, numerari non potest.</span> <span class="verse"><a name="16">16</a>Locutus sum ego in corde meo dicens: " Ecce ego magnificavi et apposui sapientiam super omnes, qui fuerunt ante me in Ierusalem; et mens mea contemplata est multam sapientiam et scientiam ".</span> <span class="verse"><a name="17">17</a>Dedique cor meum, ut scirem sapientiam et scientiam, insipientiam et stultitiam. Et agnovi quod in his quoque esset afflictio spiritus, eo quod</span> <span class="verse"><a name="18">18</a>in multa sapientia multus sit maeror;et, qui addit scientiam, addit et laborem.</span> </p></div</div></div></body></html>