<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/eccl/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/eccl">Ecclesiastes</a> &gt <strong>Chapter 7</strong></div><p><span class="verse"><a name="1">1</a>Melius est nomen bonum quam unguenta pretiosa,et dies mortis die nativitatis.</span> <span class="verse"><a name="2">2</a>Melius est ire ad domum luctusquam ad domum convivii;in illa enim finis cunctorum hominum,et vivens hoc conferet in corde.</span> <span class="verse"><a name="3">3</a>Melior est tristitia risu,quia per tristitiam vultus corrigitur animus.</span> <span class="verse"><a name="4">4</a>Cor sapientium in domo luctus,et cor stultorum in domo laetitiae.</span> <span class="verse"><a name="5">5</a>Melius est a sapiente corripiquam laetari stultorum canticis,</span> <span class="verse"><a name="6">6</a>quia sicut sonitus spinarum ardentium sub olla,sic risus stulti.Sed et hoc vanitas.</span> <span class="verse"><a name="7">7</a>Quia calumnia stultum facit sapientem,et munus cor insanire facit.</span> <span class="verse"><a name="8">8</a>" Melior est finis negotii quam principium,melior est patiens arrogante ".</span> <span class="verse"><a name="9">9</a>Ne sis velox in animo ad irascendum, quia ira in sinu stulti requiescit.</span> <span class="verse"><a name="10">10</a>Ne dicas: "Quid, putas, causae est quod priora tempora meliora fuere quam nunc sunt? ". Non enim ex sapientia interrogas de hoc.</span> <span class="verse"><a name="11">11</a>Bona est sapientia cum divitiis et prodest videntibus solem.</span> <span class="verse"><a name="12">12</a>Sicut enim protegit sapientia, sic protegit pecunia; hoc autem plus habet eruditio, quod sapientia vitam tribuit possessori suo.</span> <span class="verse"><a name="13">13</a>Considera opera Dei: quod nemo possit corrigere, quod ille curvum fecerit.</span> <span class="verse"><a name="14">14</a>In die bona fruere bonis et in die mala considera: sicut hanc, sic et illam fecit Deus, ita ut non inveniat homo quidquam de futuro.</span> <span class="verse"><a name="15">15</a>Cuncta vidi in diebus vanitatis meae: est iustus, qui perit in iustitia sua, et impius, qui multo vivit tempore in malitia sua.</span> <span class="verse"><a name="16">16</a>Noli esse nimis iustusneque sapiens supra modum!Cur te perdere vis?</span> <span class="verse"><a name="17">17</a>Ne agas nimis impieet noli esse stultus!Cur mori debeas in tempore non tuo?</span> <span class="verse"><a name="18">18</a>Bonum est ut, quod habes, teneas, sed et ab illo ne subtrahas manum tuam, quia qui timet Deum, utrumque devitat.</span> <span class="verse"><a name="19">19</a>Sapientia confortabit sapientem super decem principes civitatis.</span> <span class="verse"><a name="20">20</a>Nullus enim homo iustus in terra, qui faciat bonum et non peccet.</span> <span class="verse"><a name="21">21</a>Sed et cunctis sermonibus, qui dicuntur, ne accommodes cor tuum, ne forte audias servum tuum maledicentem tibi;</span> <span class="verse"><a name="22">22</a>scit enim conscientia tua, quia et tu crebro maledixisti aliis.</span> <span class="verse"><a name="23">23</a>Cuncta tentavi in sapientia, dixi: " Sapiens efficiar ".</span> <span class="verse"><a name="24">24</a>Et ipsa longius recessit a me. Longe est, quod fuit; et alta est profunditas. Quis inveniet eam?</span> <span class="verse"><a name="25">25</a>Lustravi universa animo meo, ut scirem et considerarem et quaererem sapientiam et rationem et ut cognoscerem impietatem esse stultitiam et errorem imprudentiam.</span> <span class="verse"><a name="26">26</a>Et invenio amariorem morte mulierem, quae laqueus venatorum est, et sagena cor eius, vincula sunt manus illius. Qui placet Deo, effugiet eam; qui autem peccator est, capietur ab illa.</span> <span class="verse"><a name="27">27</a>Ecce hoc inveni, dixit Ecclesiastes, unum et alterum, ut invenirem rationem,</span> <span class="verse"><a name="28">28</a>quam adhuc quaerit anima mea, et non inveni:Hominem de mille unum repperi,mulierem ex omnibus non inveni.</span> <span class="verse"><a name="29">29</a>Ecce solummodo hoc inveni:Quod fecerit Deus hominem rectum,et ipsi quaesierint infinitas quaestiones.</span> </p></div</div></div></body></html>