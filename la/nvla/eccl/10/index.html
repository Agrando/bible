<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/eccl/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/eccl">Ecclesiastes</a> &gt <strong>Chapter 10</strong></div><p><span class="verse"><a name="1">1</a>Muscae morientes perdunt et corrumpunt oleum unguentarii.Gravior quam sapientia et gloria est parva stultitia.</span> <span class="verse"><a name="2">2</a>Cor sapientis in dextera eius,et cor stulti in sinistra illius.</span> <span class="verse"><a name="3">3</a>Sed et in via stultus ambulans, cum ipse insipiens sit, omnes stultos aestimat.</span> <span class="verse"><a name="4">4</a>Si spiritus potestatem habentis ascenderit contra te, locum tuum ne dimiseris, quia lenitas faciet cessare peccata maxima.</span> <span class="verse"><a name="5">5</a>Est malum, quod vidi sub sole quasi errorem egredientem a facie principis:</span> <span class="verse"><a name="6">6</a>positum stultum in dignitate sublimi et divites sedere deorsum.</span> <span class="verse"><a name="7">7</a>Vidi servos in equis et principes ambulantes super terram quasi servos.</span> <span class="verse"><a name="8">8</a>Qui fodit foveam, incidet in eam;et, qui dissipat murum, mordebit eum coluber.</span> <span class="verse"><a name="9">9</a>Qui excidit lapides, affligetur in eis;et, qui scindit ligna, periclitabitur ex eis.</span> <span class="verse"><a name="10">10</a>Si retusum fuerit ferrum, et aciem eius non exacueris, labor multiplicabitur, sed lucrum industriae erit sapientia.</span> <span class="verse"><a name="11">11</a>Si mordeat serpens incantatione neglecta, nihil lucri habet incantator.</span> <span class="verse"><a name="12">12</a>Verba oris sapientis gratia,et labia insipientis praecipitabunt eum.</span> <span class="verse"><a name="13">13</a>Initium verborum eius stultitia,et novissimum oris illius insipientia mala.</span> <span class="verse"><a name="14">14</a>Stultus verba multiplicat: Ignorat homo quid futurum sit;et, quid post se futurum sit, quis ei poterit indicare?".</span> <span class="verse"><a name="15">15</a>Labor stultorum affliget eos,qui nesciunt in urbem pergere.</span> <span class="verse"><a name="16">16</a>Vae tibi, terra, cuius rex puer est,et cuius principes mane comedunt.</span> <span class="verse"><a name="17">17</a>Beata terra, cuius rex nobilis est,et cuius principes vescuntur in tempore suoad reficiendum et non ad luxuriam.</span> <span class="verse"><a name="18">18</a>In pigris manibus humiliabitur contignatio,et in remissis perstillabit domus.</span> <span class="verse"><a name="19">19</a>In risum faciunt epulas;vinum laetificat vitam,et pecunia praestat omnia.</span> <span class="verse"><a name="20">20</a>In cogitatione tua regi ne detrahaset in secreto cubiculi tui ne maledixeris diviti,quia et aves caeli portabunt vocem tuam,et, qui habet pennas, annuntiabit sententiam.</span> </p></div</div></div></body></html>