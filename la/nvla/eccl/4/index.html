<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/eccl/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/eccl">Ecclesiastes</a> &gt <strong>Chapter 4</strong></div><p><span class="verse"><a name="1">1</a>Verti me ad alia et vidi calumnias, quae sub sole geruntur, et ecce lacrimae oppressorum, et nemo consolator; et ex parte opprimentium violentia, et nemo consolator.</span> <span class="verse"><a name="2">2</a>Et laudavi magis mortuos, qui iam defuncti sunt, quam viventes, qui adhuc vitam agunt,</span> <span class="verse"><a name="3">3</a>et feliciorem utroque iudicavi, qui necdum natus est nec vidit opera mala, quae sub sole fiunt.</span> <span class="verse"><a name="4">4</a>Rursum contemplatus sum omnes labores et omnem successum operis, et hoc esse zelum in proximum suum. Et in hoc ergo vanitas et afflictio spiritus.</span> <span class="verse"><a name="5">5</a>Stultus complicat manus suaset comedit carnes suas.</span> <span class="verse"><a name="6">6</a>Melior est pugillus cum requiequam plena utraque manus cum labore et afflictione spiritus.</span> <span class="verse"><a name="7">7</a>Iterum repperi et aliam vanitatem sub sole:</span> <span class="verse"><a name="8">8</a>unus est et secundum non habet, non filium, non fratrem, et tamen laborare non cessat, nec satiantur oculi eius divitiis, nec recogitat dicens: " Cui laboro et fraudo animam meam bonis?". In hoc quoque vanitas est et occupatio pessima.</span> <span class="verse"><a name="9">9</a>Melius est duos esse simul quam unum: habent enim emolumentum in labore suo,</span> <span class="verse"><a name="10">10</a>quia si unus ceciderit, ab altero fulcietur. Vae soli! Cum ceciderit, non habet sublevantem se.</span> <span class="verse"><a name="11">11</a>Insuper, si dormierint duo, fovebuntur mutuo; unus quomodo calefiet?</span> <span class="verse"><a name="12">12</a>Et, si quispiam praevaluerit contra unum, duo resistent ei. Et fu niculus triplex non cito rumpitur.</span> <span class="verse"><a name="13">13</a>Melior est puer pauper et sapiensrege sene et stulto,qui iam nescit erudiri.</span> <span class="verse"><a name="14">14</a>Ille enim de domo carceris exivit, ut regnaret, etiamsi in regno istius natus sit pauper.</span> <span class="verse"><a name="15">15</a>Vidi cunctos viventes, qui ambulant sub sole, cum adulescente illo secundo, qui consurgebat pro eo.</span> <span class="verse"><a name="16">16</a>Infinitus numerus erat populi, omnium, quos ipse praecedebat; sed qui postea futuri sunt, non laetabuntur in eo. Et hoc vanitas et afflictio spiritus.</span> <span class="verse"><a name="17">17</a>Custodi pedem tuum ingrediens domum Dei, nam accedere, ut audias, melius est quam cum stulti offerunt victimas: multo enim melior est oboedientia quam stultorum victimae, qui nesciunt se malum facere.</span> </p></div</div></div></body></html>