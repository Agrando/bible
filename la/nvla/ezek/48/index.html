<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ezek/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ezek">Ezekiel</a> &gt <strong>Chapter 48</strong></div><p><span class="verse"><a name="1">1</a>Et haec nomina tribuum: in finibus aquilonis iuxta viam Hethalon ad introitum Emath, Asarenon - fines Damasci ad aquilonem iuxta Emath - erit a plaga orientali usque ad mare, Dan pars una.</span> <span class="verse"><a name="2">2</a>Et iuxta terminum Dan a plaga orientali usque ad plagam maris, Aser una.</span> <span class="verse"><a name="3">3</a>Et iuxta terminum Aser a plaga orientali usque ad plagam maris, Nephthali una.</span> <span class="verse"><a name="4">4</a>Et iuxta terminum Nephthali a plaga orientali usque ad plagam maris, Manasse una.</span> <span class="verse"><a name="5">5</a>Et iuxta terminum Manasse a plaga orientali usque ad plagam maris, Ephraim una.</span> <span class="verse"><a name="6">6</a>Et iuxta terminum Ephraim a plaga orientali usque ad plagam maris, Ruben una.</span> <span class="verse"><a name="7">7</a>Et iuxta terminum Ruben a plaga orientali usque ad plagam maris, Iudae una.</span> <span class="verse"><a name="8">8</a>Et iuxta terminum Iudae a plaga orientali usque ad plagam maris oblatio, quam separabitis viginti quinque milibus latitudinis et longitudinis, sicuti singulae partes a plaga orientali usque ad plagam maris; et erit sanctuarium in medio eius.</span> <span class="verse"><a name="9">9</a>Oblatio, quam separabitis Domino, longitudo viginti quinque milibus et latitudo viginti milibus.</span> <span class="verse"><a name="10">10</a>His autem est oblatio sacra: sacerdotibus, ad aquilonem viginti quinque milia et ad mare latitudinis decem milia et ad orientem latitudinis decem milia et ad meridiem longitudinis viginti quinque milia; et erit sanctuarium Domini in medio eius.</span> <span class="verse"><a name="11">11</a>Sacerdotibus consecratis erit, filiis Sadoc, qui custodierunt caeremonias meas et non erraverunt, cum errarent filii Israel, sicut erraverunt Levitae.</span> <span class="verse"><a name="12">12</a>Et erit eis oblatio de oblatione terrae sanctum sanctorum iuxta terminum Levitarum;</span> <span class="verse"><a name="13">13</a>sed et Levitis similiter secundum fines sacerdotum, viginti quinque milia longitudinis et latitudinis decem milia, totum in longitudine viginti et quinque milia et in latitudine viginti milia;</span> <span class="verse"><a name="14">14</a>et non venumdabunt ex eo neque mutabunt, neque transferetur oblatio terrae, quia sanctificata est Domino.</span> <span class="verse"><a name="15">15</a>Quinque milia autem, quae supersunt in latitudine per viginti quinque milia, profana erunt urbi in habitaculum et in pascua, et erit civitas in medio eius.</span> <span class="verse"><a name="16">16</a>Et hae mensurae eius: ad plagam septentrionalem quingenti et quattuor milia et ad plagam meridianam quingenti et quattuor milia et ad plagam orientalem quingenti et quattuor milia et ad plagam occidentalem quingenti et quattuor milia.</span> <span class="verse"><a name="17">17</a>Erunt autem pascua civitatis ad aquilonem ducenti quinquaginta et ad meridiem ducenti quinquaginta et ad orientem ducenti quinquaginta et ad mare ducenti quinquaginta.</span> <span class="verse"><a name="18">18</a>Quod autem reliquum fuerit in longitudine iuxta oblationem sacram, decem milia ad orientem et decem milia ad occidentem, erunt iuxta oblationem sacram, et erunt fruges eius in panem his, qui serviunt civitati.</span> <span class="verse"><a name="19">19</a>Servientes autem civitati operabuntur ex omnibus tribubus Israel.</span> <span class="verse"><a name="20">20</a>Tota oblatio viginti quinque milium, per viginti quinque milia: in quadrum; separabitis oblationem sacram una cum possessione civitatis.</span> <span class="verse"><a name="21">21</a>Quod autem reliquum fuerit, principis erit, ex utraque parte oblationis sacrae et possessionis civitatis, e regione viginti quinque milium oblationis usque ad terminum orientalem, sed et ad mare e regione viginti quinque milium usque ad terminum maris secundum partes tribuum, principis erit. Et erit oblatio sacra et sanctuarium templi in medio eius,</span> <span class="verse"><a name="22">22</a>segregata a possessione Levitarum et a possessione civitatis in medio partium principis: inter terminum Iudae et inter terminum Beniamin erit possessio principis.</span> <span class="verse"><a name="23">23</a>Et reliquis tribubus: a plaga orientali usque ad plagam occidentalem, Beniamin una.</span> <span class="verse"><a name="24">24</a>Et iuxta terminum Beniamin a plaga orientali usque ad plagam occidentalem, Simeon una.</span> <span class="verse"><a name="25">25</a>Et iuxta terminum Simeonis a plaga orientali usque ad plagam occidentalem, Issachar una.</span> <span class="verse"><a name="26">26</a>Et iuxta terminum Issachar a plaga orientali usque ad plagam occidentalem, Zabulon una.</span> <span class="verse"><a name="27">27</a>Et iuxta terminum Zabulon a plaga orientali usque ad plagam maris, Gad una.</span> <span class="verse"><a name="28">28</a>Et iuxta terminum Gad ad plagam austri in meridiem, erit finis de Thamar usque ad aquas Meribathcades, ad torrentem usque ad mare Magnum.</span> <span class="verse"><a name="29">29</a>Haec est terra, quam mittetis in sortem tribubus Israel, et hae partitiones earum, ait Dominus Deus.</span> <span class="verse"><a name="30">30</a>Et hi egressus civitatis: a plaga septentrionali, cuius mensura quingenti et quattuor milia,</span> <span class="verse"><a name="31">31</a>portae civitatis in nominibus tribuum Israel: portae tres a septentrione, porta Ruben una, porta Iudae una, porta Levi una.</span> <span class="verse"><a name="32">32</a>Et ad plagam orientalem quingentorum et quattuor milium, portae tres: porta Ioseph una, porta Beniamin una, porta Dan una.</span> <span class="verse"><a name="33">33</a>Et ad plagam meridianam, cuius mensura quingenti et quattuor milia, portae tres: porta Simeonis una, porta Issachar una, porta Zabulon una.</span> <span class="verse"><a name="34">34</a>Et ad plagam occidentalem quingentorum et quattuor milium, portae tres: porta Gad una, porta Aser una, porta Nephthali una.</span> <span class="verse"><a name="35">35</a>Per circuitum decem et octo milia, et nomen civitatis ex illa die: Dominus ibidem ".</span> </p></div</div></div></body></html>