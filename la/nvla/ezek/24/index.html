<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ezek/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ezek">Ezekiel</a> &gt <strong>Chapter 24</strong></div><p><span class="verse"><a name="1">1</a>Et factum est verbum Do mini ad me in anno nono, in mense decimo, decima mensis, dicens:</span> <span class="verse"><a name="2">2</a>"Fili hominis, scribe tibi nomen diei huius, in qua aggressus est rex Babylonis adversum Ierusalem hodie.</span> <span class="verse"><a name="3">3</a>Et dices per proverbium ad domum irritatricem parabolam et loqueris ad eos: Haec dicit Dominus Deus:Pone ollam; pone, inquam,et mitte in ea aquam.</span> <span class="verse"><a name="4">4</a>Congere frusta eius in ea,omnem partem bonam, femur et armum,electis ossibus imple eam,</span> <span class="verse"><a name="5">5</a>pinguissimum pecus assume.Compone quoque struem lignorum sub ea;effervescant frusta eius,et coque ossa illius in medio eius.</span> <span class="verse"><a name="6">6</a>Propterea haec dicit Dominus Deus:Vae civitati sanguinum,ollae, cuius rubigo in ea est,et rubigo eius non exivit de ea!Per partes et per partes suas eice ex ea,neque cadat super eam sors.</span> <span class="verse"><a name="7">7</a>Sanguis enim eius in medio eius est,super limpidissimam petram effudit illum;non effudit illum super terram,ut possit operiri pulvere;</span> <span class="verse"><a name="8">8</a>ut superducerem indignationem meamet vindicta ulciscerer,dedi sanguinem eiussuper petram limpidissimam, ne operiretur.</span> <span class="verse"><a name="9">9</a>Propterea haec dicit Dominus Deus:Vae civitati sanguinum,cuius ego grandem faciam pyram!</span> <span class="verse"><a name="10">10</a>Congere ligna, succende ignem,coque carnes usque ad consumptionemet effunde ius,et ossa comburentur.</span> <span class="verse"><a name="11">11</a>Relinque quoque eam super prunas vacuam,ut incalescat, et ardescat aes eius,et confletur in medio eius inquinamentum eius,et consumatur rubigo eius.</span> <span class="verse"><a name="12">12</a>Multo labore sudatum est,et non exibit de ea nimia rubigo eius,neque per ignem.</span> <span class="verse"><a name="13">13</a>Immunditia tua execrabilis, quia mundare te volui, et non es mundata a sordibus tuis; sed nec mundaberis prius, donec quiescere faciam indignationem meam in te.</span> <span class="verse"><a name="14">14</a>Ego Dominus locutus sum; veniet et faciam: non indulgebo nec parcam nec placabor. Iuxta vias tuas et iuxta opera tua iudicabo te ", dicit Dominus.</span> <span class="verse"><a name="15">15</a>Et factum est verbum Domini ad me dicens:</span> <span class="verse"><a name="16">16</a>" Fili hominis, ecce ego tollo a te delicias oculorum tuorum in plaga, et non planges neque plorabis, neque fluent lacrimae tuae.</span> <span class="verse"><a name="17">17</a>Ingemisce tacens, mortuorum luctum non facies, corona tua circumligata sit tibi, et calceamenta tua pones in pedibus tuis nec amictu ora velabis nec cibos lugentium comedes ".</span> <span class="verse"><a name="18">18</a>Locutus sum ergo ad populum mane, et mortua est uxor mea vespere; fecique mane, sicut praeceperat mihi.</span> <span class="verse"><a name="19">19</a>Et dixit ad me populus: " Quare non indicas nobis, quid ista significent, quae tu facis? ".</span> <span class="verse"><a name="20">20</a>Et dixi ad eos: " Sermo Domini factus est ad me dicens:</span> <span class="verse"><a name="21">21</a>Loquere domui Israel: Haec dicit Dominus Deus: Ecce ego polluam sanctuarium meum, superbiam roboris vestri et delicias oculorum vestrorum et sollicitudinem animae vestrae. Filii vestri et filiae, quas reliquistis, gladio cadent.</span> <span class="verse"><a name="22">22</a>Et facietis, sicut feci: ora amictu non velabitis et cibos lugentium non comedetis,</span> <span class="verse"><a name="23">23</a>coronas habebitis in capitibus vestris et calceamenta in pedibus, non plangetis neque flebitis, sed tabescetis in iniquitatibus vestris, et unusquisque gemet ad fratrem suum.</span> <span class="verse"><a name="24">24</a>Eritque Ezechiel vobis in portentum: iuxta omnia, quae fecit, facietis, cum venerit istud, et scietis quia ego Dominus Deus.</span> <span class="verse"><a name="25">25</a>Et tu, fili hominis, ecce in die, quo tollam ab eis fortitudinem eorum et gaudium magnificentiae et delicias oculorum eorum et desiderium animae eorum, filios et filias eorum;</span> <span class="verse"><a name="26">26</a>in die illa, cum venerit fugiens ad te, ut annuntiet tibi,</span> <span class="verse"><a name="27">27</a>in die, inquam, illa aperietur os tuum cum eo, qui fugit; et loqueris et non silebis ultra erisque eis in portentum, et scient quia ego Dominus .</span> </p></div</div></div></body></html>