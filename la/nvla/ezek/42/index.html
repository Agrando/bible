<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ezek/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ezek">Ezekiel</a> &gt <strong>Chapter 42</strong></div><p><span class="verse"><a name="1">1</a>Et eduxit me in atrium ex terius per viam ducentem ad aquilonem; et duxit me ad exedram, quae erat contra aream separatam, et contra aedem ad aquilonem.</span> <span class="verse"><a name="2">2</a>Longitudo erat centum cubitorum in latere aquilonis et latitudo quinquaginta cubitorum.</span> <span class="verse"><a name="3">3</a>Contra viginti cubitos atrii interioris et contra pavimentum stratum lapide atrii exterioris elevabatur pars iuxta partem in tribus gradibus.</span> <span class="verse"><a name="4">4</a>Et ante exedras deambulatio decem cubitorum latitudinis, ad interiora respiciens, longitudinis centum cubitorum; et ostia eorum ad aquilonem.</span> <span class="verse"><a name="5">5</a>Exedrae superiores angustiores erant, quia gradus auferebant eis spatium, prae inferioribus et mediis aedificii.</span> <span class="verse"><a name="6">6</a>Tristega enim erant et non habebant columnas, sicut erant columnae exteriorum; sic ergo in gradibus de inferioribus, et de mediis a terra surgebat aedificium.</span> <span class="verse"><a name="7">7</a>Et murus exterior secundum exedras erat in via atrii exterioris ante exedras, longitudo eius quinquaginta cubitorum,</span> <span class="verse"><a name="8">8</a>quia longitudo erat exedrarum atrii exterioris quinquaginta cubitorum, quae erant ante faciem illarum, totum erat centum cubitorum.</span> <span class="verse"><a name="9">9</a>Et erat subter exedras has introitus ab oriente ingredientibus in ea de atrio exteriori</span> <span class="verse"><a name="10">10</a>in capite muri atrii. Contra viam meridianam in facie areae separatae, et erant exedrae ante aedificium,</span> <span class="verse"><a name="11">11</a>et via ante faciem earum iuxta similitudinem exedrarum, quae erant in via aquilonis; secundum longitudinem earum et latitudinem earum, sic et omnes exitus earum et dispositiones et ostia earum.</span> <span class="verse"><a name="12">12</a>Et ad ostia exedrarum, quae erant in via respiciente ad notum, ostium in capite viae, quae via erat ante murum protegentem per viam orientalem ingredientibus.</span> <span class="verse"><a name="13">13</a>Et dixit ad me: "Exedrae aquilonis et exedrae austri, quae sunt ante aream separatam, hae sunt exedrae sanctae, in quibus vescuntur sacerdotes, qui appropinquant ad Dominum sancta sanctorum: ibi ponent sancta sanctorum et oblationem et pro peccato et pro delicto, locus enim sanctus est.</span> <span class="verse"><a name="14">14</a>Cum autem ingressi fuerint sacerdotes, non egredientur de sanctis in atrium exterius, sed ibi reponent vestimenta sua, in quibus ministrant, quia sancta sunt; vestienturque vestimentis aliis et sic procedent ad locum populi ".</span> <span class="verse"><a name="15">15</a>Cumque complesset mensuras interioris areae domus, eduxit me per viam portae, quae respiciebat ad viam orientalem, et mensus est ibi undique per circuitum.</span> <span class="verse"><a name="16">16</a>Mensus est autem contra ventum orientalem calamo mensurae quingentos calamos in calamo mensurae per circuitum.</span> <span class="verse"><a name="17">17</a>Et mensus est contra ventum aquilonis quingentos calamos in calamo mensurae per gyrum.</span> <span class="verse"><a name="18">18</a>Et ad ventum australem mensus est quingentos calamos in calamo mensurae per circuitum.</span> <span class="verse"><a name="19">19</a>Et conversus ad ventum occidentalem mensus est quingentos calamos in calamo mensurae.</span> <span class="verse"><a name="20">20</a>Per quattuor ventos mensus est illud; murus ei erat undique per circuitum longitudine quingentorum cubitorum et latitudine quingentorum cubitorum, dividens inter sanctuarium et locum profanum.</span> </p></div</div></div></body></html>