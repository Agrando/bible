<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ezek/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ezek">Ezekiel</a> &gt <strong>Chapter 32</strong></div><p><span class="verse"><a name="1">1</a>Et factum est duodecimo anno, in mense duodecimo, in una mensis, factum est verbum Domini ad me dicens:</span> <span class="verse"><a name="2">2</a>" Fili hominis, assume lamentum super pharaonem, regem Aegypti, et dices ad eum:Leo gentium peristi,et eras sicut draco in mari;et bulliebas in fluminibus tuiset conturbabas aquas pedibus tuiset turbida faciebas flumina earum.</span> <span class="verse"><a name="3">3</a>Haec dicit Dominus Deus:Expandam super te rete meumin coetu populorum multorum,et extrahent te in sagena mea;</span> <span class="verse"><a name="4">4</a>et proiciam te in terram,super faciem agri abiciam teet habitare faciam super te omnia volatilia caeliet saturabo de te bestias universae terrae;</span> <span class="verse"><a name="5">5</a>et dabo carnes tuas super monteset implebo valles sanie tua.</span> <span class="verse"><a name="6">6</a>Et irrigabo terram paedoresanguinis tui super montes,et voragines implebuntur ex te;</span> <span class="verse"><a name="7">7</a>et operiam, cum exstinctus fueris, caelumet nigrescere faciam stellas eius:solem nube tegam,et luna non dabit lumen suum;</span> <span class="verse"><a name="8">8</a>omnia luminaria caelimaerere faciam super teet dabo tenebras super terram tuam,dicit Dominus Deus.</span> <span class="verse"><a name="9">9</a>Et commovebo cor populorum multorum, cum induxero contritionem tuam in gentibus super terras, quas nescis.</span> <span class="verse"><a name="10">10</a>Et stupescere faciam super te populos multos, et reges eorum horrore nimio formidabunt super te, cum volare coeperit gladius meus coram facie eorum, et obstupescet tremefactus unusquisque pro anima sua in die ruinae tuae.</span> <span class="verse"><a name="11">11</a>Quia haec dicit Dominus Deus: Gladius regis Babylonis veniet tibi,</span> <span class="verse"><a name="12">12</a>in gladiis fortium deiciam multitudinem tuam;violentissimae gentium omnium haeet vastabunt superbiam Aegypti,et dissipabitur omnis pompa eius.</span> <span class="verse"><a name="13">13</a>Et perdam omnia iumenta eius,quae erant super aquas plurimas,et non conturbabit eas pes hominis ultra,neque ungula iumentorum turbabit eas;</span> <span class="verse"><a name="14">14</a>tunc purissimas reddam aquas eorumet flumina eorum quasi oleum adducam,ait Dominus Deus.</span> <span class="verse"><a name="15">15</a>Cum dedero terram Aegypti desolatam,deseretur autem terra a plenitudine sua, quando percussero omnes habitatores eius,scient quia ego Dominus.</span> <span class="verse"><a name="16">16</a>Planctus est, et plangent eum; filiae gentium plangent eum, super Aegyptum et super omnem pompam eius plangent eum ", ait Dominus Deus.</span> <span class="verse"><a name="17">17</a>Et factum est in duodecimo anno, in quinta decima mensis, factum est verbum Domini ad me dicens:</span> <span class="verse"><a name="18">18</a>" Fili hominis, cane lugubre super pompam Aegypti et detrahe eam, ipsam et filias gentium robustarum ad inferiora terrae cum his, qui descendunt in lacum.</span> <span class="verse"><a name="19">19</a>Quo pulchrior es?Descende et dormi cum incircumcisis.</span> <span class="verse"><a name="20">20</a>In medio interfectorum gladio cadent; gladius datus est, attraxerunt eam et omnes populos eius.</span> <span class="verse"><a name="21">21</a>Loquentur ei potentissimi robustorum de medio inferni, cum auxiliatoribus eius descenderunt:Tacent incircumcisi interfecti gladio!".</span> <span class="verse"><a name="22">22</a>Ibi Assyria et omnis multitudo eius, in circuitu illius sepulcra eius, omnes interfecti, qui ceciderunt gladio;</span> <span class="verse"><a name="23">23</a>quorum data sunt sepulcra in profundissimis laci, et facta est multitudo eius per gyrum sepulcri eius; universi interfecti, cadentes gladio, qui dederant quondam formidinem in terra viventium.</span> <span class="verse"><a name="24">24</a>Ibi Elam et omnis pompa eius per gyrum sepulcri sui; omnes hi interfecti ruentesque gladio, qui descenderunt incircumcisi ad inferiora terrae, qui dederant quondam formidinem suam in terra viventium et sustulerunt ignominiam suam cum his, qui descendunt in lacum.</span> <span class="verse"><a name="25">25</a>In medio interfectorum posuerunt cubile eius, in omni pompa eius, in circuitu eius sepulcra illius, omnes hi incircumcisi interfectique gladio; dederant enim terrorem suum in terra viventium et sustulerunt ignominiam suam cum his, qui descendunt in lacum, in medio interfectorum positi sunt.</span> <span class="verse"><a name="26">26</a>Ibi Mosoch, Thubal et omnis pompa eius, in circuitu illius sepulcra eius, omnes hi incircumcisi interfectique gladio, quia dederunt formidinem suam in terra viventium;</span> <span class="verse"><a name="27">27</a>et non dormient cum fortibus, qui ceciderunt a saeculo et descenderunt ad infernum cum armis suis et posuerunt gladios suos sub capitibus suis, et fuerunt scuta eorum super ossa eorum, quia terror fortium erat in terra viventium.</span> <span class="verse"><a name="28">28</a>Et tu ergo in medio incircumcisorum contereris et dormies cum interfectis gladio.</span> <span class="verse"><a name="29">29</a>Ibi Idumaea, reges eius et omnes duces eius, qui dati sunt in robore suo cum interfectis gladio et qui cum incircumcisis dormiunt et cum his, qui descenderunt in lacum.</span> <span class="verse"><a name="30">30</a>Ibi principes aquilonis omnes et universi Sidonii, qui deducti sunt cum interfectis in terrore suo, in sua fortitudine confusi; qui dormiunt incircumcisi cum interfectis gladio et sustulerunt confusionem suam cum his, qui descendunt in lacum.</span> <span class="verse"><a name="31">31</a>Videbit eos pharao et consolabitur super universa pompa sua. Interfecti sunt gladio pharaonis et omnis exercitus eius, ait Dominus Deus,</span> <span class="verse"><a name="32">32</a>quia dedi terrorem meum in terra viventium; et prostratus est in medio incircumcisorum cum interfectis gladio pharaonis et omnis pompa eius ", ait Dominus Deus.</span> </p></div</div></div></body></html>