<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 105</strong></div><p><span class="verse"><a name="1">1</a>ALLELUIA.Confitemini Domino et invocate nomen eius,annuntiate inter gentes opera eius.</span> <span class="verse"><a name="2">2</a>Cantate ei et psallite ei,meditamini in omnibus mirabilibus eius.</span> <span class="verse"><a name="3">3</a>Laudamini in nomine sancto eius,laetetur cor quaerentium Dominum.</span> <span class="verse"><a name="4">4</a>Quaerite Dominum et potentiam eius,quaerite faciem eius semper.</span> <span class="verse"><a name="5">5</a>Mementote mirabilium eius, quae fecit,prodigia eius et iudicia oris eius,</span> <span class="verse"><a name="6">6</a>semen Abraham, servi eius,filii Iacob, electi eius.</span> <span class="verse"><a name="7">7</a>Ipse Dominus Deus noster;in universa terra iudicia eius.</span> <span class="verse"><a name="8">8</a>Memor fuit in saeculum testamenti sui,verbi, quod mandavit in mille generationes,</span> <span class="verse"><a name="9">9</a>quod disposuit cum Abraham,et iuramenti sui ad Isaac.</span> <span class="verse"><a name="10">10</a>Et statuit illud Iacob in praeceptumet Israel in testamentum aeternum</span> <span class="verse"><a name="11">11</a>dicens: " Tibi dabo terram Chanaanfuniculum hereditatis vestrae ".</span> <span class="verse"><a name="12">12</a>Cum essent numero brevi,paucissimi et peregrini in ea,</span> <span class="verse"><a name="13">13</a>et pertransirent de gente in gentemet de regno ad populum alterum,</span> <span class="verse"><a name="14">14</a>non permisit hominem nocere eiset corripuit pro eis reges:</span> <span class="verse"><a name="15">15</a>" Nolite tangere christos meoset in prophetis meis nolite malignari ".</span> <span class="verse"><a name="16">16</a>Et vocavit famem super terramet omne baculum panis contrivit.</span> <span class="verse"><a name="17">17</a>Misit ante eos virum,in servum venumdatus est Ioseph.</span> <span class="verse"><a name="18">18</a>Strinxerunt in compedibus pedes eius,in ferrum intravit collum eius,</span> <span class="verse"><a name="19">19</a>donec veniret verbum eius,eloquium Domini purgaret eum.</span> <span class="verse"><a name="20">20</a>Misit rex et solvit eum,princeps populorum, et dimisit eum;</span> <span class="verse"><a name="21">21</a>constituit eum dominum domus suaeet principem omnis possessionis suae,</span> <span class="verse"><a name="22">22</a>ut erudiret principes eius sicut semetipsumet senes eius prudentiam doceret.</span> <span class="verse"><a name="23">23</a>Et intravit Israel in Aegyptum,et Iacob peregrinus fuit in terra Cham.</span> <span class="verse"><a name="24">24</a>Et auxit populum suum vehementeret confortavit eum super inimicos eius.</span> <span class="verse"><a name="25">25</a>Convertit cor eorum, ut odirent populum eiuset dolum facerent in servos eius.</span> <span class="verse"><a name="26">26</a>Misit Moysen servum suum,Aaron, quem elegit.</span> <span class="verse"><a name="27">27</a>Posuit in eis verba signorum suorumet prodigiorum in terra Cham.</span> <span class="verse"><a name="28">28</a>Misit tenebras et obscuravit,et restiterunt sermonibus eius.</span> <span class="verse"><a name="29">29</a>Convertit aquas eorum in sanguinemet occidit pisces eorum.</span> <span class="verse"><a name="30">30</a>Edidit terra eorum ranasin penetralibus regum ipsorum.</span> <span class="verse"><a name="31">31</a>Dixit, et venit coenomyiaet scinifes in omnibus finibus eorum.</span> <span class="verse"><a name="32">32</a>Posuit pluvias eorum grandinem,ignem comburentem in terra ipsorum.</span> <span class="verse"><a name="33">33</a>Et percussit vineas eorum et ficulneas eorumet contrivit lignum finium eorum.</span> <span class="verse"><a name="34">34</a>Dixit, et venit locustaet bruchus, cuius non erat numerus,</span> <span class="verse"><a name="35">35</a>et comedit omne fenum in terra eorumet comedit fructum terrae eorum.</span> <span class="verse"><a name="36">36</a>Et percussit omne primogenitum in terra eorum,primitias omnis roboris eorum.</span> <span class="verse"><a name="37">37</a>Et eduxit eos cum argento et auro;et non erat in tribubus eorum infirmus.</span> <span class="verse"><a name="38">38</a>Laetata est Aegyptus in profectione eorum,quia incubuit timor eorum super eos.</span> <span class="verse"><a name="39">39</a>Expandit nubem in protectionemet ignem, ut luceret eis per noctem.</span> <span class="verse"><a name="40">40</a>Petierunt, et venit coturnix,et pane caeli saturavit eos.</span> <span class="verse"><a name="41">41</a>Dirupit petram, et fluxerunt aquae,abierunt in sicco flumina.</span> <span class="verse"><a name="42">42</a>Quoniam memor fuit verbi sancti suiad Abraham puerum suum.</span> <span class="verse"><a name="43">43</a>Et eduxit populum suum in exsultatione,electos suos in laetitia.</span> <span class="verse"><a name="44">44</a>Et dedit illis regiones gentium,et labores populorum possederunt,</span> <span class="verse"><a name="45">45</a>ut custodiant iustificationes eiuset leges eius servent.ALLELUIA.</span> </p></div</div></div></body></html>