<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 31</strong></div><p><span class="verse"><a name="1">1</a>Magistro chori. PSALMUS. David.</span> <span class="verse"><a name="2">2</a>In te, Domine, speravi, non confundar in aeternum;in iustitia tua libera me.</span> <span class="verse"><a name="3">3</a>Inclina ad me aurem tuam,accelera, ut eruas me.Esto mihi in rupem praesidiiet in domum munitam, ut salvum me facias.</span> <span class="verse"><a name="4">4</a>Quoniam fortitudo mea et refugium meum es tuet propter nomen tuum deduces me et pasces me.</span> <span class="verse"><a name="5">5</a>Educes me de laqueo, quem absconderunt mihi,quoniam tu es fortitudo mea.</span> <span class="verse"><a name="6">6</a>In manus tuas commendo spiritum meum;redemisti me, Domine, Deus veritatis.</span> <span class="verse"><a name="7">7</a>Odisti observantes vanitates supervacuas,ego autem in Domino speravi.</span> <span class="verse"><a name="8">8</a>Exsultabo et laetabor in misericordia tua,quoniam respexisti humilitatem meam;agnovisti necessitates animae meae</span> <span class="verse"><a name="9">9</a>nec conclusisti me in manibus inimici;statuisti in loco spatioso pedes meos.</span> <span class="verse"><a name="10">10</a>Miserere mei, Domine, quoniam tribulor;conturbatus est in maerore oculus meus,anima mea et venter meus.</span> <span class="verse"><a name="11">11</a>Quoniam defecit in dolore vita mea,et anni mei in gemitibus;infirmata est in paupertate virtus mea,et ossa mea contabuerunt.</span> <span class="verse"><a name="12">12</a>Apud omnes inimicos meos factus sum opprobriumet vicinis meis valde et timor notis meis:qui videbant me foras, fugiebant a me.</span> <span class="verse"><a name="13">13</a>Oblivioni a corde datus sum tamquam mortuus;factus sum tamquam vas perditum.</span> <span class="verse"><a name="14">14</a>Quoniam audivi vituperationem multorum: horror in circuitu;in eo dum convenirent simul adversum me,auferre animam meam consiliati sunt.</span> <span class="verse"><a name="15">15</a>Ego autem in te speravi, Domine;dixi: " Deus meus es tu,</span> <span class="verse"><a name="16">16</a>in manibus tuis sortes meae ".Eripe me de manu inimicorum meorumet a persequentibus me;</span> <span class="verse"><a name="17">17</a>illustra faciem tuam super servum tuum,salvum me fac in misericordia tua.</span> <span class="verse"><a name="18">18</a>Domine, non confundar, quoniam invocavi te;erubescant impii et obmutescant in inferno.</span> <span class="verse"><a name="19">19</a>Muta fiant labia dolosa,quae loquuntur adversus iustum protervain superbia et in abusione.</span> <span class="verse"><a name="20">20</a>Quam magna multitudo dulcedinis tuae, Domine,quam abscondisti timentibus te.Perfecisti eis, qui sperant in te,in conspectu filiorum hominum.</span> <span class="verse"><a name="21">21</a>Abscondes eos in abscondito faciei tuaea conturbatione hominum;proteges eos in tabernaculoa contradictione linguarum.</span> <span class="verse"><a name="22">22</a>Benedictus Dominus,quoniam mirificavit misericordiam suam mihi in civitate munita.</span> <span class="verse"><a name="23">23</a>Ego autem dixi in trepidatione mea: Praecisus sum a conspectu oculorum tuorum ".Verumtamen exaudisti vocem orationis meae,dum clamarem ad te.</span> <span class="verse"><a name="24">24</a>Diligite Dominum, omnes sancti eius:fideles conservat Dominuset retribuit abundanter facientibus superbiam.</span> <span class="verse"><a name="25">25</a>Viriliter agite, et confortetur cor vestrum,omnes, qui speratis in Domino.</span> </p></div</div></div></body></html>