<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 140</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/140"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 140</strong></div><p><span class="verse"><a name="1">1</a>Magistro chori. PSALMUS. David.</span> <span class="verse"><a name="2">2</a>Eripe me, Domine, ab homine malo, a viro violentiae serva me.</span> <span class="verse"><a name="3">3</a>Qui cogitaverunt mala in corde,tota die constituebant proelia.</span> <span class="verse"><a name="4">4</a>Acuerunt linguas suas sicut serpentis, venenum aspidum sub labiis eorum.</span> <span class="verse"><a name="5">5</a>Custodi me, Domine, de manu peccatoriset a viro violentiae serva me,qui cogitaverunt supplantare gressus meos.</span> <span class="verse"><a name="6">6</a>Absconderunt superbi laqueum mihiet funes extenderunt in rete,iuxta iter offendicula posuerunt mihi.</span> <span class="verse"><a name="7">7</a>Dixi Domino: " Deus meus es tu;auribus percipe, Domine, vocem deprecationis meae ".</span> <span class="verse"><a name="8">8</a>Domine, Domine, virtus salutis meae,obumbrasti caput meum in die belli.</span> <span class="verse"><a name="9">9</a>Ne concedas, Domine, desideria impii;consilia eius ne perficias.</span> <span class="verse"><a name="10">10</a>Exaltant caput, qui circumdant me;malitia labiorum ipsorum operiat eos.</span> <span class="verse"><a name="11">11</a>Cadant super eos carbones ignis,in foveas deicias eos, et non exsurgant.</span> <span class="verse"><a name="12">12</a>Vir linguosus non firmabitur in terra,virum violentiae mala capient in interitu.</span> <span class="verse"><a name="13">13</a>Cognovi quia faciet Dominus iudicium inopiset vindictam pauperum.</span> <span class="verse"><a name="14">14</a>Verumtamen iusti confitebuntur nomini tuo,et habitabunt recti in conspectu tuo.</span> </p></div</div></div></body></html>