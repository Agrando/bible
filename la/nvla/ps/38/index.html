<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 38</strong></div><p><span class="verse"><a name="1">1</a>PSALMUS. David. Ad commemorandum.</span> <span class="verse"><a name="2">2</a>Domine, ne in furore tuo arguas meneque in ira tua corripias me,</span> <span class="verse"><a name="3">3</a>quoniam sagittae tuae infixae sunt mihi,et descendit super me manus tua.</span> <span class="verse"><a name="4">4</a>Non est sanitas in carne mea a facie indignationis tuae,non est pax ossibus meis a facie peccatorum meorum.</span> <span class="verse"><a name="5">5</a>Quoniam iniquitates meae supergressae sunt caput meumet sicut onus grave gravant me nimis. -</span> <span class="verse"><a name="6">6</a>Putruerunt et corrupti sunt livores meia facie insipientiae meae.</span> <span class="verse"><a name="7">7</a>Inclinatus sum et incurvatus nimis;tota die contristatus ingrediebar.</span> <span class="verse"><a name="8">8</a>Quoniam lumbi mei impleti sunt ardoribus,et non est sanitas in carne mea.</span> <span class="verse"><a name="9">9</a>Afflictus sum et humiliatus sum nimis,rugiebam a gemitu cordis mei.</span> <span class="verse"><a name="10">10</a>Domine, ante te omne desiderium meum,et gemitus meus a te non est absconditus.</span> <span class="verse"><a name="11">11</a>Palpitavit cor meum, dereliquit me virtus mea,et lumen oculorum meorum, et ipsum non est mecum.</span> <span class="verse"><a name="12">12</a>Amici mei et proximi meiprocul a plaga mea steterunt,et propinqui mei de longe steterunt.</span> <span class="verse"><a name="13">13</a>Et laqueos posuerunt, qui quaerebant animam meam;et, qui requirebant mala mihi, locuti sunt insidiaset dolos tota die meditabantur.</span> <span class="verse"><a name="14">14</a>Ego autem tamquam surdus non audiebamet sicut mutus non aperiens os suum;</span> <span class="verse"><a name="15">15</a>et factus sum sicut homo non audienset non habens in ore suo redargutiones.</span> <span class="verse"><a name="16">16</a>Quoniam in te, Domine, speravi,tu exaudies, Domine Deus meus.</span> <span class="verse"><a name="17">17</a>Quia dixi: "Ne quando supergaudeant mihi;dum commoventur pedes mei,magnificantur super me ".</span> <span class="verse"><a name="18">18</a>Quoniam ego in lapsum paratus sum,et dolor meus in conspectu meo semper.</span> <span class="verse"><a name="19">19</a>Quoniam iniquitatem meam annuntiaboet sollicitus sum de peccato meo.</span> <span class="verse"><a name="20">20</a>Inimici autem mei vivunt et confirmati sunt;et multiplicati sunt, qui oderunt me inique.</span> <span class="verse"><a name="21">21</a>Retribuentes mala pro bonis detrahebant mihi,pro eo quod sequebar bonitatem.</span> <span class="verse"><a name="22">22</a>Ne derelinquas me, Domine;Deus meus, ne discesseris a me.</span> <span class="verse"><a name="23">23</a>Festina in adiutorium meum,Domine, salus mea.</span> </p></div</div></div></body></html>