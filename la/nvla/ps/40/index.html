<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 40</strong></div><p><span class="verse"><a name="1">1</a>Magistro chori. David. PSALMUS.</span> <span class="verse"><a name="2">2</a>Exspectans exspectavi Dominum,et intendit mihi.</span> <span class="verse"><a name="3">3</a>Et exaudivit clamorem meumet eduxit me de lacu miseriae et de luto faecis;et statuit super petram pedes meoset firmavit gressus meos.</span> <span class="verse"><a name="4">4</a>Et immisit in os meum canticum novum,carmen Deo nostro.Videbunt multi et timebuntet sperabunt in Domino.</span> <span class="verse"><a name="5">5</a>Beatus vir, qui posuit Dominum spem suamet non respexit superbos et declinantes in mendacium.</span> <span class="verse"><a name="6">6</a>Multa fecisti tu, Domine Deus meus, mirabilia tua,et cogitationes tuas pro nobis: non est qui similis sit tibi.Si nuntiare et eloqui voluero,multiplicabuntur super numerum.</span> <span class="verse"><a name="7">7</a>Sacrificium et oblationem noluisti,aures autem fodisti mihi.Holocaustum et pro peccato non postulasti,</span> <span class="verse"><a name="8">8</a>tunc dixi: " Ecce venio.In volumine libri scriptum est de me.</span> <span class="verse"><a name="9">9</a>Facere voluntatem tuam,Deus meus, volui;et lex tua in praecordiis meis ".</span> <span class="verse"><a name="10">10</a>Annuntiavi iustitiam tuam in ecclesia magna;ecce labia mea non prohibebo, Domine, tu scisti.</span> <span class="verse"><a name="11">11</a>Iustitiam tuam non abscondi in corde meo,veritatem tuam et salutare tuum dixi.Non abscondi misericordiam tuamet veritatem tuam ab ecclesia magna.</span> <span class="verse"><a name="12">12</a>Tu autem, Domine, ne prohibeas miserationes tuas a me;misericordia tua et veritas tua semper suscipiant me,</span> <span class="verse"><a name="13">13</a>quoniam circumdederunt me mala, quorum non est numerus;comprehenderunt me iniquitates meae,et non potui videre.Multiplicatae sunt super capillos capitis mei,et cor meum dereliquit me.</span> <span class="verse"><a name="14">14</a>Complaceat tibi, Domine, ut eruas me;Domine, ad adiuvandum me festina.</span> <span class="verse"><a name="15">15</a>Confundantur et revereantur simul,qui quaerunt animam meam, ut auferant eam.Avertantur retrorsum et erubescant,qui volunt mihi mala.</span> <span class="verse"><a name="16">16</a>Obstupescant propter confusionem suam,qui dicunt mihi: " Euge, euge ".</span> <span class="verse"><a name="17">17</a>Exsultent et laetentur in te omnes quaerentes te;et dicant semper: " Magnificetur Dominus ",qui diligunt salutare tuum.</span> <span class="verse"><a name="18">18</a>Ego autem egenus et pauper sum;Dominus sollicitus est mei.Adiutor meus et liberator meus tu es;Deus meus, ne tardaveris.</span> </p></div</div></div></body></html>