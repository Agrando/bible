<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 55</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/55"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 55</strong></div><p><span class="verse"><a name="1">1</a>Magistro chori. Fidibus. Maskil. David.</span> <span class="verse"><a name="2">2</a>Auribus percipe, Deus, orationem meamet ne abscondaris a deprecatione mea;</span> <span class="verse"><a name="3">3</a>intende mihi et exaudi me.Excussus sum in meditatione mea et conturbatus sum</span> <span class="verse"><a name="4">4</a>a voce inimici et a tribulatione peccatoris.Quoniam devolverunt in me iniquitatemet in ira molesti erant mihi.</span> <span class="verse"><a name="5">5</a>Cor meum torquetur intra me,et formido mortis cecidit super me.</span> <span class="verse"><a name="6">6</a>Timor et tremor venerunt super me, et contexit me pavor. -</span> <span class="verse"><a name="7">7</a>Et dixi: " Quis dabit mihi pennas sicut columbae,et volabo et requiescam?</span> <span class="verse"><a name="8">8</a>Ecce elongabo fugienset manebo in solitudine.</span> <span class="verse"><a name="9">9</a>Exspectabo eum, qui salvum me faciata spiritu procellae et tempestate ".</span> <span class="verse"><a name="10">10</a>Dissipa, Domine, divide linguas eorum,quoniam vidi violentiam et contentionem in civitate.</span> <span class="verse"><a name="11">11</a>Die ac nocte circumeunt eam super muros eius,</span> <span class="verse"><a name="12">12</a>iniquitas et labor et insidiae in medio eius;et non defecit de plateis eius fraudulentia et dolus.</span> <span class="verse"><a name="13">13</a>Quoniam si inimicus meus maledixisset mihi,sustinuissem utique;et si is qui oderat me, super me magnificatus fuisset,abscondissem me forsitan ab eo.</span> <span class="verse"><a name="14">14</a>Tu vero, homo coaequalis meus,familiaris meus et notus meus,</span> <span class="verse"><a name="15">15</a>qui simul habuimus dulce consortium:in domo Dei ambulavimus in concursu.</span> <span class="verse"><a name="16">16</a>Veniat mors super illos,et descendant in infernum viventes,quoniam nequitiae in habitaculis eorum,in medio eorum.</span> <span class="verse"><a name="17">17</a>Ego autem ad Deum clamabo,et Dominus salvabit me.</span> <span class="verse"><a name="18">18</a>Vespere et mane et meridie meditabor et ingemiscam,et exaudiet vocem meam.</span> <span class="verse"><a name="19">19</a>Redimet in pace animam meam ab his, qui impugnant me,quoniam in multis sunt adversum me.</span> <span class="verse"><a name="20">20</a>Exaudiet Deus et humiliabit illos,qui est ante saecula.Non enim est illis commutatio,et non timuerunt Deum.</span> <span class="verse"><a name="21">21</a>Extendit manum suam in socios;contaminavit foedus suum.</span> <span class="verse"><a name="22">22</a>Lene super butyrum est os eius,pugna autem cor illius:molliti sunt sermones eius super oleum,et ipsi sunt gladii destricti. -</span> <span class="verse"><a name="23">23</a>Iacta super Dominum curam tuam,et ipse te enutriet;non dabit in aeternum fluctuationem iusto.</span> <span class="verse"><a name="24">24</a>Tu vero, Deus, deduces eos in puteum interitus.Viri sanguinum et dolosi non dimidiabunt dies suos;ego autem sperabo in te, Domine.</span> </p></div</div></div></body></html>