<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 139</strong></div><p><span class="verse"><a name="1">1</a>Magistro chori. David. PSALMUS.Domine, scrutatus es et cognovisti me,</span> <span class="verse"><a name="2">2</a>tu cognovisti sessionem meam et resurrectionem meam.Intellexisti cogitationes meas de longe,</span> <span class="verse"><a name="3">3</a>semitam meam et accubitum meum investigasti.Et omnes vias meas perspexisti,</span> <span class="verse"><a name="4">4</a>quia nondum est sermo in lingua mea,et ecce, Domine, tu novisti omnia.</span> <span class="verse"><a name="5">5</a>A tergo et a fronte coartasti meet posuisti super me manum tuam.</span> <span class="verse"><a name="6">6</a>Mirabilis nimis facta est scientia tua super me,sublimis, et non attingam eam.</span> <span class="verse"><a name="7">7</a>Quo ibo a spiritu tuoet quo a facie tua fugiam?</span> <span class="verse"><a name="8">8</a>Si ascendero in caelum, tu illic es;si descendero in infernum, ades.</span> <span class="verse"><a name="9">9</a>Si sumpsero pennas auroraeet habitavero in extremis maris,</span> <span class="verse"><a name="10">10</a>etiam illuc manus tua deducet me,et tenebit me dextera tua.</span> <span class="verse"><a name="11">11</a>Si dixero: " Forsitan tenebrae compriment me,et nox illuminatio erit circa me ",</span> <span class="verse"><a name="12">12</a>etiam tenebrae non obscurabuntur a te,et nox sicut dies illuminabiturC sicut tenebrae eius ita et lumen eius -.</span> <span class="verse"><a name="13">13</a>Quia tu formasti renes meos,contexuisti me in utero matris meae.</span> <span class="verse"><a name="14">14</a>Confitebor tibi, quia mirabiliter plasmatus sum;mirabilia opera tua,et anima mea cognoscit nimis.</span> <span class="verse"><a name="15">15</a>Non sunt abscondita ossa mea a te,cum factus sum in occulto,contextus in inferioribus terrae.</span> <span class="verse"><a name="16">16</a>Imperfectum adhuc me viderunt oculi tui,et in libro tuo scripti erant omnes dies:ficti erant, et nondum erat unus ex eis.</span> <span class="verse"><a name="17">17</a>Mihi autem nimis pretiosae cogitationes tuae, Deus;nimis gravis summa earum.</span> <span class="verse"><a name="18">18</a>Si dinumerabo eas, super arenam multiplicabuntur;si ad finem pervenerim, adhuc sum tecum.</span> <span class="verse"><a name="19">19</a>Utinam occidas, Deus, peccatores;viri sanguinum, declinate a me.</span> <span class="verse"><a name="20">20</a>Qui loquuntur contra te maligne:exaltantur in vanum contra te.</span> <span class="verse"><a name="21">21</a>Nonne, qui oderunt te, Domine, oderamet insurgentes in te abhorrebam?</span> <span class="verse"><a name="22">22</a>Perfecto odio oderam illos,et inimici facti sunt mihi.</span> <span class="verse"><a name="23">23</a>Scrutare me, Deus, et scito cor meum;proba me et cognosce semitas meas</span> <span class="verse"><a name="24">24</a>et vide, si via vanitatis in me est,et deduc me in via aeterna.</span> </p></div</div></div></body></html>