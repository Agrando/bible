<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 56</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/56"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 56</strong></div><p><span class="verse"><a name="1">1</a>Magistro chori. Secundum " Ionat elem rehoqim ".David. Miktam. Cum Gath Philistaei eum tenerent.</span> <span class="verse"><a name="2">2</a>Miserere mei, Deus, quoniam conculcavit me homo,tota die impugnans oppressit me.</span> <span class="verse"><a name="3">3</a>Conculcaverunt me inimici mei tota die,quoniam multi pugnant adversum me, Altissime.</span> <span class="verse"><a name="4">4</a>In quacumque die timebo,ego in te sperabo.</span> <span class="verse"><a name="5">5</a>In Deo, cuius laudabo sermonem,in Deo speravi;non timebo: quid faciet mihi caro?</span> <span class="verse"><a name="6">6</a>Tota die rem meam perturbabant,adversum me omnes cogitationes eorum in malum.</span> <span class="verse"><a name="7">7</a>Concitabant iurgia, insidiabantur,ipsi calcaneum meum observabant.Sicut quaesierunt animam meam,</span> <span class="verse"><a name="8">8</a>ita pro iniquitate retribue illis,in ira populos prosterne, Deus.</span> <span class="verse"><a name="9">9</a>Peregrinationes meas tu numerasti:pone lacrimas meas in utre tuo;nonne in supputatione tua?</span> <span class="verse"><a name="10">10</a>Tunc convertentur inimici mei retrorsum,in quacumque die invocavero:ecce cognovi quoniam Deus meus es.</span> <span class="verse"><a name="11">11</a>In Deo, cuius laudabo sermonem,in Domino, cuius laudabo sermonem,</span> <span class="verse"><a name="12">12</a>in Deo speravi;non timebo: quid faciet mihi homo?</span> <span class="verse"><a name="13">13</a>Super me sunt, Deus, vota tua;reddam laudationes tibi,</span> <span class="verse"><a name="14">14</a>quoniam eripuisti animam meam de morteet pedes meos de lapsu,ut ambulem coram Deo in lumine viventium.</span> </p></div</div></div></body></html>