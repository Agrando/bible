<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 39</strong></div><p><span class="verse"><a name="1">1</a>Magistro chori, Idithun. PSALMUS. David.</span> <span class="verse"><a name="2">2</a>Dixi: " Custodiam vias meas,ut non delinquam in lingua mea;ponam ori meo custodiam,donec consistit peccator adversum me ".</span> <span class="verse"><a name="3">3</a>Tacens obmutui et silui absque ullo bono,et dolor meus renovatus est.</span> <span class="verse"><a name="4">4</a>Concaluit cor meum intra me,et in meditatione mea exarsit ignis.</span> <span class="verse"><a name="5">5</a>Locutus sum in lingua mea: Notum fac mihi, Domine, finem meum;et numerum dierum meorum quis est,ut sciam quam brevis sit vita mea ".</span> <span class="verse"><a name="6">6</a>Ecce paucorum palmorum fecisti dies meos,et spatium vitae meae tamquam nihilum ante te.Etenim universa vanitas omnis homo constitutus est.</span> <span class="verse"><a name="7">7</a>Etenim ut imago pertransit homo.Etenim vanitas est et concitatur;thesaurizat et ignorat quis congregabit ea.</span> <span class="verse"><a name="8">8</a>Et nunc quae est exspectatio mea, Domine?Spes mea apud te est.</span> <span class="verse"><a name="9">9</a>Ab omnibus iniquitatibus meis erue me,opprobrium insipienti ne ponas me.</span> <span class="verse"><a name="10">10</a>Obmutui et non aperiam os meum,quoniam tu fecisti.</span> <span class="verse"><a name="11">11</a>Amove a me plagas tuas:ab ictu manus tuae ego defeci.</span> <span class="verse"><a name="12">12</a>In increpationibus, propter iniquitatem, corripuisti hominem,et tabescere fecisti, sicut tinea, desiderabilia eius.Etenim vanitas omnis homo.</span> <span class="verse"><a name="13">13</a>Exaudi orationem meam, Domine,et clamorem meum auribus percipe.Ad lacrimas meas ne obsurdescas,quoniam advena ego sum apud te,peregrinus sicut omnes patres mei.</span> <span class="verse"><a name="14">14</a>Avertere a me, ut refrigerer,priusquam abeam et non sim amplius.</span> </p></div</div></div></body></html>