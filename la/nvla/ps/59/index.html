<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 59</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/59"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 59</strong></div><p><span class="verse"><a name="1">1</a>Magistro chori. Secundum " Ne destruxeris ".David. Miktam. Quando Saul viros misit,qui domum observarent et eum occiderent.</span> <span class="verse"><a name="2">2</a>Eripe me de inimicis meis, Deus meus,et ab insurgentibus in me protege me.</span> <span class="verse"><a name="3">3</a>Eripe me de operantibus iniquitatemet de viris sanguinum salva me.</span> <span class="verse"><a name="4">4</a>Quia ecce insidiati sunt animae meae,irruerunt in me fortes.</span> <span class="verse"><a name="5">5</a>Neque delictum neque peccatum in me est, Domine;sine iniquitate mea currunt et praeparantur.Exsurge in occursum meum et vide;</span> <span class="verse"><a name="6">6</a>et tu, Domine, Deus virtutum, Deus Israel,evigila ad visitandas omnes gentes; non miserearis omnibus, qui infideliter operantur.</span> <span class="verse"><a name="7">7</a>Revertentur ad vesperam et latrabunt ut caneset circuibunt civitatem.</span> <span class="verse"><a name="8">8</a>Ecce eructabunt ore suo,et gladius in labiis eorum: " Quis enim audit? ".</span> <span class="verse"><a name="9">9</a>Et tu, Domine, deridebis eos,subsannabis omnes gentes.</span> <span class="verse"><a name="10">10</a>Fortitudo mea, tibi attendam,quia, Deus, praesidium meum es.</span> <span class="verse"><a name="11">11</a>Deus meus, misericordia eius praeveniet me.Deus faciet, ut despiciam inimicos meos.</span> <span class="verse"><a name="12">12</a>Ne occidas eos, ne quando obliviscatur populus meus;disperge illos in virtute tuaet prosterne eos, protector meus, Domine.</span> <span class="verse"><a name="13">13</a>Peccatum oris eorum, sermo labiorum ipsorum,et comprehendantur in superbia sua.Propter exsecrationem et mendacium, quod loquuntur,</span> <span class="verse"><a name="14">14</a>consume eos in furore,consume, et non erunt;et scient quia Deus dominabitur Iacob et finium terrae.</span> <span class="verse"><a name="15">15</a>Revertentur ad vesperam et latrabunt ut caneset circuibunt civitatem.</span> <span class="verse"><a name="16">16</a>Ipsi errabunt ad manducandum;si vero non fuerint saturati, murmurabunt.</span> <span class="verse"><a name="17">17</a>Ego autem cantabo fortitudinem tuamet exsultabo mane misericordiam tuam,quia factus es praesidium meumet refugium meum in die tribulationis meae.</span> <span class="verse"><a name="18">18</a>Fortitudo mea, tibi psallam,quia, Deus, praesidium meum es:Deus meus misericordia mea.</span> </p></div</div></div></body></html>