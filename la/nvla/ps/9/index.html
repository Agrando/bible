<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 9</strong></div><p><span class="verse"><a name="1">1</a>Magistro chori. Ad modum cantici " Mut labben ". PSALMUS. David.</span> <span class="verse"><a name="2">2</a>ALEPH. Confitebor tibi, Domine, in toto corde meo,narrabo omnia mirabilia tua.</span> <span class="verse"><a name="3">3</a>Laetabor et exsultabo in te,psallam nomini tuo, Altissime.</span> <span class="verse"><a name="4">4</a>BETH. Cum convertuntur inimici mei retrorsum,infirmantur et pereunt a facie tua.</span> <span class="verse"><a name="5">5</a>Quoniam fecisti iudicium meum et causam meam,sedisti super thronum, qui iudicas iustitiam.</span> <span class="verse"><a name="6">6</a>GHIMEL. Increpasti gentes, perdidisti impium;nomen eorum delesti in aeternum et in saeculum saeculi.</span> <span class="verse"><a name="7">7</a>Inimici defecerunt, solitudines sempiternae factae sunt;et civitates destruxisti: periit memoria eorum cum ipsis.</span> <span class="verse"><a name="8">8</a>HE. Dominus autem in aeternum sedebit,paravit in iudicium thronum suum;</span> <span class="verse"><a name="9">9</a>et ipse iudicabit orbem terrae in iustitia,iudicabit populos in aequitate.</span> <span class="verse"><a name="10">10</a>VAU. Et erit Dominus refugium oppresso,refugium in opportunitatibus, in tribulatione.</span> <span class="verse"><a name="11">11</a>Et sperent in te, qui noverunt nomen tuum,quoniam non dereliquisti quaerentes te, Domine.</span> <span class="verse"><a name="12">12</a>ZAIN. Psallite Domino, qui habitat in Sion;annuntiate inter gentes studia eius.</span> <span class="verse"><a name="13">13</a>Quoniam requirens sanguinem recordatus est eorum,non est oblitus clamorem pauperum.</span> <span class="verse"><a name="14">14</a>HETH. Miserere mei, Domine;vide afflictionem meam de inimicis meis,qui exaltas me de portis mortis,</span> <span class="verse"><a name="15">15</a>ut annuntiem omnes laudationes tuas in portis filiae Sion,exsultem in salutari tuo.</span> <span class="verse"><a name="16">16</a>TETH. Infixae sunt gentes in fovea, quam fecerunt;in laqueo isto, quem absconderunt,comprehensus est pes eorum.</span> <span class="verse"><a name="17">17</a>Manifestavit se Dominus iudicium faciens;in operibus manuum suarum comprehensus est peccator.</span> <span class="verse"><a name="18">18</a>IOD. Convertentur peccatores in infernum,omnes gentes, quae obliviscuntur Deum.</span> <span class="verse"><a name="19">19</a>CAPH. Quoniam non in finem oblivio erit pauperis;exspectatio pauperum non peribit in aeternum.</span> <span class="verse"><a name="20">20</a>Exsurge, Domine, non confortetur homo;iudicentur gentes in conspectu tuo.</span> <span class="verse"><a name="21">21</a>Constitue, Domine, terrorem super eos;sciant gentes quoniam homines sunt.</span> </p></div</div></div></body></html>