<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 143</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/143"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 143</strong></div><p><span class="verse"><a name="1">1</a>PSALMUS. David.Domine, exaudi orationem meam, auribus percipe obsecrationem meam in veritate tua;exaudi me in tua iustitia.</span> <span class="verse"><a name="2">2</a>Et non intres in iudicium cum servo tuo,quia non iustificabitur in conspectu tuo omnis vivens.</span> <span class="verse"><a name="3">3</a>Quia persecutus est inimicus animam meam,contrivit in terra vitam meam,collocavit me in obscuris sicut mortuos a saeculo.</span> <span class="verse"><a name="4">4</a>Et anxiatus est in me spiritus meus,in medio mei obriguit cor meum.</span> <span class="verse"><a name="5">5</a>Memor fui dierum antiquorum,meditatus sum in omnibus operibus tuis,in factis manuum tuarum recogitabam.</span> <span class="verse"><a name="6">6</a>Expandi manus meas ad te,anima mea sicut terra sine aqua tibi.</span> <span class="verse"><a name="7">7</a>Velociter exaudi me, Domine;defecit spiritus meus.Non abscondas faciem tuam a me,ne similis fiam descendentibus in lacum.</span> <span class="verse"><a name="8">8</a>Auditam fac mihi mane misericordiam tuam,quia in te speravi.Notam fac mihi viam, in qua ambulem,quia ad te levavi animam meam.</span> <span class="verse"><a name="9">9</a>Eripe me de inimicis meis,Domine, ad te confugi.</span> <span class="verse"><a name="10">10</a>Doce me facere voluntatem tuam,quia Deus meus es tu.Spiritus tuus bonus deducet me in terram rectam;</span> <span class="verse"><a name="11">11</a>propter nomen tuum, Domine, vivificabis me.In iustitia tua educes de tribulatione animam meam</span> <span class="verse"><a name="12">12</a>et in misericordia tua disperdes inimicos meos;et perdes omnes, qui tribulant animam meam,quoniam ego servus tuus sum.</span> </p></div</div></div></body></html>