<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 132</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/132"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 132</strong></div><p><span class="verse"><a name="1">1</a>Canticum ascensionum.Memento, Domine, Davidet omnis mansuetudinis eius,</span> <span class="verse"><a name="2">2</a>quia iuravit Domino,votum vovit Potenti Iacob:</span> <span class="verse"><a name="3">3</a>" Non introibo in tabernaculum domus meae,non ascendam in lectum strati mei,</span> <span class="verse"><a name="4">4</a>non dabo somnum oculis meiset palpebris meis dormitationem,</span> <span class="verse"><a name="5">5</a>donec inveniam locum Domino,tabernaculum Potenti Iacob ".</span> <span class="verse"><a name="6">6</a>Ecce audivimus eam esse in Ephratha,invenimus eam in campis Iaar.</span> <span class="verse"><a name="7">7</a>Ingrediamur in tabernaculum eius,adoremus ad scabellum pedum eius. -</span> <span class="verse"><a name="8">8</a>Surge, Domine, in requiem tuam,tu et arca fortitudinis tuae.</span> <span class="verse"><a name="9">9</a>Sacerdotes tui induantur iustitiam,et sancti tui exsultent.</span> <span class="verse"><a name="10">10</a>Propter David servum tuumnon avertas faciem christi tui.</span> <span class="verse"><a name="11">11</a>Iuravit Dominus David veritatemet non recedet ab ea: De fructu ventris tuiponam super sedem tuam.</span> <span class="verse"><a name="12">12</a>Si custodierint filii tui testamentum meumet testimonia mea, quae docebo eos,filii eorum usque in saeculumsedebunt super sedem tuam ".</span> <span class="verse"><a name="13">13</a>Quoniam elegit Dominus Sion,desideravit eam in habitationem sibi:</span> <span class="verse"><a name="14">14</a>" Haec requies mea in saeculum saeculi;hic habitabo, quoniam desideravi eam.</span> <span class="verse"><a name="15">15</a>Cibaria eius benedicens benedicam,pauperes eius saturabo panibus.</span> <span class="verse"><a name="16">16</a>Sacerdotes eius induam salutari,et sancti eius exsultatione exsultabunt.</span> <span class="verse"><a name="17">17</a>Illic germinare faciam cornu David,parabo lucernam christo meo.</span> <span class="verse"><a name="18">18</a>Inimicos eius induam confusione,super ipsum autem efflorebit diadema eius ".</span> </p></div</div></div></body></html>