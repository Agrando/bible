<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 91</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/91"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 91</strong></div><p><span class="verse"><a name="1">1</a>Qui habitat in protectione Altissimi,sub umbra Omnipotentis commorabitur.</span> <span class="verse"><a name="2">2</a>Dicet Domino: " Refugium meumet fortitudo mea, Deus meus, sperabo in eum ".</span> <span class="verse"><a name="3">3</a>Quoniam ipse liberabit te de laqueo venantiumet a verbo maligno.</span> <span class="verse"><a name="4">4</a>Alis suis obumbrabit tibi,et sub pennas eius confugies;scutum et lorica veritas eius.</span> <span class="verse"><a name="5">5</a>Non timebis a timore nocturno,a sagitta volante in die,</span> <span class="verse"><a name="6">6</a>a peste perambulante in tenebris,ab exterminio vastante in meridie.</span> <span class="verse"><a name="7">7</a>Cadent a latere tuo milleet decem milia a dextris tuis;ad te autem non appropinquabit.</span> <span class="verse"><a name="8">8</a>Verumtamen oculis tuis considerabiset retributionem peccatorum videbis.</span> <span class="verse"><a name="9">9</a>Quoniam tu es, Domine, refugium meum.Altissimum posuisti habitaculum tuum.</span> <span class="verse"><a name="10">10</a>Non accedet ad te malum,et flagellum non appropinquabit tabernaculo tuo,</span> <span class="verse"><a name="11">11</a>quoniam angelis suis mandabit de te,ut custodiant te in omnibus viis tuis.</span> <span class="verse"><a name="12">12</a>In manibus portabunt te,ne forte offendas ad lapidem pedem tuum.</span> <span class="verse"><a name="13">13</a>Super aspidem et basiliscum ambulabiset conculcabis leonem et draconem.</span> <span class="verse"><a name="14">14</a>Quoniam mihi adhaesit, liberabo eum;suscipiam eum, quoniam cognovit nomen meum.</span> <span class="verse"><a name="15">15</a>Clamabit ad me, et ego exaudiam eum;cum ipso sum in tribulatione;eripiam eum et glorificabo eum.</span> <span class="verse"><a name="16">16</a>Longitudine dierum replebo eumet ostendam illi salutare meum.</span> </p></div</div></div></body></html>