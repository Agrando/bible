<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 135</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/135"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 135</strong></div><p><span class="verse"><a name="1">1</a>ALLELUIA.Laudate nomen Domini,laudate, servi Domini,</span> <span class="verse"><a name="2">2</a>qui statis in domo Domini,in atriis domus Dei nostri.</span> <span class="verse"><a name="3">3</a>Laudate Dominum, quia bonus Dominus;psallite nomini eius, quoniam suave.</span> <span class="verse"><a name="4">4</a>Quoniam Iacob elegit sibi Dominus,Israel in peculium sibi.</span> <span class="verse"><a name="5">5</a>Quia ego cognovi quod magnus est Dominus,et Deus noster prae omnibus diis.</span> <span class="verse"><a name="6">6</a>Omnia, quaecumque voluit,Dominus fecit in caelo et in terra,in mari et in omnibus abyssis.</span> <span class="verse"><a name="7">7</a>Adducens nubes ab extremo terrae,fulgura in pluviam facit,producit ventos de thesauris suis.</span> <span class="verse"><a name="8">8</a>Qui percussit primogenita Aegyptiab homine usque ad pecus.</span> <span class="verse"><a name="9">9</a>Misit signa et prodigia in medio tui, Aegypte,in pharaonem et in omnes servos eius.</span> <span class="verse"><a name="10">10</a>Qui percussit gentes multaset occidit reges fortes:</span> <span class="verse"><a name="11">11</a>Sehon regem Amorraeorumet Og regem Basanet omnia regna Chanaan.</span> <span class="verse"><a name="12">12</a>Et dedit terram eorum hereditatem,hereditatem Israel populo suo.</span> <span class="verse"><a name="13">13</a>Domine, nomen tuum in aeternum;Domine, memoriale tuum in generationem et generationem.</span> <span class="verse"><a name="14">14</a>Quia iudicabit Dominus populum suumet servorum suorum miserebitur.</span> <span class="verse"><a name="15">15</a>Simulacra gentium argentum et aurum,opera manuum hominum.</span> <span class="verse"><a name="16">16</a>Os habent et non loquentur,oculos habent et non videbunt.</span> <span class="verse"><a name="17">17</a>Aures habent et non audient;neque enim est spiritus in ore ipsorum.</span> <span class="verse"><a name="18">18</a>Similes illis erunt, qui faciunt ea,et omnes, qui confidunt in eis.</span> <span class="verse"><a name="19">19</a>Domus Israel, benedicite Domino;domus Aaron, benedicite Domino;</span> <span class="verse"><a name="20">20</a>domus Levi, benedicite Domino;qui timetis Dominum, benedicite Domino.</span> <span class="verse"><a name="21">21</a>Benedictus Dominus ex Sion,qui habitat in Ierusalem. ALLELUIA.</span> </p></div</div></div></body></html>