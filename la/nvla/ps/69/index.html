<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 69</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/69"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 69</strong></div><p><span class="verse"><a name="1">1</a>Magistro chori. Secundum " Lilia... ". David.</span> <span class="verse"><a name="2">2</a>Salvum me fac, Deus,quoniam venerunt aquae usque ad guttur meum.</span> <span class="verse"><a name="3">3</a>Infixus sum in limo profundi, et non est substantia;veni in profunda aquarum, et fluctus demersit me.</span> <span class="verse"><a name="4">4</a>Laboravi clamans, raucae factae sunt fauces meae;defecerunt oculi mei, dum spero in Deum meum.</span> <span class="verse"><a name="5">5</a>Multiplicati sunt super capillos capitis mei,qui oderunt me gratis.Confortati sunt, qui persecuti sunt me inimici mei mendaces;quae non rapui, tunc exsolvebam.</span> <span class="verse"><a name="6">6</a>Deus, tu scis insipientiam meam,et delicta mea a te non sunt abscondita.</span> <span class="verse"><a name="7">7</a>Non erubescant in me, qui exspectant te,Domine, Domine virtutum.Non confundantur super me,qui quaerunt te, Deus Israel.</span> <span class="verse"><a name="8">8</a>Quoniam propter te sustinui opprobrium,operuit confusio faciem meam;</span> <span class="verse"><a name="9">9</a>extraneus factus sum fratribus meiset peregrinus filiis matris meae.</span> <span class="verse"><a name="10">10</a>Quoniam zelus domus tuae comedit me,et opprobria exprobrantium tibi ceciderunt super me.</span> <span class="verse"><a name="11">11</a>Et flevi in ieiunio animam meam,et factum est in opprobrium mihi.</span> <span class="verse"><a name="12">12</a>Et posui vestimentum meum cilicium,et factus sum illis in parabolam.</span> <span class="verse"><a name="13">13</a>Adversum me loquebantur, qui sedebant in porta,et in me canebant, qui bibebant vinum.</span> <span class="verse"><a name="14">14</a>Ego vero orationem meam ad te, Domine,in tempore beneplaciti, Deus.In multitudine misericordiae tuae exaudi me,in veritate salutis tuae.</span> <span class="verse"><a name="15">15</a>Eripe me de luto, ut non infigar,eripiar ab iis, qui oderunt me,et de profundis aquarum.</span> <span class="verse"><a name="16">16</a>Non me demergat fluctus aquarum,neque absorbeat me profundum,neque urgeat super me puteus os suum.</span> <span class="verse"><a name="17">17</a>Exaudi me, Domine, quoniam benigna est misericordia tua;secundum multitudinem miserationum tuarum respice in me.</span> <span class="verse"><a name="18">18</a>Et ne avertas faciem tuam a puero tuo;quoniam tribulor, velociter exaudi me.</span> <span class="verse"><a name="19">19</a>Accede ad animam meam, vindica eam,propter inimicos meos redime me.</span> <span class="verse"><a name="20">20</a>Tu scis opprobrium meumet confusionem meam et reverentiam meam. -In conspectu tuo sunt omnes, qui tribulant me;</span> <span class="verse"><a name="21">21</a>opprobrium contrivit cor meum, et elangui.Et sustinui, qui simul contristaretur, et non fuit,et qui consolaretur, et non inveni.</span> <span class="verse"><a name="22">22</a>Et dederunt in escam meam felet in siti mea potaverunt me aceto.</span> <span class="verse"><a name="23">23</a>Fiat mensa eorum coram ipsis in laqueumet in retributiones et in scandalum.</span> <span class="verse"><a name="24">24</a>Obscurentur oculi eorum, ne videant,et lumbos eorum semper infirma.</span> <span class="verse"><a name="25">25</a>Effunde super eos iram tuam,et furor irae tuae comprehendat eos.</span> <span class="verse"><a name="26">26</a>Fiat commoratio eorum deserta,et in tabernaculis eorum non sit qui inhabitet.</span> <span class="verse"><a name="27">27</a>Quoniam, quem tu percussisti, persecuti sunt,et super dolorem eius, quem vulnerasti, addiderunt.</span> <span class="verse"><a name="28">28</a>Appone iniquitatem super iniquitatem eorum,et non veniant ad iustitiam tuam.</span> <span class="verse"><a name="29">29</a>Deleantur de libro viventiumet cum iustis non scribantur.</span> <span class="verse"><a name="30">30</a>Ego autem sum pauper et dolens;salus tua, Deus, suscipit me.</span> <span class="verse"><a name="31">31</a>Laudabo nomen Dei cum canticoet magnificabo eum in laude.</span> <span class="verse"><a name="32">32</a>Et placebit Domino super taurum,super vitulum cornua producentem et ungulas.</span> <span class="verse"><a name="33">33</a>Videant humiles et laetentur;quaerite Deum, et vivet cor vestrum,</span> <span class="verse"><a name="34">34</a>quoniam exaudivit pauperes Dominuset vinctos suos non despexit.</span> <span class="verse"><a name="35">35</a>Laudent illum caeli et terra,maria et omnia reptilia in eis.</span> <span class="verse"><a name="36">36</a>Quoniam Deus salvam faciet Sionet aedificabit civitates Iudae;et inhabitabunt ibi et possidebunt eam.</span> <span class="verse"><a name="37">37</a>Et semen servorum eius hereditabunt eam;et, qui diligunt nomen eius, habitabunt in ea.</span> </p></div</div></div></body></html>