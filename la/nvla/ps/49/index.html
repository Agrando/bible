<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 49</strong></div><p><span class="verse"><a name="1">1</a>Magistro chori. Filiorum Core. PSALMUS.</span> <span class="verse"><a name="2">2</a>Audite haec, omnes gentes;auribus percipite, omnes, qui habitatis orbem:</span> <span class="verse"><a name="3">3</a>quique humiles et viri nobiles,simul in unum dives et pauper!</span> <span class="verse"><a name="4">4</a>Os meum loquetur sapientiam,et meditatio cordis mei prudentiam.</span> <span class="verse"><a name="5">5</a>Inclinabo in parabolam aurem meam,aperiam in psalterio aenigma meum.</span> <span class="verse"><a name="6">6</a>Cur timebo in diebus malis,cum iniquitas supplantantium circumdabit me?</span> <span class="verse"><a name="7">7</a>Qui confidunt in virtute suaet in multitudine divitiarum suarum gloriantur.</span> <span class="verse"><a name="8">8</a>Etenim seipsum non redimet homo;non dabit Deo propitiationem suam.</span> <span class="verse"><a name="9">9</a>Nimium est pretium redemptionis animae eius:ad ultimum deficiet,</span> <span class="verse"><a name="10">10</a>ut vivat usque in finem nec videat interitum.</span> <span class="verse"><a name="11">11</a>Et videbit sapientes morientes;simul insipiens et stultus peribuntet relinquent alienis divitias suas.</span> <span class="verse"><a name="12">12</a>Sepulcra eorum domus illorum in aeternum;tabernacula eorum in progeniem et progeniem,etsi vocaverunt nominibus suis terras suas.</span> <span class="verse"><a name="13">13</a>Et homo, cum sit in honore, non permanebit;comparatus est iumentis, quae pereunt,et similis factus est illis.</span> <span class="verse"><a name="14">14</a>Haec via illorum, quorum fiducia in semetipsis,et finis eorum, qui complacent in ore suo.</span> <span class="verse"><a name="15">15</a>Sicut oves in inferno positi sunt,mors depascet eos;descendent praecipites ad sepulcrum,et figura eorum erit in consumptionem:infernus habitaculum eorum.</span> <span class="verse"><a name="16">16</a>Verumtamen Deus redimet animam meam,de manu inferi vere suscipiet me.</span> <span class="verse"><a name="17">17</a>Ne timueris, cum dives factus fuerit homo,et cum multiplicata fuerit gloria domus eius,</span> <span class="verse"><a name="18">18</a>quoniam, cum interierit, non sumet omnia,neque descendet cum eo gloria eius.</span> <span class="verse"><a name="19">19</a>Cum animae suae in vita ipsius benedixerit: Laudabunt te quod benefecisti tibi ",</span> <span class="verse"><a name="20">20</a>tamen introibit ad progeniem patrum suorum,qui in aeternum non videbunt lumen.</span> <span class="verse"><a name="21">21</a>Homo, cum in honore esset, non intellexit;comparatus est iumentis, quae pereunt,et similis factus est illis.</span> </p></div</div></div></body></html>