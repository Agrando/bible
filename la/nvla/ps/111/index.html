<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 111</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/111"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 111</strong></div><p><span class="verse"><a name="1">1</a>ALLELUIA.ALEPH. Confitebor Domino in toto corde meo,BETH. in consilio iustorum et congregatione.</span> <span class="verse"><a name="2">2</a>GHIMEL. Magna opera Domini,DALETH. exquirenda omnibus, qui cupiunt ea.</span> <span class="verse"><a name="3">3</a>HE. Decor et magnificentia opus eius,VAU. et iustitia eius manet in saeculum saeculi.</span> <span class="verse"><a name="4">4</a>ZAIN. Memoriam fecit mirabilium suorum,HETH. misericors et miserator Dominus.</span> <span class="verse"><a name="5">5</a>TETH. Escam dedit timentibus se;IOD. memor erit in saeculum testamenti sui.</span> <span class="verse"><a name="6">6</a>CAPH. Virtutem operum suorum annuntiavit populo suo,LAMED. ut det illis hereditatem gentium;</span> <span class="verse"><a name="7">7</a>MEM. opera manuum eius veritas et iudicium.NUN. Fidelia omnia mandata eius,</span> <span class="verse"><a name="8">8</a>SAMECH. confirmata in saeculum saeculi,AIN. facta in veritate et aequitate.</span> <span class="verse"><a name="9">9</a>PHE. Redemptionem misit populo suo,SADE. mandavit in aeternum testamentum suum.COPH. Sanctum et terribile nomen eius.</span> <span class="verse"><a name="10">10</a>RES. Initium sapientiae timor Domini,SIN. intellectus bonus omnibus facientibus ea;TAU. laudatio eius manet in saeculum saeculi.</span> </p></div</div></div></body></html>