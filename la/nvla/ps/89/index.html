<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 89</strong></div><p><span class="verse"><a name="1">1</a>Maskil. Ethan Ezrahitae.</span> <span class="verse"><a name="2">2</a>Misericordias Domini in aeternum cantabo;in generationem et generationemannuntiabo veritatem tuam in ore meo.</span> <span class="verse"><a name="3">3</a>Quoniam dixisti: " In aeternum misericordia aedificabitur ",in caelis firmabitur veritas tua.</span> <span class="verse"><a name="4">4</a>" Disposui testamentum electo meo,iuravi David servo meo:</span> <span class="verse"><a name="5">5</a>Usque in aeternum confirmabo semen tuumet aedificabo in generationem et generationem sedem tuam ".</span> <span class="verse"><a name="6">6</a>Confitebuntur caeli mirabilia tua, Domine,etenim veritatem tuam in ecclesia sanctorum.</span> <span class="verse"><a name="7">7</a>Quoniam quis in nubibus aequabitur Domino,similis erit Domino in filiis Dei?</span> <span class="verse"><a name="8">8</a>Deus, metuendus in consilio sanctorum,magnus et terribilis super omnes, qui in circuitu eius sunt.</span> <span class="verse"><a name="9">9</a>Domine, Deus virtutum, quis similis tibi?Potens es, Domine, et veritas tua in circuitu tuo.</span> <span class="verse"><a name="10">10</a>Tu dominaris superbiae maris,elationes fluctuum eius tu mitigas.</span> <span class="verse"><a name="11">11</a>Tu conculcasti sicut vulneratum Rahab,in brachio virtutis tuae dispersisti inimicos tuos.</span> <span class="verse"><a name="12">12</a>Tui sunt caeli, et tua est terra,orbem terrae et plenitudinem eius tu fundasti;</span> <span class="verse"><a name="13">13</a>Aquilonem et austrum tu creasti,Thabor et Hermon in nomine tuo exsultabunt.</span> <span class="verse"><a name="14">14</a>Tibi brachium cum potentia;firma est manus tua, et exaltata dextera tua.</span> <span class="verse"><a name="15">15</a>Iustitia et iudicium firmamentum sedis tuae.Misericordia et veritas praecedent faciem tuam.</span> <span class="verse"><a name="16">16</a>Beatus populus, qui scit iubilationem.Domine, in lumine vultus tui ambulabunt</span> <span class="verse"><a name="17">17</a>et in nomine tuo exsultabunt tota die et in iustitia tua exaltabuntur,</span> <span class="verse"><a name="18">18</a>quoniam decor virtutis eorum tu es,et in beneplacito tuo exaltabitur cornu nostrum.</span> <span class="verse"><a name="19">19</a>Quia Domini est scutum nostrum,et Sancti Israel rex noster.</span> <span class="verse"><a name="20">20</a>Tunc locutus es in visione sanctis tuis et dixisti: Posui adiutorium in potenteet exaltavi electum de plebe.</span> <span class="verse"><a name="21">21</a>Inveni David servum meum;oleo sancto meo unxi eum.</span> <span class="verse"><a name="22">22</a>Manus enim mea firma erit cum eo, et brachium meum confortabit eum.</span> <span class="verse"><a name="23">23</a>Nihil proficiet inimicus in eo,et filius iniquitatis non opprimet eum.</span> <span class="verse"><a name="24">24</a>Et concidam a facie ipsius inimicos eiuset odientes eum percutiam.</span> <span class="verse"><a name="25">25</a>Et veritas mea et misericordia mea cum ipso,et in nomine meo exaltabitur cornu eius.</span> <span class="verse"><a name="26">26</a>Et ponam super mare manum eiuset super flumina dexteram eius.</span> <span class="verse"><a name="27">27</a>Ipse invocabit me: "Pater meus es tu,Deus meus et refugium salutis meae".</span> <span class="verse"><a name="28">28</a>Et ego primogenitum ponam illum,excelsum prae regibus terrae.</span> <span class="verse"><a name="29">29</a>In aeternum servabo illi misericordiam meam;et testamentum meum fidele ipsi.</span> <span class="verse"><a name="30">30</a>Et ponam in saeculum saeculi semen eius;et thronum eius sicut dies caeli.</span> <span class="verse"><a name="31">31</a>Si autem dereliquerint filii eius legem meamet in iudiciis meis non ambulaverint,</span> <span class="verse"><a name="32">32</a>si iustificationes meas profanaverintet mandata mea non custodierint,</span> <span class="verse"><a name="33">33</a>visitabo in virga delictum eorumet in verberibus iniquitatem eorum.</span> <span class="verse"><a name="34">34</a>Misericordiam autem meam non avertam ab eoneque mentiar in veritate mea.</span> <span class="verse"><a name="35">35</a>Non profanabo testamentum meum et, quae procedunt de labiis meis, non faciam irrita.</span> <span class="verse"><a name="36">36</a>Semel iuravi in sancto meo: David non mentiar.</span> <span class="verse"><a name="37">37</a>Semen eius in aeternum manebit,et thronus eius sicut sol in conspectu meo</span> <span class="verse"><a name="38">38</a>et sicut luna firmus stabit in aeternumet testis in caelo fidelis ".</span> <span class="verse"><a name="39">39</a>Tu vero reppulisti et reiecisti,iratus es contra christum tuum;</span> <span class="verse"><a name="40">40</a>evertisti testamentum servi tui,profanasti in terram diadema eius.</span> <span class="verse"><a name="41">41</a>Destruxisti omnes muros eius,posuisti munitiones eius in ruinas.</span> <span class="verse"><a name="42">42</a>Diripuerunt eum omnes transeuntes viam,factus est opprobrium vicinis suis.</span> <span class="verse"><a name="43">43</a>Exaltasti dexteram deprimentium eum,laetificasti omnes inimicos eius.</span> <span class="verse"><a name="44">44</a>Avertisti aciem gladii eiuset non es auxiliatus ei in bello.</span> <span class="verse"><a name="45">45</a>Finem posuisti splendori eiuset sedem eius in terram collisisti.</span> <span class="verse"><a name="46">46</a>Minorasti dies iuventutis eius,perfudisti eum confusione.</span> <span class="verse"><a name="47">47</a>Usquequo, Domine, absconderis in finem,exardescet sicut ignis ira tua?</span> <span class="verse"><a name="48">48</a>Memorare, quam brevis mea substantia.Ad quam vanitatem creasti omnes filios hominum?</span> <span class="verse"><a name="49">49</a>Quis est homo, qui vivet et non videbit mortem,eruet animam suam de manu inferi?</span> <span class="verse"><a name="50">50</a>Ubi sunt misericordiae tuae antiquae, Domine,sicut iurasti David in veritate tua?</span> <span class="verse"><a name="51">51</a>Memor esto, Domine, opprobrii servorum tuorum,quod continui in sinu meo, multarum gentium,</span> <span class="verse"><a name="52">52</a>quo exprobraverunt inimici tui, Domine,quo exprobraverunt vestigia christi tui.</span> <span class="verse"><a name="53">53</a>Benedictus Dominus in aeternum. Fiat, fiat.</span> </p></div</div></div></body></html>