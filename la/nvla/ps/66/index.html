<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 66</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/66"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 66</strong></div><p><span class="verse"><a name="1">1</a>Magistro chori. Canticum. PSALMUS.Iubilate Deo, omnis terra,</span> <span class="verse"><a name="2">2</a>psalmum dicite gloriae nominis eius,glorificate laudem eius.</span> <span class="verse"><a name="3">3</a>Dicite Deo: " Quam terribilia sunt opera tua.Prae multitudine virtutis tuae blandientur tibi inimici tui.</span> <span class="verse"><a name="4">4</a>Omnis terra adoret te et psallat tibi,psalmum dicat nomini tuo ".</span> <span class="verse"><a name="5">5</a>Venite et videte opera Dei,terribilis in adinventionibus super filios hominum.</span> <span class="verse"><a name="6">6</a>Convertit mare in aridam,et in flumine pertransibunt pede;ibi laetabimur in ipso.</span> <span class="verse"><a name="7">7</a>Qui dominatur in virtute sua in aeternum,oculi eius super gentes respiciunt;rebelles non exaltentur in semetipsis.</span> <span class="verse"><a name="8">8</a>Benedicite, gentes, Deum nostrumet auditam facite vocem laudis eius;</span> <span class="verse"><a name="9">9</a>qui posuit animam nostram ad vitamet non dedit in commotionem pedes nostros.</span> <span class="verse"><a name="10">10</a>Quoniam probasti nos, Deus;igne nos examinasti, sicut examinatur argentum.</span> <span class="verse"><a name="11">11</a>Induxisti nos in laqueum,posuisti tribulationes in dorso nostro.</span> <span class="verse"><a name="12">12</a>Imposuisti homines super capita nostra,transivimus per ignem et aquam,et eduxisti nos in refrigerium.</span> <span class="verse"><a name="13">13</a>Introibo in domum tuam in holocaustis;reddam tibi vota mea,</span> <span class="verse"><a name="14">14</a>quae protulerunt labia mea,et locutum est os meum in tribulatione mea.</span> <span class="verse"><a name="15">15</a>Holocausta medullata offeram tibi cum incenso arietum,offeram tibi boves cum hircis.</span> <span class="verse"><a name="16">16</a>Venite, audite, et narrabo, omnes, qui timetis Deum,quanta fecit animae meae.</span> <span class="verse"><a name="17">17</a>Ad ipsum ore meo clamaviet exaltavi in lingua mea.</span> <span class="verse"><a name="18">18</a>Iniquitatem si aspexi in corde meo,non exaudiet Dominus.</span> <span class="verse"><a name="19">19</a>Propterea exaudivit Deus,attendit voci deprecationis meae.</span> <span class="verse"><a name="20">20</a>Benedictus Deus, qui non amovit orationem meamet misericordiam suam a me.</span> </p></div</div></div></body></html>