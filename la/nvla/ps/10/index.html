<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 10</strong></div><p><span class="verse"><a name="1">1</a>LAMED. Ut quid, Domine, stas a longe,abscondis te in opportunitatibus, in tribulatione?</span> <span class="verse"><a name="2">2</a>Dum superbit, impius insequitur pauperem;comprehendantur in consiliis, quae cogitant.</span> <span class="verse"><a name="3">3</a>Quoniam gloriatur peccator in desideriis animae suae,et avarus sibi benedicit.</span> <span class="verse"><a name="4">4</a>NUN. Spernit Dominum peccator in arrogantia sua: Non requiret; non est Deus ".</span> <span class="verse"><a name="5">5</a>Hae sunt omnes cogitationes eius;prosperantur viae illius in omni tempore.Excelsa nimis iudicia tua a facie eius;omnes inimicos suos aspernatur.</span> <span class="verse"><a name="6">6</a>Dixit enim in corde suo: " Non movebor;in generationem et generationem ero sine malo ".</span> <span class="verse"><a name="7">7</a>PHE. Cuius maledictione os plenum est et fraudulentia et dolo,sub lingua eius labor et nequitia.</span> <span class="verse"><a name="8">8</a>Sedet in insidiis ad vicos,in occultis interficit innocentem.</span> <span class="verse"><a name="9">9</a>SADE. Oculi eius in pauperem respiciunt;insidiatur in abscondito quasi leo in spelunca sua.Insidiatur, ut rapiat pauperem;rapit pauperem, dum attrahit in laqueum suum.</span> <span class="verse"><a name="10">10</a>Irruit et inclinat se, et miseri caduntin fortitudine brachiorum eius.</span> <span class="verse"><a name="11">11</a>Dixit enim in corde suo: " Oblitus est Deus;avertit faciem suam, non videbit in finem ". -</span> <span class="verse"><a name="12">12</a>COPH. Exsurge, Domine Deus, exalta manum tuam,ne obliviscaris pauperum.</span> <span class="verse"><a name="13">13</a>Propter quid spernit impius Deum?Dixit enim in corde suo: " Non requires ".</span> <span class="verse"><a name="14">14</a>RES. Vidisti: tu laborem et dolorem consideras,ut tradas eos in manus tuas.Tibi derelictus est pauper,orphano tu factus es adiutor.</span> <span class="verse"><a name="15">15</a>SIN. Contere brachium peccatoris et maligni;quaeres peccatum illius et non invenies.</span> <span class="verse"><a name="16">16</a>Dominus rex in aeternum et in saeculum saeculi:perierunt gentes de terra illius.</span> <span class="verse"><a name="17">17</a>TAU. Desiderium pauperum exaudisti, Domine;confirmabis cor eorum, intendes aurem tuam</span> <span class="verse"><a name="18">18</a>iudicare pupillo et humili,ut non apponat ultra inducere timorem homo de terra.</span> </p></div</div></div></body></html>