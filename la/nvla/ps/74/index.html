<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 74</strong></div><p><span class="verse"><a name="1">1</a>Maskil. Asaph.Ut quid, Deus, reppulisti in finem,iratus est furor tuus super oves pascuae tuae?</span> <span class="verse"><a name="2">2</a>Memor esto congregationis tuae,quam possedisti ab initio.Redemisti virgam hereditatis tuae: mons Sion, in quo habitasti.</span> <span class="verse"><a name="3">3</a>Leva gressus tuos in ruinas sempiternas:omnia vastavit inimicus in sancto.</span> <span class="verse"><a name="4">4</a>Rugierunt, qui oderunt te,in medio congregationis tuae;posuerunt signa sua in signa.</span> <span class="verse"><a name="5">5</a>Visi sunt quasi in altum securim vibrantesin silva condensa.</span> <span class="verse"><a name="6">6</a>Exciderunt ianuas eius in idipsum;in securi et ascia deiecerunt.</span> <span class="verse"><a name="7">7</a>Incenderunt igni sanctuarium tuum,in terram polluerunt tabernaculum nominis tui;</span> <span class="verse"><a name="8">8</a>dixerunt in corde suo: " Opprimamus eos simul ".Combusserunt omnes congregationes Dei in terra.</span> <span class="verse"><a name="9">9</a>Signa nostra non vidimus;iam non est propheta,et apud nos non est qui cognoscat amplius.</span> <span class="verse"><a name="10">10</a>Usquequo, Deus, improperabit inimicus,spernet adversarius nomen tuum in finem?</span> <span class="verse"><a name="11">11</a>Ut quid avertis manum tuamet tenes dexteram tuam in medio sinu tuo?</span> <span class="verse"><a name="12">12</a>Deus autem rex noster ante saecula,operatus est salutes in medio terrae.</span> <span class="verse"><a name="13">13</a>Tu conscidisti in virtute tua mare,contribulasti capita draconum in aquis.</span> <span class="verse"><a name="14">14</a>Tu confregisti capita Leviathan,dedisti eum escam monstris maris.</span> <span class="verse"><a name="15">15</a>Tu dirupisti fontes et torrentes;tu siccasti fluvios perennes.</span> <span class="verse"><a name="16">16</a>Tuus est dies, et tua est nox,tu fabricatus es luminaria et solem.</span> <span class="verse"><a name="17">17</a>Tu statuisti omnes terminos terrae,aestatem et hiemem, tu plasmasti ea.</span> <span class="verse"><a name="18">18</a>Memor esto huius:inimicus improperavit Domino,et populus insipiens sprevit nomen tuum.</span> <span class="verse"><a name="19">19</a>Ne tradas bestiis animas confitentes tibiet animas pauperum tuorum ne obliviscaris in finem.</span> <span class="verse"><a name="20">20</a>Respice in testamentum,quia repleta sunt latibula terrae tentoriis violentiae.</span> <span class="verse"><a name="21">21</a>Ne revertatur humilis factus confusus;pauper et inops laudabunt nomen tuum.</span> <span class="verse"><a name="22">22</a>Exsurge, Deus, iudica causam tuam;memor esto improperiorum tuorum,quae ab insipiente fiunt tota die.</span> <span class="verse"><a name="23">23</a>Ne obliviscaris voces inimicorum tuorum;tumultus adversariorum tuorum ascendit semper.</span> </p></div</div></div></body></html>