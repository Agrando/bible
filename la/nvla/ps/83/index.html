<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 83</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/83"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 83</strong></div><p><span class="verse"><a name="1">1</a>Canticum. PSALMUS. Asaph.</span> <span class="verse"><a name="2">2</a>Deus, ne quiescas, ne taceasneque compescaris, Deus,</span> <span class="verse"><a name="3">3</a>quoniam ecce inimici tui fremuerunt,et, qui oderunt te, extulerunt caput.</span> <span class="verse"><a name="4">4</a>Adversus populum tuum malignaverunt consiliumet cogitaverunt adversus eos, quos abscondisti tibi.</span> <span class="verse"><a name="5">5</a>Dixerunt: " Venite, et disperdamus eos de gente,et non memoretur nomen Israel ultra! ".</span> <span class="verse"><a name="6">6</a>Quoniam cogitaverunt unanimiter,adversum te testamentum statuerunt:</span> <span class="verse"><a name="7">7</a>tabernacula Idumaeorum et Ismaelitae,Moab et Agareni,</span> <span class="verse"><a name="8">8</a>Gebal et Ammon et Amalec,Philistaea cum habitantibus Tyrum.</span> <span class="verse"><a name="9">9</a>Etenim Assur sociabatur cum illis;facti sunt in adiutorium filiis Lot.</span> <span class="verse"><a name="10">10</a>Fac illis sicut Madian et Sisarae,sicut Iabin in torrente Cison.</span> <span class="verse"><a name="11">11</a>Disperierunt in Endor,facti sunt ut stercus super terram.</span> <span class="verse"><a name="12">12</a>Pone duces eorum sicut Oreb et Zebet Zebee et Salmana, omnes principes eorum,</span> <span class="verse"><a name="13">13</a>qui dixerunt: Hereditate possideamus pascua Dei! ".</span> <span class="verse"><a name="14">14</a>Deus meus, pone illos ut rotamet sicut stipulam ante ventum.</span> <span class="verse"><a name="15">15</a>Sicut ignis, qui comburit silvam,et sicut flamma devorans montes,</span> <span class="verse"><a name="16">16</a>ita persequeris illos in tempestate tuaet in procella tua turbabis eos.</span> <span class="verse"><a name="17">17</a>Imple facies eorum ignominia,et quaerent nomen tuum, Domine.</span> <span class="verse"><a name="18">18</a>Erubescant et conturbentur in saeculum saeculiet confundantur et pereant;</span> <span class="verse"><a name="19">19</a>et cognoscant quia nomen tibi Dominus:tu solus Altissimus super omnem terram.</span> </p></div</div></div></body></html>