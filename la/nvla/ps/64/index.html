<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 64</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/64"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 64</strong></div><p><span class="verse"><a name="1">1</a>Magistro chori. PSALMUS. David.</span> <span class="verse"><a name="2">2</a>Exaudi, Deus, vocem meam in meditatione mea;a timore inimici custodi animam meam.</span> <span class="verse"><a name="3">3</a>Protege me a conventu malignantium,a multitudine operantium iniquitatem.</span> <span class="verse"><a name="4">4</a>Qui exacuerunt ut gladium linguas suas,intenderunt sagittas suas, venefica verba,</span> <span class="verse"><a name="5">5</a>ut sagittent in occultis immaculatum.Subito sagittabunt eum et non timebunt,</span> <span class="verse"><a name="6">6</a>firmaverunt sibi consilium nequam.Disputaverunt, ut absconderent laqueos,dixerunt: " Quis videbit eos? ".</span> <span class="verse"><a name="7">7</a>Excogitaverunt iniqua, perfecerunt excogitata consilia.Interiora hominis et cor eius abyssus.</span> <span class="verse"><a name="8">8</a>Et sagittavit illos Deus;subito factae sunt plagae eorum,</span> <span class="verse"><a name="9">9</a>et infirmavit eos lingua eorum.Caput movebunt omnes, qui videbunt eos,</span> <span class="verse"><a name="10">10</a>et timebit omnis homo;et annuntiabunt opera Deiet facta eius intellegent.</span> <span class="verse"><a name="11">11</a>Laetabitur iustus in Domino et sperabit in eo,et gloriabuntur omnes recti corde.</span> </p></div</div></div></body></html>