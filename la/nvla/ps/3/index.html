<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 3</strong></div><p><span class="verse"><a name="1">1</a>PSALMUS. David, cum fugit a filio suo Absalom.</span> <span class="verse"><a name="2">2</a>Domine, quid multiplicati sunt, qui tribulant me?Multi insurgunt adversum me,</span> <span class="verse"><a name="3">3</a>multi dicunt animae meae: Non est salus ipsi in Deo ".</span> <span class="verse"><a name="4">4</a>Tu autem, Domine, protector meus es,gloria mea et exaltans caput meum.</span> <span class="verse"><a name="5">5</a>Voce mea ad Dominum clamavi,et exaudivit me de monte sancto suo.</span> <span class="verse"><a name="6">6</a>Ego obdormivi et soporatus sum,exsurrexi, quia Dominus suscepit me.</span> <span class="verse"><a name="7">7</a>Non timebo milia populi circumdantis me.Exsurge, Domine salvum me fac, Deus meus;</span> <span class="verse"><a name="8">8</a>quoniam tu percussisti in maxillam omnes adversantes mihi,dentes peccatorum contrivisti.</span> <span class="verse"><a name="9">9</a>Domini est salus,et super populum tuum benedictio tua.</span> </p></div</div></div></body></html>