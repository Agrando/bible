<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 84</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/84"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 84</strong></div><p><span class="verse"><a name="1">1</a>Magistro chori. Secundum " Torcularia ".Filiorum Core. PSALMUS.</span> <span class="verse"><a name="2">2</a>Quam dilecta tabernacula tua, Domine virtutum!</span> <span class="verse"><a name="3">3</a>Concupiscit et deficit anima mea in atria Domini.Cor meum et caro mea exsultaverunt in Deum vivum.</span> <span class="verse"><a name="4">4</a>Etenim passer invenit sibi domum,et turtur nidum sibi, ubi ponat pullos suos:altaria tua, Domine virtutum, rex meus et Deus meus.</span> <span class="verse"><a name="5">5</a>Beati, qui habitant in domo tua:in perpetuum laudabunt te.</span> <span class="verse"><a name="6">6</a>Beatus vir, cuius est auxilium abs te,ascensiones in corde suo disposuit.</span> <span class="verse"><a name="7">7</a>Transeuntes per vallem sitientemin fontem ponent eam,etenim benedictionibus vestiet eam pluvia matutina.</span> <span class="verse"><a name="8">8</a>Ibunt de virtute in virtutem,videbitur Deus deorum in Sion.</span> <span class="verse"><a name="9">9</a>Domine, Deus virtutum, exaudi orationem meam;auribus percipe, Deus Iacob.</span> <span class="verse"><a name="10">10</a>Protector noster aspice, Deus,et respice in faciem christi tui.</span> <span class="verse"><a name="11">11</a>Quia melior est dies una in atriis tuis super milia,elegi ad limen esse in domo Dei meimagis quam habitare in tabernaculis peccatorum.</span> <span class="verse"><a name="12">12</a>Quia sol et scutum est Dominus Deus,gratiam et gloriam dabit Dominus;non privabit bonis eos,qui ambulant in innocentia.</span> <span class="verse"><a name="13">13</a>Domine virtutum, beatus homo, qui sperat in te.</span> </p></div</div></div></body></html>