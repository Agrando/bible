<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 73</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/73"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 73</strong></div><p><span class="verse"><a name="1">1</a>PSALMUS. Asaph.Quam bonus rectis est Deus,Deus his, qui mundo sunt corde!</span> <span class="verse"><a name="2">2</a>Mei autem paene moti sunt pedes,paene effusi sunt gressus mei,</span> <span class="verse"><a name="3">3</a>quia zelavi super gloriantes,pacem peccatorum videns.</span> <span class="verse"><a name="4">4</a>Quia non sunt eis impedimenta,sanus et pinguis est venter eorum.</span> <span class="verse"><a name="5">5</a>In labore mortalium non suntet cum hominibus non flagellantur.</span> <span class="verse"><a name="6">6</a>Ideo quasi torques est eis superbia,et tamquam indumentum operuit eos violentia.</span> <span class="verse"><a name="7">7</a>Prodit quasi ex adipe iniquitas eorum,erumpunt cogitationes cordis.</span> <span class="verse"><a name="8">8</a>Subsannaverunt et locuti sunt nequitiam,iniquitatem ab excelso locuti sunt.</span> <span class="verse"><a name="9">9</a>Posuerunt in caelo os suum,et lingua eorum transivit in terra.</span> <span class="verse"><a name="10">10</a>Ideo in alto sedent,et aquae plenae non pervenient ad eos.</span> <span class="verse"><a name="11">11</a>Et dixerunt: " Quomodo scit Deus,et si est scientia in Excelso? ".</span> <span class="verse"><a name="12">12</a>Ecce ipsi peccatores et abundantes in saeculomultiplicaverunt divitias.</span> <span class="verse"><a name="13">13</a>Et dixi: " Ergo sine causa mundavi cor meumet lavi in innocentia manus meas;</span> <span class="verse"><a name="14">14</a>et fui flagellatus tota die,et castigatio mea in matutinis ".</span> <span class="verse"><a name="15">15</a>Si dixissem: " Loquar ut illi ",ecce generationem filiorum tuorum prodidissem.</span> <span class="verse"><a name="16">16</a>Et cogitabam, ut cognoscerem hoc;labor erat in oculis meis,</span> <span class="verse"><a name="17">17</a>donec intravi in sanctuarium Deiet intellexi novissima eorum.</span> <span class="verse"><a name="18">18</a>Verumtamen in lubrico posuisti eos,deiecisti eos in ruinas.</span> <span class="verse"><a name="19">19</a>Quomodo facti sunt in desolationem!Subito defecerunt, perierunt prae horrore.</span> <span class="verse"><a name="20">20</a>Velut somnium evigilantis, Domine,surgens imaginem ipsorum contemnes.</span> <span class="verse"><a name="21">21</a>Quia exacerbatum est cor meum,et renes mei compuncti sunt;</span> <span class="verse"><a name="22">22</a>et ego insipiens factus sum et nescivi:ut iumentum factus sum apud te.</span> <span class="verse"><a name="23">23</a>Ego autem semper tecum;tenuisti manum dexteram meam.</span> <span class="verse"><a name="24">24</a>In consilio tuo deduces meet postea cum gloria suscipies me.</span> <span class="verse"><a name="25">25</a>Quis enim mihi est in caelo?Et tecum nihil volui super terram.</span> <span class="verse"><a name="26">26</a>Defecit caro mea et cor meum;Deus cordis mei, et pars mea Deus in aeternum.</span> <span class="verse"><a name="27">27</a>Quia ecce, qui elongant se a te, peribunt;perdidisti omnes, qui fornicantur abs te.</span> <span class="verse"><a name="28">28</a>Mihi autem adhaerere Deo bonum est,ponere in Domino Deo spem meam,ut annuntiem omnes operationes tuasin portis filiae Sion.</span> </p></div</div></div></body></html>