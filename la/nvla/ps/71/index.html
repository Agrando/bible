<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 71</strong></div><p><span class="verse"><a name="1">1</a>In te, Domine, speravi,non confundar in aeternum.</span> <span class="verse"><a name="2">2</a>In iustitia tua libera me et eripe me;inclina ad me aurem tuam et salva me.</span> <span class="verse"><a name="3">3</a>Esto mihi in rupem praesidiiet in domum munitam, ut salvum me facias,quoniam fortitudo mea et refugium meum es tu.</span> <span class="verse"><a name="4">4</a>Deus meus, eripe me de manu peccatoriset de manu contra legem agentis et iniqui.</span> <span class="verse"><a name="5">5</a>Quoniam tu es exspectatio mea, Domine;Domine, spes mea a iuventute mea.</span> <span class="verse"><a name="6">6</a>Super te innixus sum ex utero,de ventre matris meae tu es susceptor meus;in te laus mea semper.</span> <span class="verse"><a name="7">7</a>Tamquam prodigium factus sum multis,et tu adiutor fortis. -</span> <span class="verse"><a name="8">8</a>Repleatur os meum laude tua,tota die magnitudine tua.</span> <span class="verse"><a name="9">9</a>Ne proicias me in tempore senectutis;cum defecerit virtus mea, ne derelinquas me.</span> <span class="verse"><a name="10">10</a>Quia dixerunt inimici mei mihi,et, qui observabant animam meam,consilium fecerunt in unum</span> <span class="verse"><a name="11">11</a>dicentes: " Deus dereliquit eum!Persequimini et comprehenditeeum,quia non est qui eripiat ".</span> <span class="verse"><a name="12">12</a>Deus, ne elongeris a me;Deus meus, in auxilium meum festina.</span> <span class="verse"><a name="13">13</a>Confundantur et deficiant adversantes animae meae;operiantur confusione et pudore, qui quaerunt mala mihi.</span> <span class="verse"><a name="14">14</a>Ego autem semper speraboet adiciam super omnem laudem tuam.</span> <span class="verse"><a name="15">15</a>Os meum annuntiabit iustitiam tuam,tota die salutare tuum:quae dinumerare nescivi.</span> <span class="verse"><a name="16">16</a>Veniam ad potentias Domini;Domine, memorabor iustitiae tuae solius.</span> <span class="verse"><a name="17">17</a>Deus, docuisti me a iuventute mea;et usque nunc annuntiabo mirabilia tua.</span> <span class="verse"><a name="18">18</a>Et usque in senectam et senium,Deus, ne derelinquas me,donec annuntiem brachium tuumgenerationi omni, quae ventura est.Potentia tua</span> <span class="verse"><a name="19">19</a>et iustitia tua, Deus,usque in altissima, qui fecisti magnalia:Deus, quis similis tibi?</span> <span class="verse"><a name="20">20</a>Quantas ostendisti mihi tribulationes multas et malas;iterum vivificasti meet de abyssis terrae iterum reduxisti me.</span> <span class="verse"><a name="21">21</a>Multiplicabis magnitudinem meam et conversus consolaberis me.</span> <span class="verse"><a name="22">22</a>Nam et ego confitebor tibiin psalterio veritatem tuam, Deus meus;psallam tibi in cithara, Sanctus Israel.</span> <span class="verse"><a name="23">23</a>Exsultabunt labia mea, cum cantavero tibi,et anima mea, quam redemisti;</span> <span class="verse"><a name="24">24</a>sed et lingua mea tota die meditabitur iustitiam tuam,cum confusi et reveriti fuerint, qui quaerunt mala mihi.</span> </p></div</div></div></body></html>