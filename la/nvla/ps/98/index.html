<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 98</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/98"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 98</strong></div><p><span class="verse"><a name="1">1</a>PSALMUS.Cantate Domino canticum novum,quia mirabilia fecit.Salvavit sibi dextera eius,et brachium sanctum eius.</span> <span class="verse"><a name="2">2</a>Notum fecit Dominus salutare suum,in conspectu gentium revelavit iustitiam suam.</span> <span class="verse"><a name="3">3</a>Recordatus est misericordiae suaeet veritatis suae domui Israel.Viderunt omnes termini terraesalutare Dei nostri.</span> <span class="verse"><a name="4">4</a>Iubilate Deo, omnis terra;erumpite, exsultate et psallite.</span> <span class="verse"><a name="5">5</a>Psallite Domino in cithara,in cithara et voce psalmi;</span> <span class="verse"><a name="6">6</a>in tubis ductilibus et voce tubae corneae,iubilate in conspectu regis Domini.</span> <span class="verse"><a name="7">7</a>Sonet mare et plenitudo eius,orbis terrarum et qui habitant in eo.</span> <span class="verse"><a name="8">8</a>Flumina plaudent manu,simul montes exsultabunt</span> <span class="verse"><a name="9">9</a>a conspectu Domini, quoniam venit iudicare terram.Iudicabit orbem terrarum in iustitiaet populos in aequitate.</span> </p></div</div></div></body></html>