<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 44</strong></div><p><span class="verse"><a name="1">1</a>Magistro chori. Filiorum Core. Maskil.</span> <span class="verse"><a name="2">2</a>Deus, auribus nostris audivimus;patres nostri annuntiaverunt nobisopus, quod operatus es in diebus eorum, in diebus antiquis.</span> <span class="verse"><a name="3">3</a>Tu manu tua gentes depulisti et plantasti illos,afflixisti populos et dilatasti eos.</span> <span class="verse"><a name="4">4</a>Nec enim in gladio suo possederunt terram,et brachium eorum non salvavit eos;sed dextera tua et brachium tuumet illuminatio vultus tui,quoniam complacuisti in eis.</span> <span class="verse"><a name="5">5</a>Tu es rex meus et Deus meus,qui mandas salutes Iacob.</span> <span class="verse"><a name="6">6</a>In te inimicos nostros proiecimus,et in nomine tuo conculcavimus insurgentes in nos. -</span> <span class="verse"><a name="7">7</a>Non enim in arcu meo sperabo,et gladius meus non salvabit me.</span> <span class="verse"><a name="8">8</a>Tu autem salvasti nos de affligentibus noset odientes nos confudisti.</span> <span class="verse"><a name="9">9</a>In Deo gloriabimur tota dieet in nomine tuo confitebimur in saeculum.</span> <span class="verse"><a name="10">10</a>Nunc autem reppulisti et confudisti noset non egredieris, Deus, cum virtutibus nostris.</span> <span class="verse"><a name="11">11</a>Convertisti nos retrorsum coram inimicis nostris;et, qui oderunt nos, diripuerunt sibi.</span> <span class="verse"><a name="12">12</a>Dedisti nos tamquam oves ad vescendumet in gentibus dispersisti nos.</span> <span class="verse"><a name="13">13</a>Vendidisti populum tuum sine lucronec ditior factus es in commutatione eorum.</span> <span class="verse"><a name="14">14</a>Posuisti nos opprobrium vicinis nostris,subsannationem et derisum his, qui sunt in circuitu nostro.</span> <span class="verse"><a name="15">15</a>Posuisti nos similitudinem in gentibus,commotionem capitis in populis.</span> <span class="verse"><a name="16">16</a>Tota die verecundia mea contra me est,et confusio faciei meae cooperuit me</span> <span class="verse"><a name="17">17</a>a voce exprobrantis et obloquentis,a facie inimici et ultoris.</span> <span class="verse"><a name="18">18</a>Haec omnia venerunt super nos, nec obliti sumus teet inique non egimus in testamentum tuum.</span> <span class="verse"><a name="19">19</a>Et non recessit retro cor nostrum,nec declinaverunt gressus nostri a via tua;</span> <span class="verse"><a name="20">20</a>sed humiliasti nos in loco vulpiumet operuisti nos umbra mortis.</span> <span class="verse"><a name="21">21</a>Si obliti fuerimus nomen Dei nostriet si expanderimus manus nostras ad deum alienum,</span> <span class="verse"><a name="22">22</a>nonne Deus requiret ista?Ipse enim novit abscondita cordis.</span> <span class="verse"><a name="23">23</a>Quoniam propter te mortificamur tota die,aestimati sumus sicut oves occisionis.</span> <span class="verse"><a name="24">24</a>Evigila, quare obdormis, Domine?Exsurge et ne repellas in finem.</span> <span class="verse"><a name="25">25</a>Quare faciem tuam avertis,oblivisceris inopiae nostrae et tribulationis nostrae?</span> <span class="verse"><a name="26">26</a>Quoniam humiliata est in pulvere anima nostra,conglutinatus est in terra venter noster.Exsurge, Domine, adiuva noset redime nos propter misericordiam tuam.</span> </p></div</div></div></body></html>