<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 76</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/76"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 76</strong></div><p><span class="verse"><a name="1">1</a>Magistro chori. Fidibus. PSALMUS. Asaph. Canticum.</span> <span class="verse"><a name="2">2</a>Notus in Iudaea Deus,in Israel magnum nomen eius.</span> <span class="verse"><a name="3">3</a>Et est in Salem tabernaculum eius,et habitatio eius in Sion.</span> <span class="verse"><a name="4">4</a>Ibi confregit coruscationes arcus,scutum, gladium et bellum.</span> <span class="verse"><a name="5">5</a>Illuminans tu, Mirabilis,a montibus direptionis.</span> <span class="verse"><a name="6">6</a>Spoliati sunt potentes corde, dormierunt somnum suum,et non invenerunt omnes viri fortes manus suas.</span> <span class="verse"><a name="7">7</a>Ab increpatione tua, Deus Iacob,dormitaverunt auriga et equus.</span> <span class="verse"><a name="8">8</a>Tu terribilis es, et quis resistet tibi?Ex tunc ira tua.</span> <span class="verse"><a name="9">9</a>De caelo auditum fecisti iudicium;terra tremuit et quievit,</span> <span class="verse"><a name="10">10</a>cum exsurgeret in iudicium Deus,ut salvos faceret omnes mansuetos terrae.</span> <span class="verse"><a name="11">11</a>Quoniam furor hominis confitebitur tibi,et reliquiae furoris diem festum agent tibi.</span> <span class="verse"><a name="12">12</a>Vovete et reddite Domino Deo vestro;omnes in circuitu eius afferant munera Terribili,</span> <span class="verse"><a name="13">13</a>ei, qui aufert spiritum principum,terribili apud reges terrae.</span> </p></div</div></div></body></html>