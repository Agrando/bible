<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 33</strong></div><p><span class="verse"><a name="1">1</a>Exsultate, iusti, in Domino;rectos decet collaudatio.</span> <span class="verse"><a name="2">2</a>Confitemini Domino in cithara,in psalterio decem chordarum psallite illi.</span> <span class="verse"><a name="3">3</a>Cantate ei canticum novum,bene psallite ei in vociferatione,</span> <span class="verse"><a name="4">4</a>quia rectum est verbum Domini,et omnia opera eius in fide.</span> <span class="verse"><a name="5">5</a>Diligit iustitiam et iudicium;misericordia Domini plena est terra.</span> <span class="verse"><a name="6">6</a>Verbo Domini caeli facti sunt,et spiritu oris eius omnis virtus eorum.</span> <span class="verse"><a name="7">7</a>Congregans sicut in utre aquas maris,ponens in thesauris abyssos.</span> <span class="verse"><a name="8">8</a>Timeat Dominum omnis terra,a facie autem eius formident omnes inhabitantes orbem.</span> <span class="verse"><a name="9">9</a>Quoniam ipse dixit, et facta sunt,ipse mandavit, et creata sunt.</span> <span class="verse"><a name="10">10</a>Dominus dissipat consilia gentium,irritas facit cogitationes populorum.</span> <span class="verse"><a name="11">11</a>Consilium autem Domini in aeternum manet,cogitationes cordis eius in generatione et generationem.</span> <span class="verse"><a name="12">12</a>Beata gens, cui Dominus est Deus,populus, quem elegit in hereditatem sibi.</span> <span class="verse"><a name="13">13</a>De caelo respexit Dominus,vidit omnes filios hominum.</span> <span class="verse"><a name="14">14</a>De loco habitaculi sui respexitsuper omnes, qui habitant terram,</span> <span class="verse"><a name="15">15</a>qui finxit singillatim corda eorum,qui intellegit omnia opera eorum.</span> <span class="verse"><a name="16">16</a>Non salvatur rex per multam virtutem,et gigas non liberabitur in multitudine virtutis suae.</span> <span class="verse"><a name="17">17</a>Fallax equus ad salutem,in abundantia autem virtutis suae non salvabit.</span> <span class="verse"><a name="18">18</a>Ecce oculi Domini super metuentes eum,in eos, qui sperant super misericordia eius,</span> <span class="verse"><a name="19">19</a>ut eruat a morte animas eorumet alat eos in fame.</span> <span class="verse"><a name="20">20</a>Anima nostra sustinet Dominum,quoniam adiutor et protector noster est;</span> <span class="verse"><a name="21">21</a>quia in eo laetabitur cor nostrum,et in nomine sancto eius speravimus.</span> <span class="verse"><a name="22">22</a>Fiat misericordia tua, Domine, super nos,quemadmodum speravimus in te.</span> </p></div</div></div></body></html>