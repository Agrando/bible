<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 22</strong></div><p><span class="verse"><a name="1">1</a>Magistro chori. Ad modum cantici " Cerva diluculo ". PSALMUS. David.</span> <span class="verse"><a name="2">2</a>Deus, Deus meus, quare me dereliquisti?Longe a salute mea verba rugitus mei.</span> <span class="verse"><a name="3">3</a>Deus meus, clamo per diem, et non exaudis,et nocte, et non est requies mihi.</span> <span class="verse"><a name="4">4</a>Tu autem sanctus es,qui habitas in laudibus Israel.</span> <span class="verse"><a name="5">5</a>In te speraverunt patres nostri,speraverunt, et liberasti eos;</span> <span class="verse"><a name="6">6</a>ad te clamaverunt et salvi facti sunt,in te speraverunt et non sunt confusi.</span> <span class="verse"><a name="7">7</a>Ego autem sum vermis et non homo,opprobrium hominum et abiectio plebis.</span> <span class="verse"><a name="8">8</a>Omnes videntes me deriserunt me;torquentes labia moverunt caput:</span> <span class="verse"><a name="9">9</a>" Speravit in Domino: eripiat eum,salvum faciat eum, quoniam vult eum ".</span> <span class="verse"><a name="10">10</a>Quoniam tu es qui extraxisti me de ventre,spes mea ad ubera matris meae.</span> <span class="verse"><a name="11">11</a>In te proiectus sum ex utero,de ventre matris meae Deus meus es tu.</span> <span class="verse"><a name="12">12</a>Ne longe fias a me,quoniam tribulatio proxima est,quoniam non est qui adiuvet.</span> <span class="verse"><a name="13">13</a>Circumdederunt me vituli multi,tauri Basan obsederunt me.</span> <span class="verse"><a name="14">14</a>Aperuerunt super me os suumsicut leo rapiens et rugiens.</span> <span class="verse"><a name="15">15</a>Sicut aqua effusus sum,et dissoluta sunt omnia ossa mea.Factum est cor meum tamquam ceraliquescens in medio ventris mei.</span> <span class="verse"><a name="16">16</a>Aruit tamquam testa palatum meum,et lingua mea adhaesit faucibus meis,et in pulverem mortis deduxisti me.</span> <span class="verse"><a name="17">17</a>Quoniam circumdederunt me canes multi,concilium malignantium obsedit me.Foderunt manus meas et pedes meos,</span> <span class="verse"><a name="18">18</a>et dinumeravi omnia ossa mea.Ipsi vero consideraverunt et inspexerunt me;</span> <span class="verse"><a name="19">19</a>diviserunt sibi vestimenta meaet super vestem meam miserunt sortem.</span> <span class="verse"><a name="20">20</a>Tu autem, Domine, ne elongaveris;fortitudo mea, ad adiuvandum me festina.</span> <span class="verse"><a name="21">21</a>Erue a framea animam meamet de manu canis unicam meam.</span> <span class="verse"><a name="22">22</a>Salva me ex ore leoniset a cornibus unicornium humilitatem meam.</span> <span class="verse"><a name="23">23</a>Narrabo nomen tuum fratribus meis,in medio ecclesiae laudabo te.</span> <span class="verse"><a name="24">24</a>Qui timetis Dominum, laudate eum;universum semen Iacob, glorificate eum.Metuat eum omne semen Israel,</span> <span class="verse"><a name="25">25</a>quoniam non sprevit neque despexit afflictionem pauperisnec avertit faciem suam ab eoet, cum clamaret ad eum, exaudivit.</span> <span class="verse"><a name="26">26</a>Apud te laus mea in ecclesia magna; vota mea reddam in conspectu timentium eum.</span> <span class="verse"><a name="27">27</a>Edent pauperes et saturabuntur;et laudabunt Dominum, qui requirunt eum: Vivant corda eorum in saeculum saeculi! ".</span> <span class="verse"><a name="28">28</a>Reminiscentur et convertentur ad Dominumuniversi fines terrae,et adorabunt in conspectu eiusuniversae familiae gentium.</span> <span class="verse"><a name="29">29</a>Quoniam Domini est regnum,et ipse dominabitur gentium.</span> <span class="verse"><a name="30">30</a>Ipsum solum adorabunt omnes, qui dormiunt in terra;in conspectu eius procident omnes, qui descendunt in pulverem.Anima autem mea illi vivet,</span> <span class="verse"><a name="31">31</a>et semen meum serviet ipsi.Narrabitur de Domino generationi venturae;</span> <span class="verse"><a name="32">32</a>et annuntiabunt iustitiam eiuspopulo, qui nascetur: " Haec fecit Dominus! ".</span> </p></div</div></div></body></html>