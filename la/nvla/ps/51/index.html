<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 51</strong></div><p><span class="verse"><a name="1">1</a>Magistro chori. PSALMUS. David,</span> <span class="verse"><a name="2">2</a>cum venit ad eum Nathan propheta,postquam cum Bethsabee peccavit.</span> <span class="verse"><a name="3">3</a>Miserere mei, Deus, secundum misericordiam tuam;et secundum multitudinem miserationum tuarumdele iniquitatem meam.</span> <span class="verse"><a name="4">4</a>Amplius lava me ab iniquitate meaet a peccato meo munda me.</span> <span class="verse"><a name="5">5</a>Quoniam iniquitatem meam ego cognosco,et peccatum meum contra me est semper.</span> <span class="verse"><a name="6">6</a>Tibi, tibi soli peccavi et malum coram te feci,ut iustus inveniaris in sententia tua et aequus in iudicio tuo.</span> <span class="verse"><a name="7">7</a>Ecce enim in iniquitate generatus sum,et in peccato concepit me mater mea.</span> <span class="verse"><a name="8">8</a>Ecce enim veritatem in corde dilexistiet in occulto sapientiam manifestasti mihi.</span> <span class="verse"><a name="9">9</a>Asperges me hyssopo, et mundabor;lavabis me, et super nivem dealbabor.</span> <span class="verse"><a name="10">10</a>Audire me facies gaudium et laetitiam,et exsultabunt ossa, quae contrivisti.</span> <span class="verse"><a name="11">11</a>Averte faciem tuam a peccatis meiset omnes iniquitates meas dele.</span> <span class="verse"><a name="12">12</a>Cor mundum crea in me, Deus,et spiritum firmum innova in visceribus meis.</span> <span class="verse"><a name="13">13</a>Ne proicias me a facie tuaet spiritum sanctum tuum ne auferas a me.</span> <span class="verse"><a name="14">14</a>Redde mihi laetitiam salutaris tuiet spiritu promptissimo confirma me.</span> <span class="verse"><a name="15">15</a>Docebo iniquos vias tuas,et impii ad te convertentur.</span> <span class="verse"><a name="16">16</a>Libera me de sanguinibus, Deus, Deus salutis meae,et exsultabit lingua mea iustitiam tuam.</span> <span class="verse"><a name="17">17</a>Domine, labia mea aperies,et os meum annuntiabit laudem tuam.</span> <span class="verse"><a name="18">18</a>Non enim sacrificio delectaris;holocaustum, si offeram, non placebit.</span> <span class="verse"><a name="19">19</a>Sacrificium Deo spiritus contribulatus;cor contritum et humiliatum, Deus, non despicies.</span> <span class="verse"><a name="20">20</a>Benigne fac, Domine, in bona voluntate tua Sion,ut aedificentur muri Ierusalem.</span> <span class="verse"><a name="21">21</a>Tunc acceptabis sacrificium iustitiae, oblationes et holocausta;tunc imponent super altare tuum vitulos.</span> </p></div</div></div></body></html>