<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 16</strong></div><p><span class="verse"><a name="1">1</a>Miktam. David.Conserva me, Deus, quoniam speravi in te.</span> <span class="verse"><a name="2">2</a>Dixi Domino: " Dominus meus es tu, bonum mihi non est sine te ".</span> <span class="verse"><a name="3">3</a>In sanctos, qui sunt in terra, inclitos viros,omnis voluntas mea in eos.</span> <span class="verse"><a name="4">4</a>Multiplicantur dolores eorum, qui post deos alienos acceleraverunt.Non effundam libationes eorum de sanguinibusneque assumam nomina eorum in labiis meis.</span> <span class="verse"><a name="5">5</a>Dominus pars hereditatis meae et calicis mei:tu es qui detines sortem meam.</span> <span class="verse"><a name="6">6</a>Funes ceciderunt mihi in praeclaris;insuper et hereditas mea speciosa est mihi.</span> <span class="verse"><a name="7">7</a>Benedicam Dominum, qui tribuit mihi intellectum;insuper et in noctibus erudierunt me renes mei.</span> <span class="verse"><a name="8">8</a>Proponebam Dominum in conspectu meo semper;quoniam a dextris est mihi, non commovebor.</span> <span class="verse"><a name="9">9</a>Propter hoc laetatum est cor meum,et exsultaverunt praecordia mea;insuper et caro mea requiescet in spe.</span> <span class="verse"><a name="10">10</a>Quoniam non derelinques animam meam in infernonec dabis sanctum tuum videre corruptionem.</span> <span class="verse"><a name="11">11</a>Notas mihi facies vias vitae,plenitudinem laetitiae cum vultu tuo,delectationes in dextera tua usque in finem.</span> </p></div</div></div></body></html>