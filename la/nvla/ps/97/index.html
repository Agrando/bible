<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 97</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/97"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 97</strong></div><p><span class="verse"><a name="1">1</a>Dominus regnavit! Exsultet terra,laetentur insulae multae.</span> <span class="verse"><a name="2">2</a>Nubes et caligo in circuitu eius,iustitia et iudicium firmamentum sedis eius.</span> <span class="verse"><a name="3">3</a>Ignis ante ipsum praecedetet inflammabit in circuitu inimicos eius.</span> <span class="verse"><a name="4">4</a>Illustrarunt fulgura eius orbem terrae:vidit et contremuit terra.</span> <span class="verse"><a name="5">5</a>Montes sicut cera fluxerunt a facie Domini,a facie Domini omnis terra.</span> <span class="verse"><a name="6">6</a>Annuntiaverunt caeli iustitiam eius,et viderunt omnes populi gloriam eius.</span> <span class="verse"><a name="7">7</a>Confundantur omnes, qui adorant sculptilia,et qui gloriantur in simulacris suis.Adorate eum, omnes angeli eius.</span> <span class="verse"><a name="8">8</a>Audivit et laetata est Sion,et exsultaverunt filiae Iudaepropter iudicia tua, Domine.</span> <span class="verse"><a name="9">9</a>Quoniam tu Dominus, Altissimus super omnem terram,nimis exaltatus es super omnes deos.</span> <span class="verse"><a name="10">10</a>Qui diligitis Dominum, odite malum;custodit ipse animas sanctorum suorum,de manu peccatoris liberabit eos.</span> <span class="verse"><a name="11">11</a>Lux orta est iusto,et rectis corde laetitia.</span> <span class="verse"><a name="12">12</a>Laetamini, iusti, in Dominoet confitemini memoriae sanctitatis eius.</span> </p></div</div></div></body></html>