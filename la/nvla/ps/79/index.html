<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 79</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/79"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 79</strong></div><p><span class="verse"><a name="1">1</a>PSALMUS. Asaph.Deus, venerunt gentes in hereditatem tuam,polluerunt templum sanctum tuum,posuerunt Ierusalem in ruinas.</span> <span class="verse"><a name="2">2</a>Dederunt morticina servorum tuorum escas volatilibus caeli,carnes sanctorum tuorum bestiis terrae.</span> <span class="verse"><a name="3">3</a>Effuderunt sanguinem eorum tamquam aquamin circuitu Ierusalem, et non erat qui sepeliret.</span> <span class="verse"><a name="4">4</a>Facti sumus opprobrium vicinis nostris,subsannatio et illusio his, qui in circuitu nostro sunt.</span> <span class="verse"><a name="5">5</a>Usquequo, Domine? Irasceris in finem?Accendetur velut ignis zelus tuus?</span> <span class="verse"><a name="6">6</a>Effunde iram tuam in gentes, quae te non noverunt,et in regna, quae nomen tuum non invocaverunt,</span> <span class="verse"><a name="7">7</a>quia comederunt Iacobet sedem eius desolaverunt.</span> <span class="verse"><a name="8">8</a>Ne memineris iniquitatum patrum nostrorum,cito anticipent nos misericordiae tuae,quia pauperes facti sumus nimis.</span> <span class="verse"><a name="9">9</a>Adiuva nos, Deus salutaris nostri,propter gloriam nominis tui et libera nos;et propitius esto peccatis nostris propter nomen tuum.</span> <span class="verse"><a name="10">10</a>Quare dicent in gentibus: " Ubi est Deus eorum? ".Innotescat in nationibus coram oculis nostrisultio sanguinis servorum tuorum, qui effusus est.</span> <span class="verse"><a name="11">11</a>Introeat in conspectu tuo gemitus compeditorum;secundum magnitudinem brachii tuisuperstites relinque filios mortis.</span> <span class="verse"><a name="12">12</a>Et redde vicinis nostris septuplum in sinu eorum,improperium ipsorum, quod exprobraverunt tibi, Domine.</span> <span class="verse"><a name="13">13</a>Nos autem, populus tuus et oves pascuae tuae,confitebimur tibi in saeculum;in generationem et generationem annuntiabimus laudem tuam.</span> </p></div</div></div></body></html>