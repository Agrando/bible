<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 149</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/149"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 149</strong></div><p><span class="verse"><a name="1">1</a>ALLELUIA.Cantate Domino canticum novum;laus eius in ecclesia sanctorum.</span> <span class="verse"><a name="2">2</a>Laetetur Israel in eo, qui fecit eum,et filii Sion exsultent in rege suo.</span> <span class="verse"><a name="3">3</a>Laudent nomen eius in choro,in tympano et cithara psallant ei,</span> <span class="verse"><a name="4">4</a>quia beneplacitum est Domino in populo suo,et honorabit mansuetos in salute.</span> <span class="verse"><a name="5">5</a>Iubilent sancti in gloria,laetentur in cubilibus suis.</span> <span class="verse"><a name="6">6</a>Exaltationes Dei in gutture eorum,et gladii ancipites in manibus eorum,</span> <span class="verse"><a name="7">7</a>ad faciendam vindictam in nationibus,castigationes in populis,</span> <span class="verse"><a name="8">8</a>ad alligandos reges eorum in compedibuset nobiles eorum in manicis ferreis,</span> <span class="verse"><a name="9">9</a>ad faciendum in eis iudicium conscriptum.Gloria haec est omnibus sanctis eius. ALLELUIA.</span> </p></div</div></div></body></html>