<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 96</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/96"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 96</strong></div><p><span class="verse"><a name="1">1</a>Cantate Domino canticum novum,cantate Domino, omnis terra.</span> <span class="verse"><a name="2">2</a>Cantate Domino, benedicite nomini eius,annuntiate de die in diem salutare eius.</span> <span class="verse"><a name="3">3</a>Annuntiate inter gentes gloriam eius,in omnibus populis mirabilia eius.</span> <span class="verse"><a name="4">4</a>Quoniam magnus Dominus et laudabilis nimis,terribilis est super omnes deos.</span> <span class="verse"><a name="5">5</a>Quoniam omnes dii gentium inania,Dominus autem caelos fecit.</span> <span class="verse"><a name="6">6</a>Magnificentia et pulchritudo in conspectu eius,potentia et decor in sanctuario eius.</span> <span class="verse"><a name="7">7</a>Afferte Domino, familiae populorum,afferte Domino gloriam et potentiam,</span> <span class="verse"><a name="8">8</a>afferte Domino gloriam nominis eius.Tollite hostias et introite in atria eius,</span> <span class="verse"><a name="9">9</a>adorate Dominum in splendore sancto.Contremiscite a facie eius, universa terra;</span> <span class="verse"><a name="10">10</a>dicite in gentibus: " Dominus regnavit! ".Etenim correxit orbem terrae, qui non commovebitur;iudicabit populos in aequitate.</span> <span class="verse"><a name="11">11</a>Laetentur caeli, et exsultet terra,sonet mare et plenitudo eius;</span> <span class="verse"><a name="12">12</a>gaudebunt campi et omnia, quae in eis sunt.Tunc exsultabunt omnia ligna silvarum</span> <span class="verse"><a name="13">13</a>a facie Domini, quia venit,quoniam venit iudicare terram.Iudicabit orbem terrae in iustitiaet populos in veritate sua.</span> </p></div</div></div></body></html>