<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 119</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/119"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 119</strong></div><p><span class="verse"><a name="1">1</a>ALLELUIA.ALEPH. Beati immaculati in via,qui ambulant in lege Domini.</span> <span class="verse"><a name="2">2</a>Beati, qui servant testimonia eius,in toto corde exquirunt eum.</span> <span class="verse"><a name="3">3</a>Non enim operati sunt iniquitatem,in viis eius ambulaverunt.</span> <span class="verse"><a name="4">4</a>Tu mandastimandata tua custodiri nimis.</span> <span class="verse"><a name="5">5</a>Utinam dirigantur viae meaead custodiendas iustificationes tuas!</span> <span class="verse"><a name="6">6</a>Tunc non confundar,cum perspexero in omnibus praeceptis tuis.</span> <span class="verse"><a name="7">7</a>Confitebor tibi in directione cordis,in eo quod didici iudicia iustitiae tuae.</span> <span class="verse"><a name="8">8</a>Iustificationes tuas custodiam,non me derelinquas usquequaque.</span> <span class="verse"><a name="9">9</a>BETH. In quo mundabit adulescentior viam suam?In custodiendo sermones tuos.</span> <span class="verse"><a name="10">10</a>In toto corde meo exquisivi te;ne errare me facias a praeceptis tuis.</span> <span class="verse"><a name="11">11</a>In corde meo abscondi eloquia tua,ut non peccem tibi.</span> <span class="verse"><a name="12">12</a>Benedictus es, Domine;doce me iustificationes tuas.</span> <span class="verse"><a name="13">13</a>In labiis meisnumeravi omnia iudicia oris tui.</span> <span class="verse"><a name="14">14</a>In via testimoniorum tuorum delectatus sumsicut in omnibus divitiis.</span> <span class="verse"><a name="15">15</a>In mandatis tuis exerceboret considerabo vias tuas.</span> <span class="verse"><a name="16">16</a>In iustificationibus tuis delectabor,non obliviscar sermonem tuum.</span> <span class="verse"><a name="17">17</a>GHIMEL. Benefac servo tuo, et vivamet custodiam sermonem tuum.</span> <span class="verse"><a name="18">18</a>Revela oculos meos,et considerabo mirabilia de lege tua.</span> <span class="verse"><a name="19">19</a>Incola ego sum in terra,non abscondas a me praecepta tua.</span> <span class="verse"><a name="20">20</a>Defecit anima mea in desiderando iudicia tuain omni tempore.</span> <span class="verse"><a name="21">21</a>Increpasti superbos;maledicti, qui errant a praeceptis tuis.</span> <span class="verse"><a name="22">22</a>Aufer a me opprobrium et contemptum,quia testimonia tua servavi.</span> <span class="verse"><a name="23">23</a>Etsi principes sedent et adversum me loquuntur,servus tamen tuus exercetur in iustificationibus tuis.</span> <span class="verse"><a name="24">24</a>Nam et testimonia tua delectatio mea,et consilium meum iustificationes tuae.</span> <span class="verse"><a name="25">25</a>DALETH. Adhaesit pulveri anima mea;vivifica me secundum verbum tuum.</span> <span class="verse"><a name="26">26</a>Vias meas enuntiavi, et exaudisti me;doce me iustificationes tuas.</span> <span class="verse"><a name="27">27</a>Viam mandatorum tuorum fac me intellegere,et exercebor in mirabilibus tuis.</span> <span class="verse"><a name="28">28</a>Lacrimata est anima mea prae maerore;erige me secundum verbum tuum.</span> <span class="verse"><a name="29">29</a>Viam mendacii averte a meet legem tuam da mihi benigne.</span> <span class="verse"><a name="30">30</a>Viam veritatis elegi,iudicia tua proposui mihi.</span> <span class="verse"><a name="31">31</a>Adhaesi testimoniis tuis, Domine;noli me confundere.</span> <span class="verse"><a name="32">32</a>Viam mandatorum tuorum curram,quia dilatasti cor meum.</span> <span class="verse"><a name="33">33</a>HE. Legem pone mihi, Domine, viam iustificationum tuarum,et servabo eam semper.</span> <span class="verse"><a name="34">34</a>Da mihi intellectum, et servabo legem tuamet custodiam illam in toto corde meo.</span> <span class="verse"><a name="35">35</a>Deduc me in semitam praeceptorum tuorum,quia ipsam volui.</span> <span class="verse"><a name="36">36</a>Inclina cor meum in testimonia tuaet non in avaritiam.</span> <span class="verse"><a name="37">37</a>Averte oculos meos, ne videant vanitatem;in via tua vivifica me.</span> <span class="verse"><a name="38">38</a>Suscita servo tuo eloquium tuum,quod est ad timorem tuum.</span> <span class="verse"><a name="39">39</a>Amove opprobrium meum, quod suspicatus sum,quia iudicia tua iucunda.</span> <span class="verse"><a name="40">40</a>Ecce concupivi mandata tua;in iustitia tua vivifica me.</span> <span class="verse"><a name="41">41</a>VAU. Et veniat super me misericordia tua, Domine,salutare tuum secundum eloquium tuum.</span> <span class="verse"><a name="42">42</a>Et respondebo exprobrantibus mihi verbum,quia speravi in sermonibus tuis.</span> <span class="verse"><a name="43">43</a>Et ne auferas de ore meo verbum veritatis usquequaque,quia in iudiciis tuis supersperavi.</span> <span class="verse"><a name="44">44</a>Et custodiam legem tuam semper,in saeculum et in saeculum saeculi.</span> <span class="verse"><a name="45">45</a>Et ambulabo in latitudine,quia mandata tua exquisivi.</span> <span class="verse"><a name="46">46</a>Et loquar de testimoniis tuis in conspectu regumet non confundar.</span> <span class="verse"><a name="47">47</a>Et delectabor in praeceptis tuis,quae dilexi.</span> <span class="verse"><a name="48">48</a>Et levabo manus meas ad praecepta tua, quae dilexi;et exercebor in iustificationibus tuis. -</span> <span class="verse"><a name="49">49</a>ZAIN. Memor esto verbi tui servo tuo,in quo mihi spem dedisti.</span> <span class="verse"><a name="50">50</a>Hoc me consolatum est in humiliatione mea,quia eloquium tuum vivificavit me.</span> <span class="verse"><a name="51">51</a>Superbi deriserunt me vehementer;a lege autem tua non declinavi.</span> <span class="verse"><a name="52">52</a>Memor fui iudiciorum tuorum a saeculo, Domine,et consolatus sum.</span> <span class="verse"><a name="53">53</a>Indignatio tenuit mepropter peccatores derelinquentes legem tuam.</span> <span class="verse"><a name="54">54</a>Cantica factae sunt mihi iustificationes tuaein loco peregrinationis meae.</span> <span class="verse"><a name="55">55</a>Memor fui nocte nominis tui, Domine,et custodiam legem tuam.</span> <span class="verse"><a name="56">56</a>Hoc factum est mihi,quia mandata tua servavi.</span> <span class="verse"><a name="57">57</a>HETH. Portio mea Dominus:dixi custodire verba tua.</span> <span class="verse"><a name="58">58</a>Deprecatus sum faciem tuam in toto corde meo;miserere mei secundum eloquium tuum.</span> <span class="verse"><a name="59">59</a>Cogitavi vias measet converti pedes meos in testimonia tua.</span> <span class="verse"><a name="60">60</a>Festinavi et non sum moratus,ut custodiam praecepta tua.</span> <span class="verse"><a name="61">61</a>Funes peccatorum circumplexi sunt me,et legem tuam non sum oblitus.</span> <span class="verse"><a name="62">62</a>Media nocte surgebam ad confitendum tibisuper iudicia iustitiae tuae.</span> <span class="verse"><a name="63">63</a>Particeps ego sum omnium timentium teet custodientium mandata tua.</span> <span class="verse"><a name="64">64</a>Misericordia tua, Domine, plena est terra;iustificationes tuas doce me.</span> <span class="verse"><a name="65">65</a>TETH. Bonitatem fecisti cum servo tuo, Domine,secundum verbum tuum.</span> <span class="verse"><a name="66">66</a>Bonitatem et prudentiam et scientiam doce me,quia praeceptis tuis credidi.</span> <span class="verse"><a name="67">67</a>Priusquam humiliarer ego erravi;nunc autem eloquium tuum custodiam.</span> <span class="verse"><a name="68">68</a>Bonus es tu et benefaciens,doce me iustificationes tuas.</span> <span class="verse"><a name="69">69</a>Excogitaverunt contra me dolosa superbi,ego autem in toto corde meo servabo mandata tua.</span> <span class="verse"><a name="70">70</a>Incrassatum est sicut adeps cor eorum,ego vero in lege tua delectatus sum.</span> <span class="verse"><a name="71">71</a>Bonum mihi quia humiliatus sum,ut discam iustificationes tuas.</span> <span class="verse"><a name="72">72</a>Bonum mihi lex oris tuisuper milia auri et argenti.</span> <span class="verse"><a name="73">73</a>IOD. Manus tuae fecerunt me et plasmaverunt me;da mihi intellectum, et discam praecepta tua.</span> <span class="verse"><a name="74">74</a>Qui timent te, videbunt me et laetabuntur,quia in verba tua supersperavi.</span> <span class="verse"><a name="75">75</a>Cognovi, Domine, quia aequitas iudicia tua,et in veritate humiliasti me.</span> <span class="verse"><a name="76">76</a>Fiat misericordia tua, ut consoletur me,secundum eloquium tuum servo tuo.</span> <span class="verse"><a name="77">77</a>Veniant mihi miserationes tuae, et vivam,quia lex tua delectatio mea est.</span> <span class="verse"><a name="78">78</a>Confundantur superbi, quoniam dolose incurvaverunt me,ego autem exercebor in mandatis tuis.</span> <span class="verse"><a name="79">79</a>Convertantur mihi timentes te,et qui noverunt testimonia tua.</span> <span class="verse"><a name="80">80</a>Fiat cor meum immaculatum in iustificationibus tuis,ut non confundar.</span> <span class="verse"><a name="81">81</a>CAPH. Defecit in salutare tuum anima mea,et in verbum tuum supersperavi.</span> <span class="verse"><a name="82">82</a>Defecerunt oculi mei in eloquium tuum,dicentes: " Quando consolaberis me? ".</span> <span class="verse"><a name="83">83</a>Quia factus sum sicut uter in fumo;iustificationes tuas non sum oblitus.</span> <span class="verse"><a name="84">84</a>Quot sunt dies servi tui?Quando facies de persequentibus me iudicium?</span> <span class="verse"><a name="85">85</a>Foderunt mihi foveas superbi,qui non sunt secundum legem tuam.</span> <span class="verse"><a name="86">86</a>Omnia praecepta tua veritas;dolose persecuti sunt me; adiuva me.</span> <span class="verse"><a name="87">87</a>Paulo minus consummaverunt me in terra,ego autem non dereliqui mandata tua.</span> <span class="verse"><a name="88">88</a>Secundum misericordiam tuam vivifica me,et custodiam testimonia oris tui. -</span> <span class="verse"><a name="89">89</a>LAMED. In aeternum, Domine,verbum tuum constitutum est in caelo.</span> <span class="verse"><a name="90">90</a>In generationem et generationem veritas tua;firmasti terram, et permanet.</span> <span class="verse"><a name="91">91</a>Secundum iudicia tua permanent hodie,quoniam omnia serviunt tibi.</span> <span class="verse"><a name="92">92</a>Nisi quod lex tua delectatio mea est,tunc forte periissem in humilia tione mea.</span> <span class="verse"><a name="93">93</a>In aeternum non obliviscar man data tua,quia in ipsis vivificasti me.</span> <span class="verse"><a name="94">94</a>Tuus sum ego: salvum me fac,quoniam mandata tua exqui sivi.</span> <span class="verse"><a name="95">95</a>Me exspectaverunt peccatores, ut perderent me;testimonia tua intellexi.</span> <span class="verse"><a name="96">96</a>Omni consummationi vidi finem,latum praeceptum tuum nimis.</span> <span class="verse"><a name="97">97</a>MEM. Quomodo dilexi legem tuam, Domine;tota die meditatio mea est.</span> <span class="verse"><a name="98">98</a>Super inimicos meos sapientem me fecit praeceptum tuum,quia in aeternum mihi est.</span> <span class="verse"><a name="99">99</a>Super omnes docentes me prudens factus sum,quia testimonia tua meditatio mea est.</span> <span class="verse"><a name="100">100</a>Super senes intellexi,quia mandata tua servavi.</span> <span class="verse"><a name="101">101</a>Ab omni via mala prohibui pedes meos,ut custodiam verba tua.</span> <span class="verse"><a name="102">102</a>A iudiciis tuis non declinavi,quia tu legem posuisti mihi.</span> <span class="verse"><a name="103">103</a>Quam dulcia faucibus meis eloquia tua,super mel ori meo.</span> <span class="verse"><a name="104">104</a>A mandatis tuis intellexi;propterea odivi omnem viam mendacii.</span> <span class="verse"><a name="105">105</a>NUN. Lucerna pedibus meis verbum tuumet lumen semitis meis.</span> <span class="verse"><a name="106">106</a>Iuravi et statuicustodire iudicia iustitiae tuae.</span> <span class="verse"><a name="107">107</a>Humiliatus sum usquequaque, Domine;vivifica me secundum verbum tuum.</span> <span class="verse"><a name="108">108</a>Voluntaria oris mei beneplacita sint, Domine,et iudicia tua doce me.</span> <span class="verse"><a name="109">109</a>Anima mea in manibus meis semper,et legem tuam non sum oblitus.</span> <span class="verse"><a name="110">110</a>Posuerunt peccatores laqueum mihi,et de mandatis tuis non erravi.</span> <span class="verse"><a name="111">111</a>Hereditas mea testimonia tua in aeternum,quia exsultatio cordis mei sunt.</span> <span class="verse"><a name="112">112</a>Inclinavi cor meum ad faciendas iustificationes tuasin aeternum, in finem.</span> <span class="verse"><a name="113">113</a>SAMECH. Duplices corde odio habuiet legem tuam dilexi.</span> <span class="verse"><a name="114">114</a>Tegmen et scutum meum es tu,et in verbum tuum supersperavi.</span> <span class="verse"><a name="115">115</a>Declinate a me, maligni,et servabo praecepta Dei mei.</span> <span class="verse"><a name="116">116</a>Suscipe me secundum eloquium tuum, et vivam;et non confundas me ab exspectatione mea.</span> <span class="verse"><a name="117">117</a>Sustenta me, et salvus eroet delectabor in iustificationibus tuis semper.</span> <span class="verse"><a name="118">118</a>Sprevisti omnes discedentes a iustificationibus tuis,quia mendacium cogitatio eorum.</span> <span class="verse"><a name="119">119</a>Quasi scoriam delesti omnes peccatores terrae;ideo dilexi testimonia tua.</span> <span class="verse"><a name="120">120</a>Horruit a timore tuo caro mea;a iudiciis enim tuis timui.</span> <span class="verse"><a name="121">121</a>AIN. Feci iudicium et iustitiam;non tradas me calumniantibus me.</span> <span class="verse"><a name="122">122</a>Sponde pro servo tuo in bonum;non calumnientur me superbi.</span> <span class="verse"><a name="123">123</a>Oculi mei defecerunt in desiderio salutaris tuiet eloquii iustitiae tuae.</span> <span class="verse"><a name="124">124</a>Fac cum servo tuo secundum misericordiam tuamet iustificationes tuas doce me.</span> <span class="verse"><a name="125">125</a>Servus tuus sum ego;da mihi intellectum, ut sciam testimonia tua.</span> <span class="verse"><a name="126">126</a>Tempus faciendi Domino;dissipaverunt legem tuam.</span> <span class="verse"><a name="127">127</a>Ideo dilexi praecepta tuasuper aurum et obryzum.</span> <span class="verse"><a name="128">128</a>Propterea ad omnia mandata tua dirigebar,omnem viam mendacii odio habui. -</span> <span class="verse"><a name="129">129</a>PHE. Mirabilia testimonia tua,ideo servavit ea anima mea.</span> <span class="verse"><a name="130">130</a>Declaratio sermonum tuorum illuminatet intellectum dat parvulis.</span> <span class="verse"><a name="131">131</a>Os meum aperui et attraxi spiritum,quia praecepta tua desiderabam.</span> <span class="verse"><a name="132">132</a>Convertere in me et miserere meisecundum iudicium tuum cum diligentibus nomen tuum.</span> <span class="verse"><a name="133">133</a>Gressus meos dirige secundum eloquium tuum,et non dominetur mei omnis iniquitas.</span> <span class="verse"><a name="134">134</a>Redime me a calumniis hominum,ut custodiam mandata tua.</span> <span class="verse"><a name="135">135</a>Faciem tuam illumina super servum tuumet doce me iustificationes tuas.</span> <span class="verse"><a name="136">136</a>Rivulos aquarum deduxerunt oculi mei,quia non custodierunt legem tuam.</span> <span class="verse"><a name="137">137</a>SADE. Iustus es, Domine,et rectum iudicium tuum.</span> <span class="verse"><a name="138">138</a>Mandasti in iustitia testimonia tuaet in veritate nimis.</span> <span class="verse"><a name="139">139</a>Consumpsit me zelus meus,quia obliti sunt verba tua inimici mei.</span> <span class="verse"><a name="140">140</a>Ignitum eloquium tuum vehementer,et servus tuus dilexit illud.</span> <span class="verse"><a name="141">141</a>Adulescentulus sum ego et contemptus;mandata tua non sum oblitus.</span> <span class="verse"><a name="142">142</a>Iustitia tua iustitia in aeternum,et lex tua veritas.</span> <span class="verse"><a name="143">143</a>Tribulatio et angustia invenerunt me;praecepta tua delectatio mea est.</span> <span class="verse"><a name="144">144</a>Iustitia testimonia tua in aeternum;intellectum da mihi, et vivam.</span> <span class="verse"><a name="145">145</a>COPH. Clamavi in toto corde, exaudi me, Domine;iustificationes tuas servabo.</span> <span class="verse"><a name="146">146</a>Clamavi ad te, salvum me fac,ut custodiam testimonia tua.</span> <span class="verse"><a name="147">147</a>Praeveni diluculo et clamavi,in verba tua supersperavi.</span> <span class="verse"><a name="148">148</a>Praevenerunt oculi mei vigilias,ut meditarer eloquia tua.</span> <span class="verse"><a name="149">149</a>Vocem meam audi secundum misericordiam tuam, Domine,secundum iudicium tuum vivifica me.</span> <span class="verse"><a name="150">150</a>Appropinquaverunt persequentes me in malitia,a lege autem tua longe facti sunt.</span> <span class="verse"><a name="151">151</a>Prope es tu, Domine,et omnia praecepta tua veritas.</span> <span class="verse"><a name="152">152</a>Ab initio cognovi de testimoniis tuis,quia in aeternum fundasti ea.</span> <span class="verse"><a name="153">153</a>RES. Vide humiliationem meam et eripe me,quia legem tuam non sum oblitus.</span> <span class="verse"><a name="154">154</a>Iudica causam meam et redime me;propter eloquium tuum vivifica me.</span> <span class="verse"><a name="155">155</a>Longe a peccatoribus salus,quia iustificationes tuas non exquisierunt.</span> <span class="verse"><a name="156">156</a>Misericordiae tuae multae, Domine;secundum iudicia tua vivifica me.</span> <span class="verse"><a name="157">157</a>Multi, qui persequuntur me et tribulant me;a testimoniis tuis non declinavi.</span> <span class="verse"><a name="158">158</a>Vidi praevaricantes, et taeduit me,quia eloquia tua non custodierunt.</span> <span class="verse"><a name="159">159</a>Vide quoniam mandata tua dilexi, Domine;secundum misericordiam tuam vivifica me.</span> <span class="verse"><a name="160">160</a>Principium verborum tuorum veritas,in aeternum omnia iudicia iustitiae tuae.</span> <span class="verse"><a name="161">161</a>SIN. Principes persecuti sunt me gratis,et a verbis tuis formidavit cor meum.</span> <span class="verse"><a name="162">162</a>Laetabor ego super eloquia tua,sicut qui invenit spolia multa.</span> <span class="verse"><a name="163">163</a>Mendacium odio habui et abominatus sum;legem autem tuam dilexi.</span> <span class="verse"><a name="164">164</a>Septies in die laudem dixi tibisuper iudicia iustitiae tuae.</span> <span class="verse"><a name="165">165</a>Pax multa diligentibus legem tuam, et non est illis scandalum.</span> <span class="verse"><a name="166">166</a>Exspectabam salutare tuum, Domine,et praecepta tua feci.</span> <span class="verse"><a name="167">167</a>Custodivit anima mea testimonia tua,et dilexi ea vehementer.</span> <span class="verse"><a name="168">168</a>Servavi mandata tua et testimonia tua,quia omnes viae meae in conspectu tuo.</span> <span class="verse"><a name="169">169</a>TAU. Appropinquet deprecatio mea in conspectu tuo, Domine;iuxta verbum tuum da mihi intellectum.</span> <span class="verse"><a name="170">170</a>Intret postulatio mea in conspectu tuo;secundum eloquium tuum libera me.</span> <span class="verse"><a name="171">171</a>Eructabunt labia mea hymnum,cum docueris me iustificationes tuas.</span> <span class="verse"><a name="172">172</a>Cantet lingua mea eloquium tuum,quia omnia praecepta tua iustitia.</span> <span class="verse"><a name="173">173</a>Fiat manus tua, ut adiuvet me,quoniam mandata tua elegi.</span> <span class="verse"><a name="174">174</a>Concupivi salutare tuum, Domine,et lex tua delectatio mea est.</span> <span class="verse"><a name="175">175</a>Vivet anima mea et laudabit te,et iudicia tua adiuvabunt me.</span> <span class="verse"><a name="176">176</a>Erravi sicut ovis, quae periit;quaere servum tuum, quia praecepta tua non sum oblitus.</span> </p></div</div></div></body></html>