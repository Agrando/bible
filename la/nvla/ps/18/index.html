<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 18</strong></div><p><span class="verse"><a name="1">1</a>Magistro chori. David, servi Domini,qui locutus est ad Dominum verba huius cantici,quando Dominus eum liberaverate potestate omnium inimicorum suorum</span> <span class="verse"><a name="2">2</a>et e manu Saul. Dixit igitur:Diligam te, Domine, fortitudo mea.</span> <span class="verse"><a name="3">3</a>Domine, firmamentum meum et refugium meum et liberator meus;Deus meus, adiutor meus, et sperabo in eum;protector meus et cornu salutis meae et susceptor meus.</span> <span class="verse"><a name="4">4</a>Laudabilem invocabo Dominum,et ab inimicis meis salvus ero.</span> <span class="verse"><a name="5">5</a>Circumdederunt me fluctus mortis,et torrentes Belial conturbaverunt me;</span> <span class="verse"><a name="6">6</a>funes inferni circumdederunt me,praeoccupaverunt me laquei mortis.</span> <span class="verse"><a name="7">7</a>In tribulatione mea invocavi Dominumet ad Deum meum clamavi;exaudivit de templo suo vocem meam,et clamor meus in conspectu eius introivit in aures eius.</span> <span class="verse"><a name="8">8</a>Commota est et contremuit terra;fundamenta montium concussa suntet commota sunt, quoniam iratus est.</span> <span class="verse"><a name="9">9</a>Ascendit fumus de naribus eius,et ignis de ore eius devorans;carbones succensi processerunt ab eo.</span> <span class="verse"><a name="10">10</a>Inclinavit caelos et descendit,et caligo sub pedibus eius.</span> <span class="verse"><a name="11">11</a>Et ascendit super cherub et volavit,ferebatur super pennas ventorum.</span> <span class="verse"><a name="12">12</a>Et posuit tenebras latibulum suum,in circuitu eius tabernaculum eius,tenebrosa aqua, nubes aeris.</span> <span class="verse"><a name="13">13</a>Prae fulgore in conspectu eius nubes transierunt,grando et carbones ignis.</span> <span class="verse"><a name="14">14</a>Et intonuit de caelo Dominus,et Altissimus dedit vocem suam:grando et carbones ignis.</span> <span class="verse"><a name="15">15</a>Et misit sagittas suas et dissipavit eos,fulgura iecit et conturbavit eos.</span> <span class="verse"><a name="16">16</a>Et apparuerunt fontes aquarum,et revelata sunt fundamenta orbis terrarumab increpatione tua, Domine,ab inspiratione spiritus irae tuae.</span> <span class="verse"><a name="17">17</a>Misit de summo et accepit meet assumpsit me de aquis multis;</span> <span class="verse"><a name="18">18</a>eripuit me de inimicis meis fortissimiset ab his, qui oderunt me,quoniam confortati sunt super me.</span> <span class="verse"><a name="19">19</a>Oppugnaverunt me in die afflictionis meae,et factus est Dominus fulcimentum meum;</span> <span class="verse"><a name="20">20</a>et eduxit me in latitudinem,salvum me fecit, quoniam voluit me.</span> <span class="verse"><a name="21">21</a>Et retribuet mihi Dominus secundum iustitiam meamet secundum puritatem manuum mearum reddet mihi,</span> <span class="verse"><a name="22">22</a>quia custodivi vias Domininec impie recessi a Deo meo.</span> <span class="verse"><a name="23">23</a>Quoniam omnia iudicia eius in conspectu meo,et iustitias eius non reppuli a me;</span> <span class="verse"><a name="24">24</a>et fui immaculatus cum eoet observavi me ab iniquitate.</span> <span class="verse"><a name="25">25</a>Et retribuit mihi Dominus secundum iustitiam meamet secundum puritatem manuum mearumin conspectu oculorum eius.</span> <span class="verse"><a name="26">26</a>Cum sancto sanctus eriset cum viro innocente innocens eris</span> <span class="verse"><a name="27">27</a>et cum electo electus eriset cum perverso callidus eris.</span> <span class="verse"><a name="28">28</a>Quoniam tu populum humilem salvum facieset oculos superborum humiliabis.</span> <span class="verse"><a name="29">29</a>Quoniam tu accendis lucernam meam, Domine;Deus meus illuminat tenebras meas.</span> <span class="verse"><a name="30">30</a>Quoniam in te aggrediar hostium turmaset in Deo meo transiliam murum.</span> <span class="verse"><a name="31">31</a>Deus, impolluta via eius,eloquia Domini igne examinata;protector est omnium sperantium in se.</span> <span class="verse"><a name="32">32</a>Quoniam quis Deus praeter Dominum?Aut quae munitio praeter Deum nostrum?</span> <span class="verse"><a name="33">33</a>Deus, qui praecinxit me virtuteet posuit immaculatam viam meam;</span> <span class="verse"><a name="34">34</a>qui perfecit pedes meos tamquam cervorumet super excelsa statuit me;</span> <span class="verse"><a name="35">35</a>qui docet manus meas ad proelium,et tendunt arcum aereum brachia mea.</span> <span class="verse"><a name="36">36</a>Et dedisti mihi scutum salutis tuae,et dextera tua suscepit me,et exauditio tua magnificavit me.</span> <span class="verse"><a name="37">37</a>Dilatasti gressus meos subtus me,et non sunt infirmata vestigia mea.</span> <span class="verse"><a name="38">38</a>Persequebar inimicos meos et comprehendebam illoset non convertebar, donec deficerent.</span> <span class="verse"><a name="39">39</a>Confringebam illos, nec poterant stare,cadebant subtus pedes meos.</span> <span class="verse"><a name="40">40</a>Et praecinxisti me virtute ad bellumet supplantasti insurgentes in me subtus me.</span> <span class="verse"><a name="41">41</a>Et inimicos meos dedisti mihi dorsumet odientes me disperdidisti.</span> <span class="verse"><a name="42">42</a>Clamaverunt, nec erat qui salvos faceret,ad Dominum, nec exaudivit eos.</span> <span class="verse"><a name="43">43</a>Et comminui eos ut pulverem ante faciem venti,ut lutum platearum contrivi eos.</span> <span class="verse"><a name="44">44</a>Eripuisti me de contradictionibus populi,constituisti me in caput gentium.Populus, quem non cognovi, servivit mihi,</span> <span class="verse"><a name="45">45</a>in auditu auris oboedivit mihi.Filii alieni blanditi sunt mihi,</span> <span class="verse"><a name="46">46</a>filii alieni inveterati sunt,contremuerunt in abditis suis.</span> <span class="verse"><a name="47">47</a>Vivit Dominus, et benedictus Adiutor meus,et exaltetur Deus salutis meae.</span> <span class="verse"><a name="48">48</a>Deus, qui das vindictas mihiet subdis populos sub me,liberator meus de inimicis meis iracundis;</span> <span class="verse"><a name="49">49</a>et ab insurgentibus in me exaltas me,a viro iniquo eripis me.</span> <span class="verse"><a name="50">50</a>Propterea confitebor tibi in nationibus, Domine,et nomini tuo psalmum dicam,</span> <span class="verse"><a name="51">51</a>magnificans salutes regis suiet faciens misericordiam christo suoDavid et semini eius usque in saeculum.</span> </p></div</div></div></body></html>