<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 81</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/81"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 81</strong></div><p><span class="verse"><a name="1">1</a>Magistro chori. Secundum " Torcularia... ". Asaph.</span> <span class="verse"><a name="2">2</a>Exsultate Deo adiutori nostro;iubilate Deo Iacob.</span> <span class="verse"><a name="3">3</a>Sumite psalmum et date tympanum,psalterium iucundum cum cithara.</span> <span class="verse"><a name="4">4</a>Bucinate in neomenia tuba,in die plenae lunae, in sollemnitate nostra.</span> <span class="verse"><a name="5">5</a>Quia praeceptum in Israel est,et iudicium Deo Iacob.</span> <span class="verse"><a name="6">6</a>Testimonium in Ioseph posuit illud,cum exiret de terra Aegypti;sermonem, quem non noveram, audivi:</span> <span class="verse"><a name="7">7</a>" Diverti ab oneribus dorsum eius;manus eius a cophino recesserunt.</span> <span class="verse"><a name="8">8</a>In tribulatione invocasti me, et liberavi te,exaudivi te in abscondito tempestatis,probavi te apud aquam Meriba.</span> <span class="verse"><a name="9">9</a>Audi, populus meus, et contestabor te;Israel, utinam audias me!</span> <span class="verse"><a name="10">10</a>Non erit in te deus alienus,neque adorabis deum extraneum.</span> <span class="verse"><a name="11">11</a>Ego enim sum Dominus Deus tuus,qui eduxi te de terra Aegypti;dilata os tuum, et implebo illud.</span> <span class="verse"><a name="12">12</a>Et non audivit populus meus vocem meam,et Israel non intendit mihi.</span> <span class="verse"><a name="13">13</a>Et dimisi eos secundum duritiam cordis eorum,ibunt in adinventionibus suis.</span> <span class="verse"><a name="14">14</a>Si populus meus audisset me,Israel si in viis meis ambulasset!</span> <span class="verse"><a name="15">15</a>In brevi inimicos eorum humiliassemet super tribulantes eos misissem manum meam.</span> <span class="verse"><a name="16">16</a>Inimici Domini blandirentur ei,et esset sors eorum in saecula;</span> <span class="verse"><a name="17">17</a>et cibarem eos ex adipe frumentiet de petra melle saturarem eos ".</span> </p></div</div></div></body></html>