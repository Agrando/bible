<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 65</strong></div><p><span class="verse"><a name="1">1</a>Magistro chori. PSALMUS. David. Canticum.</span> <span class="verse"><a name="2">2</a>Te decet hymnus, Deus, in Sion;et tibi reddetur votum in Ierusalem.</span> <span class="verse"><a name="3">3</a>Qui audis orationem,ad te omnis caro veniet propter iniquitatem.</span> <span class="verse"><a name="4">4</a>Etsi praevaluerunt super nos impietates nostrae,tu propitiaberis eis.</span> <span class="verse"><a name="5">5</a>Beatus, quem elegisti et assumpsisti; inhabitabit in atriis tuis.Replebimur bonis domus tuae,sanctitate templi tui.</span> <span class="verse"><a name="6">6</a>Mirabiliter in aequitateexaudies nos, Deus salutis nostrae,spes omnium finium terrae et maris longinqui.</span> <span class="verse"><a name="7">7</a>Firmans montes in virtute tua,accinctus potentia.</span> <span class="verse"><a name="8">8</a>Compescens sonitum maris,sonitum fluctuum eiuset tumultum populorum.</span> <span class="verse"><a name="9">9</a>Et timebunt, qui habitant terminos terrae, a signis tuis;exitus orientis et occidentis delectabis.</span> <span class="verse"><a name="10">10</a>Visitasti terram et inebriasti eam;multiplicasti locupletare eam.Flumen Dei repletum est aquis;parasti frumenta illorum,quoniam ita parasti eam.</span> <span class="verse"><a name="11">11</a>Sulcos eius irrigans, glebas eius complanans;imbribus emollis eam, benedicis germini eius.</span> <span class="verse"><a name="12">12</a>Coronasti annum benignitate tua,et vestigia tua stillabunt pinguedinem.</span> <span class="verse"><a name="13">13</a>Stillabunt pascua deserti,et exsultatione colles accingentur.</span> <span class="verse"><a name="14">14</a>Induta sunt ovibus prata,et valles abundabunt frumento;clamabunt, etenim hymnum dicent.</span> </p></div</div></div></body></html>