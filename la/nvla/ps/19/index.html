<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 19</strong></div><p><span class="verse"><a name="1">1</a>Magistro chori. PSALMUS. David.</span> <span class="verse"><a name="2">2</a>Caeli enarrant gloriam Dei,et opera manuum eius annuntiat firmamentum.</span> <span class="verse"><a name="3">3</a>Dies diei eructat verbum,et nox nocti indicat scientiam.</span> <span class="verse"><a name="4">4</a>Non sunt loquelae neque sermones,quorum non intellegantur voces:</span> <span class="verse"><a name="5">5</a>in omnem terram exivit sonus eorum,et in fines orbis terrae verba eorum.</span> <span class="verse"><a name="6">6</a>Soli posuit tabernaculum in eis,et ipse, tamquam sponsus procedens de thalamo suo,exsultavit ut gigas ad currendam viam.</span> <span class="verse"><a name="7">7</a>A finibus caelorum egressio eius,et occursus eius usque ad fines eorum,nec est quod se abscondat a calore eius.</span> <span class="verse"><a name="8">8</a>Lex Domini immaculata, reficiens animam,testimonium Domini fidele, sapientiam praestans parvulis.</span> <span class="verse"><a name="9">9</a>Iustitiae Domini rectae, laetificantes corda,praeceptum Domini lucidum, illuminans oculos.</span> <span class="verse"><a name="10">10</a>Timor Domini mundus, permanens in saeculum saeculi;iudicia Domini vera, iusta omnia simul,</span> <span class="verse"><a name="11">11</a>desiderabilia super aurum et lapidem pretiosum multum,et dulciora super mel et favum stillantem.</span> <span class="verse"><a name="12">12</a>Etenim servus tuus eruditur in eis;in custodiendis illis retributio multa.</span> <span class="verse"><a name="13">13</a>Errores quis intellegit?Ab occultis munda me</span> <span class="verse"><a name="14">14</a>et a superbia custodi servum tuum, ne dominetur mei,Tunc immaculatus eroet emundabor a delicto maximo.</span> <span class="verse"><a name="15">15</a>Sint ut complaceant eloquia oris mei,et meditatio cordis mei in conspectu tuo.Domine, adiutor meus et redemptor meus.</span> </p></div</div></div></body></html>