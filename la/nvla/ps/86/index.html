<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 86</strong></div><p><span class="verse"><a name="1">1</a>Precatio. David.Inclina, Domine, aurem tuam et exaudi me,quoniam inops et pauper sum ego.</span> <span class="verse"><a name="2">2</a>Custodi animam meam, quoniam sanctus sum;salvum fac servum tuum, Deus meus, sperantem in te</span> <span class="verse"><a name="3">3</a>Miserere mei, Domine, quoniam ad te clamavi tota die.</span> <span class="verse"><a name="4">4</a>Laetifica animam servi tui,quoniam ad te, Domine, animam meam levavi.</span> <span class="verse"><a name="5">5</a>Quoniam tu, Domine, suavis et mitiset multae misericordiae omnibus invocantibus te. -</span> <span class="verse"><a name="6">6</a>Auribus percipe, Domine, orationem meamet intende voci deprecationis meae.</span> <span class="verse"><a name="7">7</a>In die tribulationis meae clamavi ad te,quia exaudies me.</span> <span class="verse"><a name="8">8</a>Non est similis tui in diis, Domine,et nihil sicut opera tua.</span> <span class="verse"><a name="9">9</a>Omnes gentes, quascumque fecisti, venientet adorabunt coram te, Domine,et glorificabunt nomen tuum,</span> <span class="verse"><a name="10">10</a>quoniam magnus es tu et faciens mirabilia:tu es Deus solus.</span> <span class="verse"><a name="11">11</a>Doce me, Domine, viam tuam,et ingrediar in veritate tua;simplex fac cor meum,ut timeat nomen tuum.</span> <span class="verse"><a name="12">12</a>Confitebor tibi, Domine Deus meus, in toto corde meoet glorificabo nomen tuum in aeternum,</span> <span class="verse"><a name="13">13</a>quia misericordia tua magna est super me,et eruisti animam meam ex inferno inferiori.</span> <span class="verse"><a name="14">14</a>Deus, superbi insurrexerunt super me,et synagoga potentium quaesierunt animam meamet non proposuerunt te in conspectu suo.</span> <span class="verse"><a name="15">15</a>Et tu, Domine, Deus miserator et misericors,patiens et multae misericordiae et veritatis,</span> <span class="verse"><a name="16">16</a>respice in me et miserere mei;da fortitudinem tuam puero tuoet salvum fac filium ancillae tuae.</span> <span class="verse"><a name="17">17</a>Fac mecum signum in bonum,ut videant, qui oderunt me, et confundantur,quoniam tu, Domine, adiuvisti me et consolatus es me.</span> </p></div</div></div></body></html>