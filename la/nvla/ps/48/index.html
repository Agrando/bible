<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 48</strong></div><p><span class="verse"><a name="1">1</a>Canticum. PSALMUS. Filiorum Core.</span> <span class="verse"><a name="2">2</a>Magnus Dominus et laudabilis nimisin civitate Dei nostri.</span> <span class="verse"><a name="3">3</a>Mons sanctus eius collis speciosus,exsultatio universae terrae.Mons Sion, extrema aquilonis,civitas regis magni.</span> <span class="verse"><a name="4">4</a>Deus in domibus eius notusfactus est ut refugium.</span> <span class="verse"><a name="5">5</a>Quoniam ecce reges congregati sunt,convenerunt in unum.</span> <span class="verse"><a name="6">6</a>Ipsi cum viderunt, sic admirati sunt,conturbati sunt, diffugerunt;</span> <span class="verse"><a name="7">7</a>illic tremor apprehendit eos,dolores ut parturientis.</span> <span class="verse"><a name="8">8</a>In spiritu orientisconteres naves Tharsis.</span> <span class="verse"><a name="9">9</a>Sicut audivimus, sic vidimusin civitate Domini virtutum,in civitate Dei nostri;Deus fundavit eam in aeternum.</span> <span class="verse"><a name="10">10</a>Recogitamus, Deus, misericordiam tuamin medio templi tui.</span> <span class="verse"><a name="11">11</a>Secundum nomen tuum, Deus,sic et laus tua in fines terrae;iustitia plena est dextera tua.</span> <span class="verse"><a name="12">12</a>Laetetur mons Sion, et exsultent filiae Iudaepropter iudicia tua.</span> <span class="verse"><a name="13">13</a>Circumdate Sion et complectimini eam,numerate turres eius.</span> <span class="verse"><a name="14">14</a>Ponite corda vestra in virtute eiuset percurrite domos eius,ut enarretis in progenie altera.</span> <span class="verse"><a name="15">15</a>Quoniam hic est Deus, Deus nosterin aeternum et in saeculum saeculi;ipse ducet nos in saecula.</span> </p></div</div></div></body></html>