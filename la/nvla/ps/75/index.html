<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 75</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/75"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 75</strong></div><p><span class="verse"><a name="1">1</a>Magistro chori. Secundum " Ne destruxeris ".PSALMUS. Asaph. Canticum.</span> <span class="verse"><a name="2">2</a>Confitebimur tibi, Deus;confitebimur et invocabimus nomen tuum:narrabimus mirabilia tua.</span> <span class="verse"><a name="3">3</a>Cum statuero tempus,ego iustitias iudicabo.</span> <span class="verse"><a name="4">4</a>Si liquefacta est terra et omnes, qui habitant in ea,ego confirmavi columnas eius.</span> <span class="verse"><a name="5">5</a>Dixi gloriantibus: " Nolite gloriari! "et delinquentibus: "Nolite exaltare cornu!</span> <span class="verse"><a name="6">6</a>Nolite exaltare in altum cornu vestrum;nolite loqui adversus Deum proterva ".</span> <span class="verse"><a name="7">7</a>Quia neque ab oriente neque ab occidenteneque a desertis exaltatio.</span> <span class="verse"><a name="8">8</a>Quoniam Deus iudex est:hunc humiliat et hunc exaltat.</span> <span class="verse"><a name="9">9</a>Quia calix in manu Dominivini meri plenus mixto.Et inclinavit ex hoc in hoc;verumtamen usque ad faeces epotabunt,bibent omnes peccatores terrae.</span> <span class="verse"><a name="10">10</a>Ego autem annuntiabo in saeculum,cantabo Deo Iacob.</span> <span class="verse"><a name="11">11</a>Et omnia cornua peccatorum confringam,et exaltabuntur cornua iusti.</span> </p></div</div></div></body></html>