<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 45</strong></div><p><span class="verse"><a name="1">1</a>Magistro chori. Secundum " Lilia... ". Filiorum Core.Maskil. Canticum amoris.</span> <span class="verse"><a name="2">2</a>Eructavit cor meum verbum bonum,dico ego opera mea regi.Lingua mea calamus scribae velociter scribentis.</span> <span class="verse"><a name="3">3</a>Speciosus forma es prae filiis hominum,diffusa est gratia in labiis tuis,propterea benedixit te Deus in aeternum.</span> <span class="verse"><a name="4">4</a>Accingere gladio tuo super femur tuum, potentissime,magnificentia tua et ornatu tuo.</span> <span class="verse"><a name="5">5</a>Et ornatu tuo procede, currum ascendepropter veritatem et mansuetudinem et iustitiam.Et doceat te mirabilia dextera tua:</span> <span class="verse"><a name="6">6</a>sagittae tuae acutae populi sub te cadent -in corda inimicorum regis.</span> <span class="verse"><a name="7">7</a>Sedes tua, Deus, in saeculum saeculi;sceptrum aequitatis sceptrum regni tui.</span> <span class="verse"><a name="8">8</a>Dilexisti iustitiam et odisti iniquitatem,propterea unxit te Deus, Deus tuus, oleo laetitiae prae consortibus tuis.</span> <span class="verse"><a name="9">9</a>Myrrha et aloe et casia omnia vestimenta tua;e domibus eburneis chordae delectant te.</span> <span class="verse"><a name="10">10</a>Filiae regum in pretiosis tuis;astitit regina a dextris tuis ornata auro ex Ophir. -</span> <span class="verse"><a name="11">11</a>Audi, filia, et vide et inclina aurem tuamet obliviscere populum tuum et domum patris tui;</span> <span class="verse"><a name="12">12</a>et concupiscet rex speciem tuam.Quoniam ipse est dominus tuus, et adora eum.</span> <span class="verse"><a name="13">13</a>Filia Tyri cum muneribus;vultum tuum deprecabuntur divites plebis.</span> <span class="verse"><a name="14">14</a>Gloriosa nimis filia regis intrinsecus,texturis aureis circumamicta.</span> <span class="verse"><a name="15">15</a>In vestibus variegatis adducetur regi;virgines post eam, proximae eius, afferuntur tibi.</span> <span class="verse"><a name="16">16</a>Afferuntur in laetitia et exsultatione,adducuntur in domum regis.</span> <span class="verse"><a name="17">17</a>Pro patribus tuis erunt tibi filii;constitues eos principes super omnem terram.</span> <span class="verse"><a name="18">18</a>Memor ero nominis tuiin omni generatione et generatione;propterea populi confitebuntur tibi in aeternumet in saeculum saeculi.</span> </p></div</div></div></body></html>