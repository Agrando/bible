<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 94</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/94"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 94</strong></div><p><span class="verse"><a name="1">1</a>Deus ultionum, Domine,Deus ultionum, effulge.</span> <span class="verse"><a name="2">2</a>Exaltare, qui iudicas terram,redde retributionem superbis.</span> <span class="verse"><a name="3">3</a>Usquequo peccatores, Domine,usquequo peccatores exsultabunt?</span> <span class="verse"><a name="4">4</a>Effabuntur et loquentur proterva,gloriabuntur omnes, qui operantur iniquitatem. -</span> <span class="verse"><a name="5">5</a>Populum tuum, Domine, humiliantet hereditatem tuam vexant.</span> <span class="verse"><a name="6">6</a>Viduam et advenam interficiuntet pupillos occidunt.</span> <span class="verse"><a name="7">7</a>Et dixerunt: " Non videbit Dominus,nec intelleget Deus Iacob ".</span> <span class="verse"><a name="8">8</a>Intellegite, insipientes in populo;et stulti, quando sapietis?</span> <span class="verse"><a name="9">9</a>Qui plantavit aurem, non audiet,aut qui finxit oculum, non respiciet?</span> <span class="verse"><a name="10">10</a>Qui corripit gentes, non arguet,qui docet hominem scientiam?</span> <span class="verse"><a name="11">11</a>Dominus scit cogitationes hominum,quoniam vanae sunt.</span> <span class="verse"><a name="12">12</a>Beatus homo, quem tu erudieris, Domine,et de lege tua docueris eum,</span> <span class="verse"><a name="13">13</a>ut mitiges ei a diebus malis,donec fodiatur peccatori fovea.</span> <span class="verse"><a name="14">14</a>Quia non repellet Dominus plebem suamet hereditatem suam non derelinquet.</span> <span class="verse"><a name="15">15</a>Quia ad iustitiam revertetur iudicium,et sequentur illam omnes, qui recto sunt corde.</span> <span class="verse"><a name="16">16</a>Quis consurget mihi adversus malignantes,aut quis stabit mecum adversus operantes iniquitatem?</span> <span class="verse"><a name="17">17</a>Nisi quia Dominus adiuvit me,paulo minus habitasset in loco silentii anima mea.</span> <span class="verse"><a name="18">18</a>Si dicebam: " Motus est pes meus ", misericordia tua, Domine, sustentabat me.</span> <span class="verse"><a name="19">19</a>In multitudine sollicitudinum mearum in corde meo,consolationes tuae laetificaverunt animam meam.</span> <span class="verse"><a name="20">20</a>Numquid sociabitur tibi sedes iniquitatis,quae fingit molestiam contra praeceptum?</span> <span class="verse"><a name="21">21</a>Irruunt in animam iustiet sanguinem innocentem condemnant.</span> <span class="verse"><a name="22">22</a>Et factus est mihi Dominus in praesidium,et Deus meus in rupem refugii mei;</span> <span class="verse"><a name="23">23</a>et reddet illis iniquitatem ipsorumet in malitia eorum disperdet eos,</span> <span class="verse"><a name="24">24</a>disperdet illos Dominus Deus noster.</span> </p></div</div></div></body></html>