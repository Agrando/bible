<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 58</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/58"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 58</strong></div><p><span class="verse"><a name="1">1</a>Magistro chori. Secundum " Ne destruxeris ".David. Miktam.</span> <span class="verse"><a name="2">2</a>Numquid vere, potentes, iustitiam loquimini,recte iudicatis filios hominum?</span> <span class="verse"><a name="3">3</a>Etenim in corde iniquitates operamini,in terra violentiam manus vestrae concinnant.</span> <span class="verse"><a name="4">4</a>Alienati sunt peccatores ab utero;erraverunt a ventre, qui loquuntur falsa.</span> <span class="verse"><a name="5">5</a>Venenum illis in similitudinem serpentis,sicut aspidis surdae et obturantis aures suas,</span> <span class="verse"><a name="6">6</a>quae non exaudiet vocem incantantiumet venefici incantantis sapienter.</span> <span class="verse"><a name="7">7</a>Deus, contere dentes eorum in ore ipsorum;molas leonum confringe, Domine.</span> <span class="verse"><a name="8">8</a>Diffluant tamquam aqua decurrens,sicut fenum conculcatum arescant.</span> <span class="verse"><a name="9">9</a>Sicut limax, quae tabescens transit, sicut abortivum mulieris, quod non vidit solem.</span> <span class="verse"><a name="10">10</a>Priusquam sentiant ollae vestrae rhamnum,sicut viventes, sicut ardor irae absorbet eos.</span> <span class="verse"><a name="11">11</a>Laetabitur iustus, cum viderit vindictam,pedes suos lavabit in sanguine peccatoris.</span> <span class="verse"><a name="12">12</a>Et dicet homo: " Utique est fructus iusto,utique est Deus iudicans eos in terra ".</span> </p></div</div></div></body></html>