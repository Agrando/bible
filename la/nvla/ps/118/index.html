<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 118</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/118"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 118</strong></div><p><span class="verse"><a name="1">1</a>ALLELUIA.Confitemini Domino, quoniam bonus,quoniam in saeculum misericordia eius.</span> <span class="verse"><a name="2">2</a>Dicat nunc Israel, quoniam bonus,quoniam in saeculum misericordia eius.</span> <span class="verse"><a name="3">3</a>Dicat nunc domus Aaron,quoniam in saeculum misericordia eius.</span> <span class="verse"><a name="4">4</a>Dicant nunc, qui timent Dominum,quoniam in saeculum misericordia eius.</span> <span class="verse"><a name="5">5</a>De tribulatione invocavi Dominum,et exaudivit me educens in latitudinem Dominus.</span> <span class="verse"><a name="6">6</a>Dominus mecum,non timebo, quid faciat mihi homo.</span> <span class="verse"><a name="7">7</a>Dominus mecum adiutor meus,et ego despiciam inimicos meos.</span> <span class="verse"><a name="8">8</a>Bonum est confugere ad Dominumquam confidere in homine.</span> <span class="verse"><a name="9">9</a>Bonum est confugere ad Dominumquam confidere in principibus.</span> <span class="verse"><a name="10">10</a>Omnes gentes circuierunt me,et in nomine Domini excidi eos.</span> <span class="verse"><a name="11">11</a>Circumdantes circumdederunt me,et in nomine Domini excidi eos.</span> <span class="verse"><a name="12">12</a>Circumdederunt me sicut apeset exarserunt sicut ignis in spinis,et in nomine Domini excidi eos.</span> <span class="verse"><a name="13">13</a>Impellentes impulerunt me, ut caderem,et Dominus adiuvit me.</span> <span class="verse"><a name="14">14</a>Fortitudo mea et laus mea Dominuset factus est mihi in salutem.</span> <span class="verse"><a name="15">15</a>Vox iubilationis et salutisin tabernaculis iustorum: Dextera Domini fecit virtutem!</span> <span class="verse"><a name="16">16</a>Dextera Domini exaltata est;dextera Domini fecit virtutem! ".</span> <span class="verse"><a name="17">17</a>Non moriar, sed vivamet narrabo opera Domini.</span> <span class="verse"><a name="18">18</a>Castigans castigavit me Dominuset morti non tradidit me.</span> <span class="verse"><a name="19">19</a>Aperite mihi portas iustitiae;ingressus in eas confitebor Domino.</span> <span class="verse"><a name="20">20</a>Haec porta Domini;iusti intrabunt in eam. -</span> <span class="verse"><a name="21">21</a>Confitebor tibi, quoniam exaudisti meet factus es mihi in salutem.</span> <span class="verse"><a name="22">22</a>Lapidem quem reprobaverunt aedificantes,hic factus est in caput anguli;</span> <span class="verse"><a name="23">23</a>a Domino factum est istudet est mirabile in oculis nostris.</span> <span class="verse"><a name="24">24</a>Haec est dies, quam fecit Dominus:exsultemus et laetemur in ea.</span> <span class="verse"><a name="25">25</a>O Domine, salvum me fac;o Domine, da prosperitatem!</span> <span class="verse"><a name="26">26</a>Benedictus, qui venit in nomine Domini.Benedicimus vobis de domo Domini.</span> <span class="verse"><a name="27">27</a>Deus Dominus et illuxit nobis.Instruite sollemnitatem in ramis condensisusque ad cornua altaris.</span> <span class="verse"><a name="28">28</a>Deus meus es tu, et confitebor tibi,Deus meus, et exaltabo te.</span> <span class="verse"><a name="29">29</a>Confitemini Domino, quoniam bonus,quoniam in saeculum misericordia eius.</span> </p></div</div></div></body></html>