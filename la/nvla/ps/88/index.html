<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 88</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/88"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 88</strong></div><p><span class="verse"><a name="1">1</a>Canticum. PSALMUS. Filiorum Core. Magistro chori.Secundum " Mahalat ". Ad cantandum. Maskil. Heman Ezrahitae.</span> <span class="verse"><a name="2">2</a>Domine, Deus salutis meae,in die clamavi et nocte coram te.</span> <span class="verse"><a name="3">3</a>Intret in conspectu tuo oratio mea;inclina aurem tuam ad precem meam.</span> <span class="verse"><a name="4">4</a>Quia repleta est malis anima mea,et vita mea inferno appropinquavit.</span> <span class="verse"><a name="5">5</a>Aestimatus sum cum descendentibus in lacum,factus sum sicut homo sine adiutorio.</span> <span class="verse"><a name="6">6</a>Inter mortuos liber,sicut vulnerati dormientes in sepulcris;quorum non es memor amplius,et ipsi de manu tua abscissi sunt.</span> <span class="verse"><a name="7">7</a>Posuisti me in lacu inferiori,in tenebrosis et in umbra mortis.</span> <span class="verse"><a name="8">8</a>Super me gravatus est furor tuus,et omnes fluctus tuos induxisti super me.</span> <span class="verse"><a name="9">9</a>Longe fecisti notos meos a me,posuisti me abominationem eis;conclusus sum et non egrediar.</span> <span class="verse"><a name="10">10</a>Oculi mei languerunt prae afflictione.Clamavi ad te, Domine, tota die,expandi ad te manus meas. -</span> <span class="verse"><a name="11">11</a>Numquid mortuis facies mirabilia,aut surgent umbrae et confitebuntur tibi?</span> <span class="verse"><a name="12">12</a>Numquid narrabit aliquis in sepulcro misericordiam tuamet veritatem tuam in loco perditionis?</span> <span class="verse"><a name="13">13</a>Numquid cognoscentur in tenebris mirabilia tua,et iustitia tua in terra oblivionis?</span> <span class="verse"><a name="14">14</a>Et ego ad te, Domine, clamavi,et mane oratio mea praeveniet te.</span> <span class="verse"><a name="15">15</a>Ut quid, Domine, repellis animam meam,abscondis faciem tuam a me?</span> <span class="verse"><a name="16">16</a>Pauper sum ego et moriens a iuventute mea;portavi pavores tuos et conturbatus sum.</span> <span class="verse"><a name="17">17</a>Super me transierunt irae tuae,et terrores tui exciderunt me.</span> <span class="verse"><a name="18">18</a>Circuierunt me sicut aqua tota die,circumdederunt me simul.</span> <span class="verse"><a name="19">19</a>Elongasti a me amicum et proximum,et noti mei sunt tenebrae.</span> </p></div</div></div></body></html>