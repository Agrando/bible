<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 37</strong></div><p><span class="verse"><a name="1">1</a>David.ALEPH. Noli aemulari in malignantibusneque zelaveris facientes iniquitatem,</span> <span class="verse"><a name="2">2</a>quoniam tamquam fenum velociter arescentet quemadmodum herba virens decident.</span> <span class="verse"><a name="3">3</a>BETH. Spera in Domino et fac bonitatem,et inhabitabis terram et pasceris in fide.</span> <span class="verse"><a name="4">4</a>Delectare in Domino,et dabit tibi petitiones cordis tui.</span> <span class="verse"><a name="5">5</a>GHIMEL. Committe Domino viam tuam et spera in eo,et ipse faciet;</span> <span class="verse"><a name="6">6</a>et educet quasi lumen iustitiam tuamet iudicium tuum tamquam meridiem.</span> <span class="verse"><a name="7">7</a>DALETH. Quiesce in Domino et exspecta eum;noli aemulari in eo, qui prosperatur in via sua,in homine, qui molitur insidias.</span> <span class="verse"><a name="8">8</a>HE. Desine ab ira et derelinque furorem,noli aemulari, quod vertit ad malum,</span> <span class="verse"><a name="9">9</a>quoniam qui malignantur, exterminabuntur,sustinentes autem Dominum ipsi hereditabunt terram.</span> <span class="verse"><a name="10">10</a>VAU. Et adhuc pusillum et non erit peccator,et quaeres locum eius et non invenies.</span> <span class="verse"><a name="11">11</a>Mansueti autem hereditabunt terramet delectabuntur in multitudine pacis.</span> <span class="verse"><a name="12">12</a>ZAIN. Insidiabitur peccator iustoet stridebit super eum dentibus suis.</span> <span class="verse"><a name="13">13</a>Dominus autem irridebit eum,quoniam prospicit quod veniet dies eius.</span> <span class="verse"><a name="14">14</a>HETH. Gladium evaginaverunt peccatores,intenderunt arcum suum,ut deiciant pauperem et inopem,ut trucident recte ambulantes in via.</span> <span class="verse"><a name="15">15</a>Gladius eorum intrabit in corda ipsorum,et arcus eorum confringetur.</span> <span class="verse"><a name="16">16</a>TETH. Melius est modicum iustosuper divitias peccatorum multas,</span> <span class="verse"><a name="17">17</a>quoniam brachia peccatorum conterentur,confirmat autem iustos Dominus.</span> <span class="verse"><a name="18">18</a>IOD. Novit Dominus dies immaculatorum,et hereditas eorum in aeternum erit.</span> <span class="verse"><a name="19">19</a>Non confundentur in tempore maloet in diebus famis saturabuntur.</span> <span class="verse"><a name="20">20</a>CAPH. Quia peccatores peribunt,inimici vero Domini ut decor camporum deficient,quemadmodum fumus deficient.</span> <span class="verse"><a name="21">21</a>LAMED. Mutuatur peccator et non solvet,iustus autem miseretur et tribuet.</span> <span class="verse"><a name="22">22</a>Quia benedicti eius hereditabunt terram,maledicti autem eius exterminabuntur.</span> <span class="verse"><a name="23">23</a>MEM. A Domino gressus hominis confirmantur,et viam eius volet.</span> <span class="verse"><a name="24">24</a>Cum ceciderit, non collidetur,quia Dominus sustentat manum eius.</span> <span class="verse"><a name="25">25</a>NUN. Iunior fui et senuiet non vidi iustum derelictumnec semen eius quaerens panem.</span> <span class="verse"><a name="26">26</a>Tota die miseretur et commodat,et semen illius in benedictione erit.</span> <span class="verse"><a name="27">27</a>SAMECH. Declina a malo et fac bonum,et inhabitabis in saeculum saeculi,</span> <span class="verse"><a name="28">28</a>quia Dominus amat iudiciumet non derelinquet sanctos suos.AIN. Iniusti in aeternum disperibunt,et semen impiorum exterminabitur.</span> <span class="verse"><a name="29">29</a>Iusti autem hereditabunt terramet inhabitabunt in saeculum saeculi super eam.</span> <span class="verse"><a name="30">30</a>PHE. Os iusti meditabitur sapientiam,et lingua eius loquetur iudicium;</span> <span class="verse"><a name="31">31</a>lex Dei eius in corde ipsius,et non vacillabunt gressus eius.</span> <span class="verse"><a name="32">32</a>SADE. Considerat peccator iustumet quaerit mortificare eum;</span> <span class="verse"><a name="33">33</a>Dominus autem non derelinquet eum in manibus eiusnec damnabit eum, cum iudicabitur illi.</span> <span class="verse"><a name="34">34</a>COPH. Exspecta Dominum et custodi viam eius,et exaltabit te, ut hereditate capias terram;cum exterminabuntur peccatores, videbis.</span> <span class="verse"><a name="35">35</a>RES. Vidi impium superexaltatumet elevatum sicut cedrum virentem;</span> <span class="verse"><a name="36">36</a>et transivi, et ecce non erat,et quaesivi eum, et non est inventus.</span> <span class="verse"><a name="37">37</a>SIN. Observa innocentiam et vide aequitatem,quoniam est posteritas homini pacifico.</span> <span class="verse"><a name="38">38</a>Iniusti autem disperibunt simul,posteritas impiorum exterminabitur.</span> <span class="verse"><a name="39">39</a>TAU. Salus autem iustorum a Domino,et protector eorum in tempore tribulationis.</span> <span class="verse"><a name="40">40</a>Et adiuvabit eos Dominus et liberabit eoset eruet eos a peccatoribus et salvabit eos,quia speraverunt in eo.</span> </p></div</div></div></body></html>