<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 148</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/148"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 148</strong></div><p><span class="verse"><a name="1">1</a>ALLELUIA.Laudate Dominum de caelis,laudate eum in excelsis.</span> <span class="verse"><a name="2">2</a>Laudate eum, omnes angeli eius,laudate eum, omnes virtutes eius.</span> <span class="verse"><a name="3">3</a>Laudate eum, sol et luna,laudate eum, omnes stellae lucentes.</span> <span class="verse"><a name="4">4</a>Laudate eum, caeli caelorumet aquae omnes, quae super caelos sunt. -</span> <span class="verse"><a name="5">5</a>Laudent nomen Domini,quia ipse mandavit, et creata sunt;</span> <span class="verse"><a name="6">6</a>statuit ea in aeternum et in saeculum saeculi;praeceptum posuit, et non praeteribit.</span> <span class="verse"><a name="7">7</a>Laudate Dominum de terra,dracones et omnes abyssi,</span> <span class="verse"><a name="8">8</a>ignis, grando, nix, fumus,spiritus procellarum, qui facit verbum eius,</span> <span class="verse"><a name="9">9</a>montes et omnes colles,ligna fructifera et omnes cedri,</span> <span class="verse"><a name="10">10</a>bestiae et universa pecora,serpentes et volucres pennatae.</span> <span class="verse"><a name="11">11</a>Reges terrae et omnes populi,principes et omnes iudices terrae,</span> <span class="verse"><a name="12">12</a>iuvenes et virgines,senes cum iunioribus</span> <span class="verse"><a name="13">13</a>laudent nomen Domini,quia exaltatum est nomen eius solius.Magnificentia eius super caelum et terram,</span> <span class="verse"><a name="14">14</a>et exaltavit cornu populi sui.Hymnus omnibus sanctis eius,filiis Israel, populo, qui propinquus est ei. ALLELUIA.</span> </p></div</div></div></body></html>