<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 63</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/63"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 63</strong></div><p><span class="verse"><a name="1">1</a>PSALMUS. David, cum in deserto Iudae commoraretur.</span> <span class="verse"><a name="2">2</a>Deus, Deus meus es tu, ad te de luce vigilo.Sitivit in te anima mea,te desideravit caro mea.In terra deserta et arida et inaquosa,</span> <span class="verse"><a name="3">3</a>sic in sancto apparui tibi,ut viderem virtutem tuam et gloriam tuam.</span> <span class="verse"><a name="4">4</a>Quoniam melior est misericordia tua super vitas,labia mea laudabunt te.</span> <span class="verse"><a name="5">5</a>Sic benedicam te in vita meaet in nomine tuo levabo manus meas.</span> <span class="verse"><a name="6">6</a>Sicut adipe et pinguedine repleatur anima mea,et labiis exsultationis laudabit os meum.</span> <span class="verse"><a name="7">7</a>Cum memor ero tui super stratum meum,in matutinis meditabor de te,</span> <span class="verse"><a name="8">8</a>quia fuisti adiutor meus,et in velamento alarum tuarum exsultabo.</span> <span class="verse"><a name="9">9</a>Adhaesit anima mea post te,me suscepit dextera tua.</span> <span class="verse"><a name="10">10</a>Ipsi vero in ruinam quaesierunt animam meam,introibunt in inferiora terrae,</span> <span class="verse"><a name="11">11</a>tradentur in potestatem gladii,partes vulpium erunt.</span> <span class="verse"><a name="12">12</a>Rex vero laetabitur in Deo;gloriabuntur omnes, qui iurant in eo,quia obstructum est os loquentium iniqua.</span> </p></div</div></div></body></html>