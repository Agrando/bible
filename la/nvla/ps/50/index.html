<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 50</strong></div><p><span class="verse"><a name="1">1</a>PSALMUS. Asaph.Deus deorum, Dominus, locutus estet vocavit terram a solis ortu usque ad occasum.</span> <span class="verse"><a name="2">2</a>Ex Sion speciosa decore Deus illuxit,</span> <span class="verse"><a name="3">3</a>Deus noster veniet et non silebit:ignis consumens est in conspectu eius,et in circuitu eius tempestas valida.</span> <span class="verse"><a name="4">4</a>Advocabit caelum desursumet terram discernere populum suum:</span> <span class="verse"><a name="5">5</a>" Congregate mihi sanctos meos,qui disposuerunt testamentum meum in sacrificio ".</span> <span class="verse"><a name="6">6</a>Et annuntiabunt caeli iustitiam eius,quoniam Deus iudex est.</span> <span class="verse"><a name="7">7</a>" Audi, populus meus, et loquar,Israel, et testificabor adversum te:Deus, Deus tuus, ego sum.</span> <span class="verse"><a name="8">8</a>Non in sacrificiis tuis arguam te;holocausta enim tua in conspectu meo sunt semper.</span> <span class="verse"><a name="9">9</a>Non accipiam de domo tua vitulosneque de gregibus tuis hircos.</span> <span class="verse"><a name="10">10</a>Quoniam meae sunt omnes ferae silvarum,iumentorum mille in montibus.</span> <span class="verse"><a name="11">11</a>Cognovi omnia volatilia caeli;et, quod movetur in agro, meum est.</span> <span class="verse"><a name="12">12</a>Si esuriero non dicam tibi;meus est enim orbis terrae et plenitudo eius.</span> <span class="verse"><a name="13">13</a>Numquid manducabo carnes taurorumaut sanguinem hircorum potabo?</span> <span class="verse"><a name="14">14</a>Immola Deo sacrificium laudiset redde Altissimo vota tua;</span> <span class="verse"><a name="15">15</a>et invoca me in die tribulationis:eruam te, et honorificabis me ".</span> <span class="verse"><a name="16">16</a>Peccatori autem dixit Deus: Quare tu enarras praecepta meaet assumis testamentum meum in os tuum?</span> <span class="verse"><a name="17">17</a>Tu vero odisti disciplinamet proiecisti sermones meos retrorsum.</span> <span class="verse"><a name="18">18</a>Si videbas furem, currebas cum eo;et cum adulteris erat portio tua.</span> <span class="verse"><a name="19">19</a>Os tuum dimittebas ad malitiam,et lingua tua concinnabat dolos.</span> <span class="verse"><a name="20">20</a>Sedens adversus fratrem tuum loquebariset adversus filium matris tuae proferebas opprobrium.</span> <span class="verse"><a name="21">21</a>Haec fecisti, et tacui.Existimasti quod eram tui similis.Arguam te et statuam illa contra faciem tuam.</span> <span class="verse"><a name="22">22</a>Intellegite haec, qui obliviscimini Deum,ne quando rapiam, et non sit qui eripiat.</span> <span class="verse"><a name="23">23</a>Qui immolabit sacrificium laudis, honorificabit me;et, qui immaculatus est in via, ostendam illi salutare Dei ".</span> </p></div</div></div></body></html>