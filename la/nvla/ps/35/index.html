<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 35</strong></div><p><span class="verse"><a name="1">1</a>David.Iudica, Domine, iudicantes me;impugna impugnantes me.</span> <span class="verse"><a name="2">2</a>Apprehende clipeum et scutumet exsurge in adiutorium mihi.</span> <span class="verse"><a name="3">3</a>Effunde frameam et securimadversus eos, qui persequuntur me.Dic animae meae: " Salus tua ego sum ".</span> <span class="verse"><a name="4">4</a>Confundantur et revereanturquaerentes animam meam;avertantur retrorsum et confundanturcogitantes mihi mala.</span> <span class="verse"><a name="5">5</a>Fiant tamquam pulvis ante ventum,et angelus Domini impellens eos;</span> <span class="verse"><a name="6">6</a>fiat via illorum tenebrae et lubricum,et angelus Domini persequens eos.</span> <span class="verse"><a name="7">7</a>Quoniam gratis absconderunt mihi laqueum suum,gratis foderunt foveam animae meae.</span> <span class="verse"><a name="8">8</a>Veniat illi calamitas, quam ignorat,et captio, quam abscondit, apprehendat eum,et in eandem calamitatem ipse cadat.</span> <span class="verse"><a name="9">9</a>Anima autem mea exsultabit in Dominoet delectabitur super salutari suo.</span> <span class="verse"><a name="10">10</a>Omnia ossa mea dicent: Domine, quis similis tibi?Eripiens inopem de manu fortiorum eius,egenum et pauperem a diripientibus eum ".</span> <span class="verse"><a name="11">11</a>Surgentes testes iniqui,quae ignorabam, interrogabant me;</span> <span class="verse"><a name="12">12</a>retribuebant mihi mala pro bonis,desolatio est animae meae.</span> <span class="verse"><a name="13">13</a>Ego autem, cum infirmarentur,induebar cilicio,humiliabam in ieiunio animam meam;et oratio mea in sinu meo convertebatur.</span> <span class="verse"><a name="14">14</a>Quasi pro proximo et quasi pro fratre meo ambulabam,quasi lugens matrem contristatus incurvabar.</span> <span class="verse"><a name="15">15</a>Cum autem vacillarem, laetati sunt et convenerunt;convenerunt contra me percutientes, et ignoravi.</span> <span class="verse"><a name="16">16</a>Diripuerunt et non desistebant;tentaverunt me, subsannaverunt me subsannatione,frenduerunt super me dentibus suis.</span> <span class="verse"><a name="17">17</a>Domine, quamdiu aspicies?Restitue animam meam a malignitate eorum,a leonibus unicam meam.</span> <span class="verse"><a name="18">18</a>Confitebor tibi in ecclesia magna,in populo multo laudabo te.</span> <span class="verse"><a name="19">19</a>Non supergaudeant mihi inimici mei mendaces,qui oderunt me gratis et annuunt oculis.</span> <span class="verse"><a name="20">20</a>Etenim non pacifice loquebanturet contra mansuetos terrae dolos cogitabant.</span> <span class="verse"><a name="21">21</a>Et dilataverunt super me os suum;dixerunt: " Euge, euge, viderunt oculi nostri ". -</span> <span class="verse"><a name="22">22</a>Vidisti, Domine, ne sileas;Domine, ne discedas a me.</span> <span class="verse"><a name="23">23</a>Exsurge et evigila ad iudicium meum,Deus meus et Dominus meus, ad causam meam.</span> <span class="verse"><a name="24">24</a>Iudica me secundum iustitiam tuam, Domine Deus meus,et non supergaudeant mihi.</span> <span class="verse"><a name="25">25</a>Non dicant in cordibus suis: Euge animae nostrae ";nec dicant: " Devoravimus eum ".</span> <span class="verse"><a name="26">26</a>Erubescant et revereantur simul, qui gratulantur malis meis;induantur confusione et reverentia, qui magna loquuntur super me</span> <span class="verse"><a name="27">27</a>Exsultent et laetentur, qui volunt iustitiam meam,et dicant semper: " Magnificetur Dominus,qui vult pacem servi sui ".</span> <span class="verse"><a name="28">28</a>Et lingua mea meditabitur iustitiam tuam,tota die laudem tuam.</span> </p></div</div></div></body></html>