<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 68</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/68"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 68</strong></div><p><span class="verse"><a name="1">1</a>Magistro chori. David. PSALMUS. Canticum.</span> <span class="verse"><a name="2">2</a>Exsurgit Deus, et dissipantur inimici eius;et fugiunt, qui oderunt eum, a facie eius.</span> <span class="verse"><a name="3">3</a>Sicut dissipatur fumus, tu dissipas;sicut fluit cera a facie ignis,sic pereunt peccatores a facie Dei.</span> <span class="verse"><a name="4">4</a>Et iusti laetentur et exsultent in conspectu Deiet delectentur in laetitia.</span> <span class="verse"><a name="5">5</a>Cantate Deo, psalmum dicite nomini eius;iter facite ei, qui fertur super nubes:Dominus nomen illi.Iubilate in conspectu eius;</span> <span class="verse"><a name="6">6</a>pater orphanorum et iudex viduarum,Deus in habitaculo sancto suo.</span> <span class="verse"><a name="7">7</a>Deus, qui inhabitare facit desolatos in domo,qui educit vinctos in prosperitatem;verumtamen rebelles habitabunt in arida terra. -</span> <span class="verse"><a name="8">8</a>Deus, cum egredereris in conspectu populi tui,cum pertransires in deserto,</span> <span class="verse"><a name="9">9</a>terra mota est, etiam caeli distillaverunta facie Dei Sinai, a facie Dei Israel.</span> <span class="verse"><a name="10">10</a>Pluviam voluntariam effundebas, Deus;hereditatem tuam infirmatam, tu refecisti eam.</span> <span class="verse"><a name="11">11</a>Animalia tua habitabant in ea,parasti in bonitate tua pauperi, Deus.</span> <span class="verse"><a name="12">12</a>Dominus dat verbum;virgines annuntiantes bona sunt agmen ingens:</span> <span class="verse"><a name="13">13</a>" Reges exercituum fugiunt, fugiunt,et species domus dividit spolia.</span> <span class="verse"><a name="14">14</a>Et vos dormitis inter medias caulas:alae columbae nitent argento,et pennae eius pallore auri.</span> <span class="verse"><a name="15">15</a>Dum dispergit Omnipotens reges super eam,nive dealbatur Selmon ".</span> <span class="verse"><a name="16">16</a>Mons Dei mons Basan,mons cacuminum mons Basan.</span> <span class="verse"><a name="17">17</a>Ut quid invidetis, montes cacuminum,monti, in quo beneplacitum est Deo inhabitare?Etenim Dominus habitabit in finem.</span> <span class="verse"><a name="18">18</a>Currus Dei decem milia milium:Dominus venit de Sinai in sancta.</span> <span class="verse"><a name="19">19</a>Ascendisti in altum, captivam duxisti captivitatem;accepisti in donum homines,ut etiam rebelles habitent apud Dominum Deum.</span> <span class="verse"><a name="20">20</a>Benedictus Dominus die cotidie;portabit nos Deus salutarium nostrorum.</span> <span class="verse"><a name="21">21</a>Deus noster, Deus ad salvandum;et Domini, Domini exitus mortis.</span> <span class="verse"><a name="22">22</a>Verumtamen Deus confringet capita inimicorum suorum,verticem capillatum perambulantium in delictis suis.</span> <span class="verse"><a name="23">23</a>Dixit Dominus: " Ex Basan reducam,reducam de profundo maris,</span> <span class="verse"><a name="24">24</a>ut intingatur pes tuus in sanguine,lingua canum tuorum ex inimicis portionem inveniat ".</span> <span class="verse"><a name="25">25</a>Viderunt ingressus tuos, Deus,ingressus Dei mei, regis mei in sancta.</span> <span class="verse"><a name="26">26</a>Praecedunt cantores, postremi veniunt psallentes.in medio iuvenculae tympanistriae.</span> <span class="verse"><a name="27">27</a>" In ecclesiis benedicite Deo,Domino, vos de fontibus Israel ".</span> <span class="verse"><a name="28">28</a>Ibi Beniamin adulescentulus ducens eos,principes Iudae cum turma sua,principes Zabulon, principesNephthali.</span> <span class="verse"><a name="29">29</a>Manda, Deus, virtuti tuae;confirma hoc, Deus, quod operatus es in nobis.</span> <span class="verse"><a name="30">30</a>A templo tuo in Ierusalemtibi afferent reges munera.</span> <span class="verse"><a name="31">31</a>Increpa feram arundinis,congregationem taurorum in vitulis populorum:prosternant se cum laminis argenti.Dissipa gentes, quae bella volunt.</span> <span class="verse"><a name="32">32</a>Venient optimates ex Aegypto,Aethiopia praeveniet manus suas Deo.</span> <span class="verse"><a name="33">33</a>Regna terrae, cantate Deo,psallite Domino, psallite Deo,</span> <span class="verse"><a name="34">34</a>qui fertur super caelum caeli ad orientem;ecce dabit vocem suam, vocem virtutis.</span> <span class="verse"><a name="35">35</a>Tribuite virtutem Deo.Super Israel magnificentia eius,et virtus eius in nubibus.</span> <span class="verse"><a name="36">36</a>Mirabilis, Deus, de sanctuario tuo!Deus Israel ipse tribuet virtutem et fortitudinem plebi suae.Benedictus Deus!</span> </p></div</div></div></body></html>