<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 142</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/142"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 142</strong></div><p><span class="verse"><a name="1">1</a>Maskil. David, cum esset in caverna. Precatio.</span> <span class="verse"><a name="2">2</a>Voce mea ad Dominum clamo,voce mea ad Dominum deprecor;</span> <span class="verse"><a name="3">3</a>effundo in conspectu eius lamentationem meam,et tribulationem meam ante ipsum pronuntio.</span> <span class="verse"><a name="4">4</a>Cum deficit in me spiritus meus,tu nosti semitas meas.In via, qua ambulabam,absconderunt laqueum mihi.</span> <span class="verse"><a name="5">5</a>Considerabam ad dexteram et videbam,et non erat qui cognosceret me.Periit fuga a me,et non est qui requirat animam meam. -</span> <span class="verse"><a name="6">6</a>Clamavi ad te, Domine;dixi: " Tu es refugium meum,portio mea in terra viventium.</span> <span class="verse"><a name="7">7</a>Intende ad deprecationem meam,quia humiliatus sum nimis.Libera me a persequentibus me,quia confortati sunt super me.</span> <span class="verse"><a name="8">8</a>Educ de custodia animam meamad confitendum nomini tuo;me circumdabunt iusti,cum retribueris mihi ".</span> </p></div</div></div></body></html>