<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 104</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/104"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 104</strong></div><p><span class="verse"><a name="1">1</a>Benedic, anima mea, Domino.Domine Deus meus, magnificatus es vehementer!Maiestatem et decorem induisti,</span> <span class="verse"><a name="2">2</a>amictus lumine sicut vestimento.Extendens caelum sicut velum,</span> <span class="verse"><a name="3">3</a>qui exstruis in aquis cenacula tua.Qui ponis nubem ascensum tuum,qui ambulas super pennas ventorum.</span> <span class="verse"><a name="4">4</a>Qui facis angelos tuos spirituset ministros tuos ignem urentem.</span> <span class="verse"><a name="5">5</a>Qui fundasti terram super stabilitatem suam,non inclinabitur in saeculum saeculi.</span> <span class="verse"><a name="6">6</a>Abyssus sicut vestimentum operuit eam,super montes stabant aquae.</span> <span class="verse"><a name="7">7</a>Ab increpatione tua fugiunt,a voce tonitrui tui formidant.</span> <span class="verse"><a name="8">8</a>Ascendunt in montes et descendunt in valles,in locum, quem statuisti eis.</span> <span class="verse"><a name="9">9</a>Terminum posuisti, quem non transgredientur,neque convertentur operire terram.</span> <span class="verse"><a name="10">10</a>Qui emittis fontes in torrentes;inter medium montium pertransibunt,</span> <span class="verse"><a name="11">11</a>potabunt omnes bestias agri,exstinguent onagri sitim suam.</span> <span class="verse"><a name="12">12</a>Super ea volucres caeli habitabunt,de medio ramorum dabunt voces.</span> <span class="verse"><a name="13">13</a>Rigas montes de cenaculis tuis,de fructu operum tuorum satias terram.</span> <span class="verse"><a name="14">14</a>Producis fenum iumentiset herbam servituti hominum,educens panem de terra</span> <span class="verse"><a name="15">15</a>et vinum, quod laetificat cor hominis;exhilarans faciem in oleo,panis autem cor hominis confirmat.</span> <span class="verse"><a name="16">16</a>Saturabuntur ligna Dominiet cedri Libani, quas plantavit.</span> <span class="verse"><a name="17">17</a>Illic passeres nidificabunt,erodii domus in vertice earum.</span> <span class="verse"><a name="18">18</a>Montes excelsi cervis,petrae refugium hyracibus.</span> <span class="verse"><a name="19">19</a>Fecit lunam ad tempora signanda,sol cognovit occasum suum.</span> <span class="verse"><a name="20">20</a>Posuisti tenebras, et facta est nox:in ipsa reptabunt omnes bestiae silvae,</span> <span class="verse"><a name="21">21</a>catuli leonum rugientes, ut rapiantet quaerant a Deo escam sibi.</span> <span class="verse"><a name="22">22</a>Oritur sol, et congreganturet in cubilibus suis recumbunt.</span> <span class="verse"><a name="23">23</a>Exit homo ad opus suumet ad operationem suam usque ad vesperum.</span> <span class="verse"><a name="24">24</a>Quam multiplicata sunt opera tua, Domine!Omnia in sapientia fecisti,impleta est terra creatura tua.</span> <span class="verse"><a name="25">25</a>Hoc mare magnum et spatiosum et latum:illic reptilia, quorum non est numerus,animalia pusilla cum magnis;</span> <span class="verse"><a name="26">26</a>illic naves pertransibunt,Leviathan, quem formasti ad ludendum cum eo.</span> <span class="verse"><a name="27">27</a>Omnia a te exspectant,ut des illis escam in tempore suo.</span> <span class="verse"><a name="28">28</a>Dante te illis, colligent,aperiente te manum tuam, implebuntur bonis.</span> <span class="verse"><a name="29">29</a>Avertente autem te faciem, turbabuntur;auferes spiritum eorum, et deficientet in pulverem suum revertentur.</span> <span class="verse"><a name="30">30</a>Emittes spiritum tuum, et creabuntur,et renovabis faciem terrae.</span> <span class="verse"><a name="31">31</a>Sit gloria Domini in saeculum;laetetur Dominus in operibus suis.</span> <span class="verse"><a name="32">32</a>Qui respicit terram et facit eam tremere,qui tangit montes, et fumigant.</span> <span class="verse"><a name="33">33</a>Cantabo Domino in vita mea,psallam Deo meo quamdiu sum.</span> <span class="verse"><a name="34">34</a>Iucundum sit ei eloquium meum,ego vero delectabor in Domino.</span> <span class="verse"><a name="35">35</a>Deficiant peccatores a terraet iniqui, ita ut non sint.Benedic, anima mea, Domino.</span> </p></div</div></div></body></html>