<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 106</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/106"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 106</strong></div><p><span class="verse"><a name="1">1</a>ALLELUIA.Confitemini Domino, quoniam bonus,quoniam in saeculum misericordia eius.</span> <span class="verse"><a name="2">2</a>Quis loquetur potentias Domini,auditas faciet omnes laudes eius?</span> <span class="verse"><a name="3">3</a>Beati, qui custodiunt iudiciumet faciunt iustitiam in omni tempore.</span> <span class="verse"><a name="4">4</a>Memento nostri, Domine, in beneplacito populi tui,visita nos in salutari tuo,</span> <span class="verse"><a name="5">5</a>ut videamus bona electorum tuorum,ut laetemur in laetitia gentis tuae,ut gloriemur cum hereditate tua.</span> <span class="verse"><a name="6">6</a>Peccavimus cum patribus nostris,iniuste egimus, iniquitatem fecimus.</span> <span class="verse"><a name="7">7</a>Patres nostri in Aegypto non intellexerunt mirabilia tua,non fuerunt memores multitudinis misericordiarum tuarumet irritaverunt ascendentes in mare, mare Rubrum.</span> <span class="verse"><a name="8">8</a>Et salvavit eos propter nomen suum,ut notam faceret potentiam suam. -</span> <span class="verse"><a name="9">9</a>Et increpuit mare Rubrum, et exsiccatum est,et deduxit eos in abyssis sicut in deserto.</span> <span class="verse"><a name="10">10</a>Et salvavit eos de manu odientiset redemit eos de manu inimici.</span> <span class="verse"><a name="11">11</a>Et operuit aqua tribulantes eos:unus ex eis non remansit.</span> <span class="verse"><a name="12">12</a>Et crediderunt verbis eiuset cantaverunt laudem eius.</span> <span class="verse"><a name="13">13</a>Cito obliti sunt operum eiuset non sustinuerunt consilium eius;</span> <span class="verse"><a name="14">14</a>et concupierunt concupiscentiam in desertoet tentaverunt Deum in inaquoso.</span> <span class="verse"><a name="15">15</a>Et dedit eis petitionem ipsorumet misit saturitatem in animas eorum.</span> <span class="verse"><a name="16">16</a>Et zelati sunt Moysen in castris,Aaron sanctum Domini.</span> <span class="verse"><a name="17">17</a>Aperta est terra et deglutivit Dathanet operuit super congregationem Abiram.</span> <span class="verse"><a name="18">18</a>Et exarsit ignis in synagoga eorum,flamma combussit peccatores.</span> <span class="verse"><a name="19">19</a>Et fecerunt vitulum in Horebet adoraverunt sculptile;</span> <span class="verse"><a name="20">20</a>et mutaverunt gloriam suamin similitudinem tauri comedentis fenum.</span> <span class="verse"><a name="21">21</a>Obliti sunt Deum, qui salvavit eos,qui fecit magnalia in Aegypto,</span> <span class="verse"><a name="22">22</a>mirabilia in terra Cham,terribilia in mari Rubro.</span> <span class="verse"><a name="23">23</a>Et dixit quia disperderet eos,nisi affuisset Moyses electus eius:stetit in confractione in conspectu eius,ut averteret iram eius, ne destrueret eos.</span> <span class="verse"><a name="24">24</a>Et pro nihilo habuerunt terram desiderabilem,non crediderunt verbo eius.</span> <span class="verse"><a name="25">25</a>Et murmuraverunt in tabernaculis suis,non exaudierunt vocem Domini.</span> <span class="verse"><a name="26">26</a>Et elevavit manum suam super eos,ut prosterneret eos in deserto</span> <span class="verse"><a name="27">27</a>et ut deiceret semen eorum in nationibuset dispergeret eos in regionibus.</span> <span class="verse"><a name="28">28</a>Et adhaeserunt Baalphegoret comederunt sacrificia mortuorum;</span> <span class="verse"><a name="29">29</a>et irritaverunt eum in adinventionibus suis,et irrupit in eos ruina.</span> <span class="verse"><a name="30">30</a>Et stetit Phinees et fecit iudicium,et cessavit quassatio,</span> <span class="verse"><a name="31">31</a>et reputatum est ei in iustitiamin generationem et generationem usque in sempiternum.</span> <span class="verse"><a name="32">32</a>Et irritaverunt eum ad aquas Meriba,et vexatus est Moyses propter eos,</span> <span class="verse"><a name="33">33</a>quia exacerbaverunt spiritum eius,et temere locutus est in labiis suis.</span> <span class="verse"><a name="34">34</a>Non disperdiderunt gentes,quas dixit Dominus illis.</span> <span class="verse"><a name="35">35</a>Et commixti sunt inter genteset didicerunt opera eorum.</span> <span class="verse"><a name="36">36</a>Et servierunt sculptilibus eorum,et factum est illis in scandalum.</span> <span class="verse"><a name="37">37</a>Et immolaverunt filios suoset filias suas daemoniis.</span> <span class="verse"><a name="38">38</a>Et effuderunt sanguinem innocentem,sanguinem filiorum suorum et filiarum suarum,quas sacrificaverunt sculptilibus Chanaan.Et infecta est terra in sanguinibus,</span> <span class="verse"><a name="39">39</a>et contaminati sunt in operibus suiset fornicati sunt in adinventionibus suis.</span> <span class="verse"><a name="40">40</a>Et exarsit ira Dominus in populum suumet abominatus est hereditatem suam</span> <span class="verse"><a name="41">41</a>et tradidit eos in manus gentium,et dominati sunt eorum, qui oderunt eos.</span> <span class="verse"><a name="42">42</a>Et tribulaverunt eos inimici eorum,et humiliati sunt sub manibus eorum.</span> <span class="verse"><a name="43">43</a>Saepe liberavit eos;ipsi autem exacerbaverunt eum in consilio suoet corruerunt in iniquitatibus suis.</span> <span class="verse"><a name="44">44</a>Et vidit tribulationem eorum,cum audivit clamorem eorum. -</span> <span class="verse"><a name="45">45</a>Et memor fuit testamenti suiet paenituit eum secundum multitudinem misericordiae suae.</span> <span class="verse"><a name="46">46</a>Et dedit eos in miserationesin conspectu omnium, qui captivos duxerant eos.</span> <span class="verse"><a name="47">47</a>Salvos nos fac, Domine Deus noster,et congrega nos de nationibus,ut confiteamur nomini sancto tuoet gloriemur in laude tua.</span> <span class="verse"><a name="48">48</a>Benedictus Dominus, Deus Israel, a saeculo et usque in saeculum.Et dicet omnis populus: "Fiat, fiat".</span> </p></div</div></div></body></html>