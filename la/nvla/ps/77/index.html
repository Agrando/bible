<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 77</strong></div><p><span class="verse"><a name="1">1</a>Magistro chori. Secundum Idithun. Asaph. PSALMUS.</span> <span class="verse"><a name="2">2</a>Voce mea ad Dominum clamavi;voce mea ad Deum, et intendit mihi.</span> <span class="verse"><a name="3">3</a>In die tribulationis meae Deum exquisivi,manus meae nocte expansae suntet non fatigantur.Renuit consolari anima mea;</span> <span class="verse"><a name="4">4</a>memor sum Dei et ingemisco,exerceor, et deficit spiritus meus.</span> <span class="verse"><a name="5">5</a>Vigiles tenuisti palpebras oculi mei; turbatus sum et non sum locutus.</span> <span class="verse"><a name="6">6</a>Cogitavi dies antiquoset annos aeternos in mente habui.</span> <span class="verse"><a name="7">7</a>Meditatus sum nocte cum corde meoet exercitabar et scobebam spiritum meum.</span> <span class="verse"><a name="8">8</a>Numquid in aeternum proiciet Deus,aut non apponet, ut complacitior sit adhuc?</span> <span class="verse"><a name="9">9</a>Aut deficiet in finem misericordia sua,cessabit verbum a generatione in generationem?</span> <span class="verse"><a name="10">10</a>Aut obliviscetur misereri Deus,aut continebit in ira sua misericordias suas?</span> <span class="verse"><a name="11">11</a>Et dixi: " Hoc vulnus meum:mutatio dexterae Excelsi ".</span> <span class="verse"><a name="12">12</a>Memor ero operum Domini,memor ero ab initio mirabilium tuorum.</span> <span class="verse"><a name="13">13</a>Et meditabor in omnibus operibus tuiset in adinventionibus tuis exercebor.</span> <span class="verse"><a name="14">14</a>Deus, in sancto via tua;quis deus magnus sicut Deus noster?</span> <span class="verse"><a name="15">15</a>Tu es Deus, qui facis mirabilia,notam fecisti in populis virtutem tuam.</span> <span class="verse"><a name="16">16</a>Redemisti in brachio tuo populum tuum,filios Iacob et Ioseph.</span> <span class="verse"><a name="17">17</a>Viderunt te aquae, Deus,viderunt te aquae et doluerunt;etenim commotae sunt abyssi.</span> <span class="verse"><a name="18">18</a>Effuderunt aquas nubila,vocem dederunt nubes,etenim sagittae tuae transeunt.</span> <span class="verse"><a name="19">19</a>Vox tonitrui tui in rota;illuxerunt coruscationes tuae orbi terrae,commota est et contremuit terra.</span> <span class="verse"><a name="20">20</a>In mari via tua, et semitae tuae in aquis multis;et vestigia tua non cognoscuntur.</span> <span class="verse"><a name="21">21</a>Deduxisti sicut oves populum tuumin manu Moysi et Aaron.</span> </p></div</div></div></body></html>