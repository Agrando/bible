<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 109</strong></div><p><span class="verse"><a name="1">1</a>Magistro chori. David. PSALMUS.Deus laudis meae, ne tacueris,</span> <span class="verse"><a name="2">2</a>quia os peccatoris et os dolosi super me apertum est.Locuti sunt adversum me lingua dolosa</span> <span class="verse"><a name="3">3</a>et sermonibus odii circumdederunt meet expugnaverunt me gratis.</span> <span class="verse"><a name="4">4</a>Pro dilectione mea adversabantur mihi;ego autem orabam.</span> <span class="verse"><a name="5">5</a>Et posuerunt adversum me mala pro boniset odium pro dilectione mea.</span> <span class="verse"><a name="6">6</a>Constitue super eum peccatorem,et adversarius stet a dextris eius.</span> <span class="verse"><a name="7">7</a>Cum iudicatur, exeat condemnatus,et oratio eius fiat in peccatum.</span> <span class="verse"><a name="8">8</a>Fiant dies eius pauci,et ministerium eius accipiat alter.</span> <span class="verse"><a name="9">9</a>Fiant filii eius orphani,et uxor eius vidua.</span> <span class="verse"><a name="10">10</a>Instabiles vagentur filii eius et mendicentet eiciantur de ruinis suis. -</span> <span class="verse"><a name="11">11</a>Scrutetur fenerator omnem substantiam eius,et diripiant alieni labores eius.</span> <span class="verse"><a name="12">12</a>Non sit qui praebeat illi misericordiam,nec sit qui misereatur pupillis eius.</span> <span class="verse"><a name="13">13</a>Fiant nati eius in interitum,in generatione una deleatur nomen eorum.</span> <span class="verse"><a name="14">14</a>In memoriam redeat iniquitas patrum eius in conspectu Domini,et peccatum matris eius non deleatur.</span> <span class="verse"><a name="15">15</a>Fiant contra Dominum semper,et disperdat de terra memoriam eorum.</span> <span class="verse"><a name="16">16</a>Pro eo quod non est recordatus facere misericordiamet persecutus est hominem inopem et mendicumet compunctum corde, ut mortificaret.</span> <span class="verse"><a name="17">17</a>Et dilexit maledictionem: et veniat ei;et noluit benedictionem: et elongetur ab eo.</span> <span class="verse"><a name="18">18</a>Et induit maledictionem sicut vestimentum:et intret sicut aqua in interiora eius,et sicut oleum in ossa eius.</span> <span class="verse"><a name="19">19</a>Fiat ei sicut indumentum, quo operitur,et sicut zona, qua semper praecingitur.</span> <span class="verse"><a name="20">20</a>Haec retributio eorum, qui adversantur mihi apud Dominum,et qui loquuntur mala adversus animam meam.</span> <span class="verse"><a name="21">21</a>Et tu, Domine, Domine, fac mecum propter nomen tuum,quia suavis est misericordia tua;libera me,</span> <span class="verse"><a name="22">22</a>quia egenus et pauper ego sum,et cor meum vulneratum est intra me.</span> <span class="verse"><a name="23">23</a>Sicut umbra, cum declinat, pertransii,excussus sum sicut locustae.</span> <span class="verse"><a name="24">24</a>Genua mea infirmata sunt ieiunio,et caro mea contabuit absque oleo.</span> <span class="verse"><a name="25">25</a>Et ego factus sum opprobrium illis:viderunt me et moverunt capita sua.</span> <span class="verse"><a name="26">26</a>Adiuva me, Domine Deus meus,salvum me fac secundum misericordiam tuam.</span> <span class="verse"><a name="27">27</a>Et sciant quia manus tua haec:tu, Domine, hoc fecisti.</span> <span class="verse"><a name="28">28</a>Maledicant illi, et tu benedicas;qui insurgunt in me, confundantur,servus autem tuus laetabitur.</span> <span class="verse"><a name="29">29</a>Induantur, qui detrahunt mihi, pudoreet operiantur sicut diploide confusione sua.</span> <span class="verse"><a name="30">30</a>Confitebor Domino nimis in ore meoet in medio multorum laudabo eum,</span> <span class="verse"><a name="31">31</a>quia astitit a dextris pauperis,ut salvam faceret a iudicantibus animam eius.</span> </p></div</div></div></body></html>