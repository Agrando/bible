<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 103</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/103"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 103</strong></div><p><span class="verse"><a name="1">1</a>David.Benedic, anima mea, Domino,et omnia, quae intra me sunt, nomini sancto eius.</span> <span class="verse"><a name="2">2</a>Benedic, anima mea, Dominoet noli oblivisci omnes retributiones eius.</span> <span class="verse"><a name="3">3</a>Qui propitiatur omnibus iniquitatibus tuis,qui sanat omnes infirmitates tuas;</span> <span class="verse"><a name="4">4</a>qui redimit de interitu vitam tuam,qui coronat te in misericordia et miserationibus;</span> <span class="verse"><a name="5">5</a>qui replet in bonis aetatem tuam:renovabitur ut aquilae iuventus tua.</span> <span class="verse"><a name="6">6</a>Faciens iustitias Dominuset iudicium omnibus iniuriam patientibus.</span> <span class="verse"><a name="7">7</a>Notas fecit vias suas Moysi,filiis Israel adinventiones suas. -</span> <span class="verse"><a name="8">8</a>Miserator et misericors Dominus,longanimis et multae misericordiae.</span> <span class="verse"><a name="9">9</a>Non in perpetuum contendetneque in aeternum irascetur.</span> <span class="verse"><a name="10">10</a>Non secundum peccata nostra fecit nobisneque secundum iniquitates nostras retribuit nobis.</span> <span class="verse"><a name="11">11</a>Quoniam, quantum exaltatur caelum a terra,praevaluit misericordia eius super timentes eum;</span> <span class="verse"><a name="12">12</a>quantum distat ortus ab occidente,longe fecit a nobis iniquitates nostras.</span> <span class="verse"><a name="13">13</a>Quomodo miseretur pater filiorum,misertus est Dominus timentibus se.</span> <span class="verse"><a name="14">14</a>Quoniam ipse cognovit figmentum nostrum,recordatus est quoniam pulvis sumus.</span> <span class="verse"><a name="15">15</a>Homo: sicut fenum dies eius,tamquam flos agri sic efflorebit.</span> <span class="verse"><a name="16">16</a>Spirat ventus in illum, et non subsistet,et non cognoscet eum amplius locus eius.</span> <span class="verse"><a name="17">17</a>Misericordia autem Domini ab aeternoet usque in aeternum super timentes eum;et iustitia illius in filios filiorum,</span> <span class="verse"><a name="18">18</a>in eos, qui servant testamentum eiuset memores sunt mandatorum ipsius ad faciendum ea.</span> <span class="verse"><a name="19">19</a>Dominus in caelo paravit sedem suam,et regnum ipsius omnibus dominabitur.</span> <span class="verse"><a name="20">20</a>Benedicite Domino, omnes angeli eius, potentes virtute, facientes verbum illiusin audiendo vocem sermonum eius.</span> <span class="verse"><a name="21">21</a>Benedicite Domino, omnes virtutes eius,ministri eius, qui facitis voluntatem eius.</span> <span class="verse"><a name="22">22</a>Benedicite Domino, omnia opera eius,in omni loco dominationis eius.Benedic, anima mea, Domino.</span> </p></div</div></div></body></html>