<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 57</strong></div><p><span class="verse"><a name="1">1</a>Magistro chori. Secundum " Ne destruxeris ". David.Miktam. Quando a Saul in cavernam fugit.</span> <span class="verse"><a name="2">2</a>Miserere mei, Deus, miserere mei,quoniam in te confugit anima mea;et in umbra alarum tuarum confugiam,donec transeant insidiae.</span> <span class="verse"><a name="3">3</a>Clamabo ad Deum Altissimum,Deum, qui benefecit mihi.</span> <span class="verse"><a name="4">4</a>Mittet de caelo et liberabit me;dabit in opprobrium conculcantes me.Mittet Deus misericordiam suam et veritatem suam.</span> <span class="verse"><a name="5">5</a>Anima mea recumbit in medio catulorum leonumdevorantium filios hominum.Dentes eorum arma et sagittae,et lingua eorum gladius acutus.</span> <span class="verse"><a name="6">6</a>Exaltare super caelos, Deus,super omnem terram gloria tua.</span> <span class="verse"><a name="7">7</a>Laqueum paraverunt pedibus meis,et incurvavit se anima mea;foderunt ante faciem meam foveam,et ipsi inciderunt in eam.</span> <span class="verse"><a name="8">8</a>Paratum cor meum, Deus,paratum cor meum;</span> <span class="verse"><a name="9">9</a>cantabo et psalmum dicam.Exsurge, gloria mea;exsurge, psalterium et cithara,excitabo auroram.</span> <span class="verse"><a name="10">10</a>Confitebor tibi in populis, Domine,et psalmum dicam tibi in nationibus,</span> <span class="verse"><a name="11">11</a>quoniam magnificata est usque ad caelos misericordia tua,et usque ad nubes veritas tua.</span> <span class="verse"><a name="12">12</a>Exaltare super caelos, Deus,super omnem terram gloria tua.</span> </p></div</div></div></body></html>