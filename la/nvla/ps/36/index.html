<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 36</strong></div><p><span class="verse"><a name="1">1</a>Magistro chori. David, servi Domini.</span> <span class="verse"><a name="2">2</a>Susurrat iniquitas ad impium in medio cordis eius;non est timor Dei ante oculos eius.</span> <span class="verse"><a name="3">3</a>Quoniam blanditur ipsi in conspectu eius,ut non inveniat iniquitatem suam et oderit.</span> <span class="verse"><a name="4">4</a>Verba oris eius iniquitas et dolus,desiit intellegere, ut bene ageret.</span> <span class="verse"><a name="5">5</a>Iniquitatem meditatus est in cubili suo,astitit omni viae non bonae,malitiam autem non odivit.</span> <span class="verse"><a name="6">6</a>Domine, in caelo misericordia tua,et veritas tua usque ad nubes;</span> <span class="verse"><a name="7">7</a>iustitia tua sicut montes Dei,iudicia tua abyssus multa:homines et iumenta salvabis, Domine.</span> <span class="verse"><a name="8">8</a>Quam pretiosa misericordia tua, Deus!Filii autem hominum in tegmine alarum tuarum sperabunt;</span> <span class="verse"><a name="9">9</a>inebriabuntur ab ubertate domus tuae,et torrente voluptatis tuae potabis eos.</span> <span class="verse"><a name="10">10</a>Quoniam apud te est fons vitae,et in lumine tuo videbimus lumen.</span> <span class="verse"><a name="11">11</a>Praetende misericordiam tuam scientibus teet iustitiam tuam his, qui recto sunt corde.</span> <span class="verse"><a name="12">12</a>Non veniat mihi pes superbiae,et manus peccatoris non moveat me.</span> <span class="verse"><a name="13">13</a>Ibi ceciderunt, qui operantur iniquitatem,expulsi sunt nec potuerunt stare.</span> </p></div</div></div></body></html>