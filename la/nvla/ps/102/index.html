<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 102</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/102"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 102</strong></div><p><span class="verse"><a name="1">1</a>Preces afflicti, qui defessusangorem suum ante Dominum profundit.</span> <span class="verse"><a name="2">2</a>Domine, exaudi orationem meam,et clamor meus ad te veniat.</span> <span class="verse"><a name="3">3</a>Non abscondas faciem tuam a me;in quacumque die tribulor,inclina ad me aurem tuam.In quacumque die invocavero te,velociter exaudi me.</span> <span class="verse"><a name="4">4</a>Quia defecerunt sicut fumus dies mei,et ossa mea sicut cremium aruerunt.</span> <span class="verse"><a name="5">5</a>Percussum est ut fenum et aruit cor meum,etenim oblitus sum comedere panem meum.</span> <span class="verse"><a name="6">6</a>A voce gemitus meiadhaesit os meum carni meae.</span> <span class="verse"><a name="7">7</a>Similis factus sum pellicano solitudinis,factus sum sicut nycticorax in ruinis.</span> <span class="verse"><a name="8">8</a>Vigilavi et factus sum sicut passer solitarius in tecto.</span> <span class="verse"><a name="9">9</a>Tota die exprobrabant mihi inimici mei,exardescentes in me per me iurabant.</span> <span class="verse"><a name="10">10</a>Quia cinerem tamquam panem manducabamet potum meum cum fletu miscebam,</span> <span class="verse"><a name="11">11</a>a facie irae et increpationis tuae,quia elevans allisisti me.</span> <span class="verse"><a name="12">12</a>Dies mei sicut umbra declinaverunt,et ego sicut fenum arui.</span> <span class="verse"><a name="13">13</a>Tu autem, Domine, in aeternum permanes,et memoriale tuum in generationem et generationem.</span> <span class="verse"><a name="14">14</a>Tu exsurgens misereberis Sion,quia tempus miserendi eius,quia venit tempus,</span> <span class="verse"><a name="15">15</a>quoniam placuerunt servis tuis lapides eius,et pulveris eius miserentur.</span> <span class="verse"><a name="16">16</a>Et timebunt gentes nomen tuum, Domine,et omnes reges terrae gloriam tuam,</span> <span class="verse"><a name="17">17</a>quia aedificavit Dominus Sionet apparuit in gloria sua.</span> <span class="verse"><a name="18">18</a>Respexit in orationem inopumet non sprevit precem eorum.</span> <span class="verse"><a name="19">19</a>Scribantur haec pro generatione altera,et populus, qui creabitur, laudabit Dominum.</span> <span class="verse"><a name="20">20</a>Quia prospexit de excelso sanctuario suo,Dominus de caelo in terram aspexit,</span> <span class="verse"><a name="21">21</a>ut audiret gemitus compeditorum, ut solveret filios mortis;</span> <span class="verse"><a name="22">22</a>ut annuntient in Sion nomen Dominiet laudem eius in Ierusalem,</span> <span class="verse"><a name="23">23</a>cum congregati fuerint populi in unumet regna, ut serviant Domino.</span> <span class="verse"><a name="24">24</a>Humiliavit in via virtutem meam,abbreviavit dies meos.Dicam: " Deus meus,</span> <span class="verse"><a name="25">25</a>ne auferas me in dimidio dierum meorum;in generationem et generationem sunt anni tui.</span> <span class="verse"><a name="26">26</a>Initio terram fundasti;et opera manuum tuarum sunt caeli.</span> <span class="verse"><a name="27">27</a>Ipsi peribunt, tu autem permanes;et omnes sicut vestimentum veterascent,et sicut opertorium mutabis eos, et mutabuntur.</span> <span class="verse"><a name="28">28</a>Tu autem idem ipse es, et anni tui non deficient.</span> <span class="verse"><a name="29">29</a>Filii servorum tuorum habitabunt,et semen eorum in conspectu tuo firmabitur ".</span> </p></div</div></div></body></html>