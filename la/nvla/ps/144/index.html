<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 144</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/144"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 144</strong></div><p><span class="verse"><a name="1">1</a>David.Benedictus Dominus, adiutor meus,qui docet manus meas ad proeliumet digitos meos ad bellum.</span> <span class="verse"><a name="2">2</a>Misericordia mea et fortitudo mea,refugium meum et liberator meus;scutum meum, et in ipso speravi,qui subdit populum meum sub me.</span> <span class="verse"><a name="3">3</a>Domine, quid est homo, quod agnoscis eum,aut filius hominis, quod reputas eum?</span> <span class="verse"><a name="4">4</a>Homo vanitati similis factus est,dies eius sicut umbra praeteriens.</span> <span class="verse"><a name="5">5</a>Domine, inclina caelos tuos et descende;tange montes, et fumigabunt.</span> <span class="verse"><a name="6">6</a>Fulgura coruscationem et dissipa eos;emitte sagittas tuas et conturba eos.</span> <span class="verse"><a name="7">7</a>Emitte manum tuam de alto;eripe me et libera me de aquis multis,de manu filiorum alienigenarum,</span> <span class="verse"><a name="8">8</a>quorum os locutum est vanitatem,et dextera eorum dextera mendacii.</span> <span class="verse"><a name="9">9</a>Deus, canticum novum cantabo tibi,in psalterio decachordo psallam tibi,</span> <span class="verse"><a name="10">10</a>qui das salutem regibus,qui redimis David servum tuum de gladio maligno.</span> <span class="verse"><a name="11">11</a>Eripe me et libera mede manu filiorum alienigenarum,quorum os locutum est vanitatem,et dextera eorum dextera mendacii.</span> <span class="verse"><a name="12">12</a>Filii nostri sicut novellae crescentesin iuventute sua;filiae nostrae sicut columnae angulares,sculptae ut structura templi.</span> <span class="verse"><a name="13">13</a>Promptuaria nostra plena,redundantia omnibus bonis;oves nostrae in milibusinnumerabiles in campis nostris,</span> <span class="verse"><a name="14">14</a>boves nostrae crassae.Non est ruina maceriae neque egressusneque clamor in plateis nostris.</span> <span class="verse"><a name="15">15</a>Beatus populus, cui haec sunt;beatus populus, cui Dominus est Deus.</span> </p></div</div></div></body></html>