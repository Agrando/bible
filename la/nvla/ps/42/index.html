<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 42</strong></div><p><span class="verse"><a name="1">1</a>Magistro chori. Maskil. Filiorum Core.</span> <span class="verse"><a name="2">2</a>Quemadmodum desiderat cervus ad fontes aquarum,ita desiderat anima mea ad te, Deus.</span> <span class="verse"><a name="3">3</a>Sitivit anima mea ad Deum, Deum vivum;quando veniam et apparebo ante faciem Dei?</span> <span class="verse"><a name="4">4</a>Fuerunt mihi lacrimae meae panis die ac nocte,dum dicitur mihi cotidie: " Ubi est Deus tuus? ".</span> <span class="verse"><a name="5">5</a>Haec recordatus sum et effudi in me animam meam;quoniam transibam in locum tabernaculi admirabilisusque ad domum Deiin voce exsultationis et confessionismultitudinis festa celebrantis.</span> <span class="verse"><a name="6">6</a>Quare tristis es, anima mea, et quare conturbaris in me?Spera in Deo, quoniam adhuc confitebor illi,salutare vultus mei et Deus meus.</span> <span class="verse"><a name="7">7</a>In meipso anima mea contristata est;propterea memor ero tuide terra Iordanis et Hermonim, de monte Misar.</span> <span class="verse"><a name="8">8</a>Abyssus abyssum invocat in voce cataractarum tuarum;omnes gurgites tui et fluctus tui super me transierunt.</span> <span class="verse"><a name="9">9</a>In die mandavit Dominus misericordiam suam,et nocte canticum eius apud me est: oratio ad Deum vitae meae.</span> <span class="verse"><a name="10">10</a>Dicam Deo: " Susceptor meus es.Quare oblitus es mei,et quare contristatus incedo,dum affligit me inimicus? ".</span> <span class="verse"><a name="11">11</a>Dum confringuntur ossa mea,exprobraverunt mihi, qui tribulant me,dum dicunt mihi quotidie: " Ubi est Deus tuus? ". -</span> <span class="verse"><a name="12">12</a>Quare tristis es, anima mea, et quare conturbaris in me?Spera in Deo, quoniam adhuc confitebor illi,salutare vultus mei et Deus meus.</span> </p></div</div></div></body></html>