<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 107</strong></div><p><span class="verse"><a name="1">1</a>ALLELUIA. Confitemini Domino, quoniam bonus, quoniam in saeculum misericordia eius.</span> <span class="verse"><a name="2">2</a>Dicant, qui redempti sunt a Domino,quos redemit de manu adversarii</span> <span class="verse"><a name="3">3</a>et de regionibus congregavit eos,a solis ortu et occasu,ab aquilone et mari.</span> <span class="verse"><a name="4">4</a>Erraverunt in solitudine, in inaquoso,viam civitatis habitationis non invenerunt.</span> <span class="verse"><a name="5">5</a>Esurientes et sitientes,anima eorum in ipsis defecit.</span> <span class="verse"><a name="6">6</a>Et clamaverunt ad Dominum, cum tribularentur,et de necessitatibus eorum eripuit eos.</span> <span class="verse"><a name="7">7</a>Et deduxit eos in viam rectam,ut irent in civitatem habitationis.</span> <span class="verse"><a name="8">8</a>Confiteantur Domino propter misericordiam eiuset mirabilia eius in filios hominum,</span> <span class="verse"><a name="9">9</a>quia satiavit animam sitientemet animam esurientem replevit bonis.</span> <span class="verse"><a name="10">10</a>Sedentes in tenebris et umbra mortis,vincti in mendicitate et ferro,</span> <span class="verse"><a name="11">11</a>quia exacerbaverunt eloquia Deiet consilium Altissimi spreverunt.</span> <span class="verse"><a name="12">12</a>Et humiliavit in laboribus cor eorum,infirmati sunt, nec fuit qui adiuvaret.</span> <span class="verse"><a name="13">13</a>Et clamaverunt ad Dominum, cum tribularentur,et de necessitatibus eorum liberavit eos.</span> <span class="verse"><a name="14">14</a>Et eduxit eos de tenebris et umbra mortiset vincula eorum dirupit.</span> <span class="verse"><a name="15">15</a>Confiteantur Domino propter misericordiam eiuset mirabilia eius in filios hominum,</span> <span class="verse"><a name="16">16</a>quia contrivit portas aereaset vectes ferreos confregit.</span> <span class="verse"><a name="17">17</a>Stulti facti sunt in via iniquitatis suaeet propter iniustitias suas afflicti sunt;</span> <span class="verse"><a name="18">18</a>omnem escam abominata est anima eorum,et appropinquaverunt usque ad portas mortis.</span> <span class="verse"><a name="19">19</a>Et clamaverunt ad Dominum, cum tribularentur,et de necessitatibus eorum liberavit eos.</span> <span class="verse"><a name="20">20</a>Misit verbum suum et sanavit eoset eripuit eos de interitionibus eorum.</span> <span class="verse"><a name="21">21</a>Confiteantur Domino propter misericordiam eiuset mirabilia eius in filios hominum;</span> <span class="verse"><a name="22">22</a>et sacrificent sacrificium laudiset annuntient opera eius in exsultatione.</span> <span class="verse"><a name="23">23</a>Qui descendunt mare in navibus,facientes operationem in aquis multis,</span> <span class="verse"><a name="24">24</a>ipsi viderunt opera Dominiet mirabilia eius in profundo.</span> <span class="verse"><a name="25">25</a>Dixit et excitavit spiritum procellae,et exaltati sunt fluctus eius.</span> <span class="verse"><a name="26">26</a>Ascendunt usque ad caeloset descendunt usque ad abyssos;anima eorum in malis tabescebat.</span> <span class="verse"><a name="27">27</a>Turbati sunt et moti sunt sicut ebrius,et omnis sapientia eorum devorata est.</span> <span class="verse"><a name="28">28</a>Et clamaverunt ad Dominum, cum tribularentur,et de necessitatibus eorum eduxit eos.</span> <span class="verse"><a name="29">29</a>Et statuit procellam eius in auram,et tacuerunt fluctus eius.</span> <span class="verse"><a name="30">30</a>Et laetati sunt, quia siluerunt,et deduxit eos in portum voluntatis eorum.</span> <span class="verse"><a name="31">31</a>Confiteantur Domino propter misericordiam eiuset mirabilia eius in filios hominum;</span> <span class="verse"><a name="32">32</a>et exaltent eum in ecclesia plebiset in conventu seniorum laudent eum.</span> <span class="verse"><a name="33">33</a>Posuit flumina in desertumet exitus aquarum in sitim,</span> <span class="verse"><a name="34">34</a>terram fructiferam in salsuginema malitia inhabitantium in ea.</span> <span class="verse"><a name="35">35</a>Posuit desertum in stagna aquarumet terram sine aqua in exitus aquarum.</span> <span class="verse"><a name="36">36</a>Et collocavit illic esurientes,et constituerunt civitatem habitationis.</span> <span class="verse"><a name="37">37</a>Et seminaverunt agros et plantaverunt vineas,et fecerunt fructum in proventum suum.</span> <span class="verse"><a name="38">38</a>Et benedixit eis, et multiplicati sunt nimis,et iumenta eorum non minoravit.</span> <span class="verse"><a name="39">39</a>Et pauci facti sunt et vexati sunta tribulatione malorum et dolore.</span> <span class="verse"><a name="40">40</a>Effudit contemptionem super principeset errare fecit eos in deserto invio.</span> <span class="verse"><a name="41">41</a>Et suscepit pauperem de inopiaet posuit sicut oves familias.</span> <span class="verse"><a name="42">42</a>Videbunt recti et laetabuntur,et omnis iniquitas oppilabit os suum.</span> <span class="verse"><a name="43">43</a>Quis sapiens, et custodiet haecet intelleget misericordias Domini?.</span> </p></div</div></div></body></html>