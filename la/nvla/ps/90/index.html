<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 90</strong></div><p><span class="verse"><a name="1">1</a>Precatio. Moysis viri Dei. Domine, refugium factus es nobisa generatione in generationem.</span> <span class="verse"><a name="2">2</a>Priusquam montes nascerentur, aut gigneretur terra et orbis,a saeculo et usque in saeculum tu es Deus.</span> <span class="verse"><a name="3">3</a>Reducis hominem in pulverem;et dixisti: " Revertimini, filii hominum ".</span> <span class="verse"><a name="4">4</a>Quoniam mille anni ante oculos tuostamquam dies hesterna, quae praeteriit,et custodia in nocte.</span> <span class="verse"><a name="5">5</a>Auferes eos, somnium erunt:</span> <span class="verse"><a name="6">6</a>mane sicut herba succrescens,mane floret et crescit,vespere decidit et arescit.</span> <span class="verse"><a name="7">7</a>Quia defecimus in ira tuaet in furore tuo turbati sumus.</span> <span class="verse"><a name="8">8</a>Posuisti iniquitates nostras in conspectu tuo,occulta nostra in illuminatione vultus tui.</span> <span class="verse"><a name="9">9</a>Quoniam omnes dies nostri evanuerunt in ira tua,consumpsimus ut suspirium annos nostros.</span> <span class="verse"><a name="10">10</a>Dies annorum nostrorum sunt septuaginta anniaut in valentibus octoginta anni,et maior pars eorum labor et dolor,quoniam cito transeunt, et avolamus.</span> <span class="verse"><a name="11">11</a>Quis novit potestatem irae tuaeet secundum timorem tuum indignationem tuam?</span> <span class="verse"><a name="12">12</a>Dinumerare dies nostros sic doce nos, ut inducamus cor ad sapientiam.</span> <span class="verse"><a name="13">13</a>Convertere, Domine, usquequo?Et deprecabilis esto super servos tuos.</span> <span class="verse"><a name="14">14</a>Reple nos mane misericordia tua,et exsultabimus et delectabimur omnibus diebus nostris.</span> <span class="verse"><a name="15">15</a>Laetifica nos pro diebus, quibus nos humiliasti,pro annis, quibus vidimus mala.</span> <span class="verse"><a name="16">16</a>Appareat servis tuis opus tuum,et decor tuus filiis eorum.</span> <span class="verse"><a name="17">17</a>Et sit splendor Domini Dei nostri super nos,et opera manuum nostrarum confirma super noset opus manuum nostrarum confirma.</span> </p></div</div></div></body></html>