<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 32</strong></div><p><span class="verse"><a name="1">1</a>David. Maskil.Beatus, cui remissa est iniquitas,et obtectum est peccatum.</span> <span class="verse"><a name="2">2</a>Beatus vir, cui non imputavit Dominus delictum,nec est in spiritu eius dolus.</span> <span class="verse"><a name="3">3</a>Quoniam tacui, inveteraverunt ossa mea,dum rugirem tota die.</span> <span class="verse"><a name="4">4</a>Quoniam die ac nocte gravata est super me manus tua,immutatus est vigor meus in ardoribus aestatis.</span> <span class="verse"><a name="5">5</a>Peccatum meum cognitum tibi feciet delictum meum non abscondi.Dixi: " Confitebor adversum me iniquitatem meam Domino ".Et tu remisisti impietatem peccati mei.</span> <span class="verse"><a name="6">6</a>Propter hoc orabit ad te omnis sanctus in tempore opportuno.Et in diluvio aquarum multarumad eum non approximabunt.</span> <span class="verse"><a name="7">7</a>Tu es refugium meum, a tribulatione conservabis me;exsultationibus salutis circumdabis me.</span> <span class="verse"><a name="8">8</a>Intellectum tibi dabo et instruam te in via, qua gradieris;firmabo super te oculos meos.</span> <span class="verse"><a name="9">9</a>Nolite fieri sicut equus et mulus,quibus non est intellectus;in camo et freno si accedis ad constringendum,non approximant ad te.</span> <span class="verse"><a name="10">10</a>Multi dolores impii,sperantem autem in Domino misericordia circumdabit.</span> <span class="verse"><a name="11">11</a>Laetamini in Domino et exsultate, iusti;et gloriamini, omnes recti corde.</span> </p></div</div></div></body></html>