<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 34</strong></div><p><span class="verse"><a name="1">1</a>David, quando se mente alienatum simulavitcoram Abimelech et, ab illo dimissus, abiit.</span> <span class="verse"><a name="2">2</a>ALEPH. Benedicam Dominum in omni tempore,semper laus eius in ore meo.</span> <span class="verse"><a name="3">3</a>BETH. In Domino gloriabitur anima mea,audiant mansueti et laetentur.</span> <span class="verse"><a name="4">4</a>GHIMEL. Magnificate Dominum mecum,et exaltemus nomen eius in idipsum.</span> <span class="verse"><a name="5">5</a>DALETH. Exquisivi Dominum, et exaudivit meet ex omnibus terroribus meis eripuit me.</span> <span class="verse"><a name="6">6</a>HE. Respicite ad eum, et illuminamini,et facies vestrae non confundentur.</span> <span class="verse"><a name="7">7</a>ZAIN. Iste pauper clamavit, et Dominus exaudivit eumet de omnibus tribulationibus eius salvavit eum.</span> <span class="verse"><a name="8">8</a>HETH. Vallabit angelus Domini in circuitu timentes eumet eripiet eos.</span> <span class="verse"><a name="9">9</a>TETH. Gustate et videte quoniam suavis est Dominus;beatus vir, qui sperat in eo.</span> <span class="verse"><a name="10">10</a>IOD. Timete Dominum, sancti eius,quoniam non est inopia timentibus eum.</span> <span class="verse"><a name="11">11</a>CAPH. Divites eguerunt et esurierunt,inquirentes autem Dominum non deficient omni bono.</span> <span class="verse"><a name="12">12</a>LAMED. Venite, filii, audite me:timorem Domini docebo vos.</span> <span class="verse"><a name="13">13</a>MEM. Quis est homo, qui vult vitam,diligit dies, ut videat bonum? -</span> <span class="verse"><a name="14">14</a>NUN. Prohibe linguam tuam a malo,et labia tua, ne loquantur dolum.</span> <span class="verse"><a name="15">15</a>SAMECH. Diverte a malo et fac bonum,inquire pacem et persequere eam.</span> <span class="verse"><a name="16">16</a>AIN. Oculi Domini super iustos,et aures eius in clamorem eorum.</span> <span class="verse"><a name="17">17</a>PHE. Vultus autem Domini super facientes mala,ut perdat de terra memoriam eorum.</span> <span class="verse"><a name="18">18</a>SADE. Clamaverunt, et Dominus exaudivitet ex omnibus tribulationibus eorum liberavit eos.</span> <span class="verse"><a name="19">19</a>COPH. Iuxta est Dominus iis, qui contrito sunt corde,et confractos spiritu salvabit.</span> <span class="verse"><a name="20">20</a>RES. Multae tribulationes iustorum,et de omnibus his liberabit eos Dominus.</span> <span class="verse"><a name="21">21</a>SIN. Custodit omnia ossa eorum,unum ex his non conteretur.</span> <span class="verse"><a name="22">22</a>TAU. Interficiet peccatorem malitia;et, qui oderunt iustum, punientur.</span> <span class="verse"><a name="23">23</a>PHE. Redimet Dominus animas servorum suorum;et non punientur omnes, qui sperant in eo.</span> </p></div</div></div></body></html>