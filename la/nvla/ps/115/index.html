<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 115</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/115"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 115</strong></div><p><span class="verse"><a name="1">1</a>Non nobis, Domine, non nobis,sed nomini tuo da gloriamsuper misericordia tua et veritate tua.</span> <span class="verse"><a name="2">2</a>Quare dicent gentes: Ubi est Deus eorum? ".</span> <span class="verse"><a name="3">3</a>Deus autem noster in caelo;omnia, quaecumque voluit, fecit.</span> <span class="verse"><a name="4">4</a>Simulacra gentium argentum et aurum,opera manuum hominum.</span> <span class="verse"><a name="5">5</a>Os habent et non loquentur,oculos habent et non videbunt.</span> <span class="verse"><a name="6">6</a>Aures habent et non audient,nares habent et non odorabunt.</span> <span class="verse"><a name="7">7</a>Manus habent et non palpabunt,pedes habent et non ambulabunt;non clamabunt in gutture suo.</span> <span class="verse"><a name="8">8</a>Similes illis erunt, qui faciunt ea,et omnes, qui confidunt in eis.</span> <span class="verse"><a name="9">9</a>Domus Israel speravit in Domino:adiutorium eorum et scutum eorum est.</span> <span class="verse"><a name="10">10</a>Domus Aaron speravit in Domino:adiutorium eorum et scutum eorum est.</span> <span class="verse"><a name="11">11</a>Qui timent Dominum, speraverunt in Domino:adiutorium eorum et scutum eorum est.</span> <span class="verse"><a name="12">12</a>Dominus memor fuit nostriet benedicet nobis:benedicet domui Israel,benedicet domui Aaron,</span> <span class="verse"><a name="13">13</a>benedicet omnibus, qui timent Dominum,pusillis cum maioribus.</span> <span class="verse"><a name="14">14</a>Adiciat Dominus super vos,super vos et super filios vestros.</span> <span class="verse"><a name="15">15</a>Benedicti vos a Domino,qui fecit caelum et terram.</span> <span class="verse"><a name="16">16</a>Caeli, caeli sunt Domino,terram autem dedit filiis hominum.</span> <span class="verse"><a name="17">17</a>Non mortui laudabunt te, Domine,neque omnes, qui descendunt in silentium,</span> <span class="verse"><a name="18">18</a>sed nos, qui vivimus, benedicimus Dominoex hoc nunc et usque in saeculum.</span> </p></div</div></div></body></html>