<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/ps/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/ps">Psalms</a> &gt <strong>Chapter 17</strong></div><p><span class="verse"><a name="1">1</a>Precatio. David.Exaudi, Domine, iustitiam meam,intende deprecationem meam.Auribus percipe orationem meam, non in labiis dolosis.</span> <span class="verse"><a name="2">2</a>De vultu tuo iudicium meum prodeat;oculi tui videant aequitates.</span> <span class="verse"><a name="3">3</a>Proba cor meum et visita nocte;igne me examina, et non invenies in me iniquitatem.</span> <span class="verse"><a name="4">4</a>Non transgreditur os meum ad opera hominum,propter verba labiorum tuorum custodivi me a viis violenti.</span> <span class="verse"><a name="5">5</a>Retine gressus meos in semitis tuis,ut non moveantur vestigia mea.</span> <span class="verse"><a name="6">6</a>Ego ad te clamavi, quoniam exaudis me, Deus;inclina aurem tuam mihi et exaudi verba mea.</span> <span class="verse"><a name="7">7</a>Mirifica misericordias tuas,qui salvos facis ab insurgentibussperantes in dextera tua.</span> <span class="verse"><a name="8">8</a>Custodi me ut pupillam oculi,sub umbra alarum tuarum protege me</span> <span class="verse"><a name="9">9</a>a facie impiorum, qui me afflixerunt.Inimici mei in furore circumdederunt me,</span> <span class="verse"><a name="10">10</a>adipem suum concluserunt;os eorum locutum est superbiam.</span> <span class="verse"><a name="11">11</a>Incedentes nunc circumdederunt me,oculos suos statuerunt prosternere in terram.</span> <span class="verse"><a name="12">12</a>Aspectus eorum quasi leonis parati ad praedamet sicut catuli leonis recubantis in abditis.</span> <span class="verse"><a name="13">13</a>Exsurge, Domine, praeveni eum, supplanta eum;eripe animam meam ab impio framea tua,</span> <span class="verse"><a name="14">14</a>a mortuis manu tua, Domine,a mortuis, quorum defecit portio vitae.De reconditis tuis adimpleas ventrem eorum,saturentur filii et dimittant reliquias parvulis suis.</span> <span class="verse"><a name="15">15</a>Ego autem in iustitia videbo faciem tuam;satiabor, cum evigilavero, conspectu tuo.</span> </p></div</div></div></body></html>