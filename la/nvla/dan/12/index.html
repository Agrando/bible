<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/dan/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/dan">Daniel</a> &gt <strong>Chapter 12</strong></div><p><span class="verse"><a name="1">1</a>In tempore autem illo con surget Michael, princeps magnus, qui stat pro filiis populi tui, et erit tempus angustiae, quale non fuit ab eo, quo gentes esse coeperunt, usque ad tempus illud. Et in tempore illo salvabitur populus tuus, omnis, qui inventus fuerit scriptus in libro.</span> <span class="verse"><a name="2">2</a>Et multi de his, qui dormiunt in terra pulveris, evigilabunt: alii in vitam aeternam, et alii in opprobrium sempiternum.</span> <span class="verse"><a name="3">3</a>Qui autem docti fuerint, fulgebunt quasi splendor firmamenti; et, qui ad iustitiam erudierint multos, quasi stellae in perpetuas aeternitates.</span> <span class="verse"><a name="4">4</a>Tu autem, Daniel, claude sermones et signa librum usque ad tempus finis; pertransibunt plurimi, et multiplex erit scientia ".</span> <span class="verse"><a name="5">5</a>Et vidi ego Daniel: et ecce duo alii stabant, unus hinc super ripam fluminis, et alius inde ex altera ripa fluminis.</span> <span class="verse"><a name="6">6</a>Et dixit viro, qui indutus erat lineis, qui stabat super aquas fluminis:  Usquequo finis horum mirabilium? ".</span> <span class="verse"><a name="7">7</a>Et audivi virum, qui indutus erat lineis, qui stabat super aquas fluminis, cum levasset dexteram et sinistram suam in caelum et iurasset per Viventem in aeternum: " Quia in tempus, tempora et dimidium temporis; et cum completa fuerit dispersio manus populi sancti, complebuntur universa haec ".</span> <span class="verse"><a name="8">8</a>Et ego audivi et non intellexi et dixi: " Domine mi, quid erit finis horum? ".</span> <span class="verse"><a name="9">9</a>Et ait: " Vade, Daniel, quia clausi sunt signatique sermones usque ad tempus praefinitum.</span> <span class="verse"><a name="10">10</a>Purificabuntur et dealbabuntur et probabuntur multi, et impie agent impii, neque intellegent omnes impii; porro docti intellegent.</span> <span class="verse"><a name="11">11</a>Et a tempore, cum ablatum fuerit iuge sacrificium, et posita fuerit abominatio vastatoris, dies mille ducenti nonaginta.</span> <span class="verse"><a name="12">12</a>Beatus, qui exspectat et pervenit usque ad dies mille trecentos triginta quinque.</span> <span class="verse"><a name="13">13</a>Tu autem vade ad finem et requiesce; et stabis in sorte tua in fine dierum ".Hucusque Daniel in Hebraeo volumine legimus. Cetera, quae sequuntur usque ad finem libri, de Theodotionis editione translata sunt).</span> </p></div</div></div></body></html>