<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/mal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/mal">Malachi</a> &gt <strong>Chapter 3</strong></div><p><span class="verse"><a name="1">1</a>Ecce ego mittam angelum meum, et praeparabit viam an te faciem meam; et statim veniet ad templum suum Dominator, quem vos quaeritis, et angelus testamenti, quem vos vultis. Ecce venit, dicit Dominus exercituum;</span> <span class="verse"><a name="2">2</a>et quis poterit sustinere diem adventus eius, et quis stabit, cum apparebit? Ipse enim quasi ignis conflans et quasi herba fullonum;</span> <span class="verse"><a name="3">3</a>et sedebit conflans et emundans argentum et purgabit filios Levi et colabit eos quasi aurum et quasi argentum, et erunt Domino offerentes sacrificia in iustitia.</span> <span class="verse"><a name="4">4</a>Et placebit Domino sacrificium Iudae et Ierusalem sicut diebus pristinis et sicut annis antiquis.</span> <span class="verse"><a name="5">5</a>Et accedam ad vos in iudicio; et ero testis velox maleficis et adulteris et periuris et, qui opprimunt mercennarios, viduas et pupillos et flectunt ius peregrinorum nec timuerunt me, dicit Dominus exercituum.</span> <span class="verse"><a name="6">6</a>Ego enim Dominus et non mutatus sum;sed vos, filii lacob, nondum ad finem pervenistis.</span> <span class="verse"><a name="7">7</a>A diebus enim patrum vestrorumrecessistis a praeceptis legitimis meis et non custodistis ea.Revertimini ad me,et revertar ad vos,dicit Dominus exercituum.Et dicitis: "In quo revertemur?".</span> <span class="verse"><a name="8">8</a>Numquid homo potest defraudare Deum?Sed vos defraudatis me.Et dicitis: "In quo defraudavimus te?".In decimis et in primitiis.</span> <span class="verse"><a name="9">9</a>Maledictione vos maledicti estis,quia me vos defraudatis, gens tota.</span> <span class="verse"><a name="10">10</a>Inferte omnem decimam in horreum,et sit cibus in domo mea;et probate me super hoc,dicit Dominus exercituum:si non aperuero vobis cataractas caeliet effudero vobis benedictionem usque ad abundantiam</span> <span class="verse"><a name="11">11</a>et increpabo pro vobis devorantem,et non corrumpet fructum terrae,nec erit sterilis vobis vinea in agro,dicit Dominus exercituum.</span> <span class="verse"><a name="12">12</a>Et beatos vos dicent omnes gentes;eritis enim vos terra desiderabilis,dicit Dominus exercituum.</span> <span class="verse"><a name="13">13</a>Invaluerunt super me verba vestra, dicit Dominus;</span> <span class="verse"><a name="14">14</a>et dicitis: "Quid locuti sumus contra te?". Dicitis: "Vanum est servire Deo; et, quod emolumentum, quia custodivimus praecepta eius et quia ambulavimus tristes coram Domino exercituum?</span> <span class="verse"><a name="15">15</a>Ergo nunc beatos dicimus arrogantes; siquidem aedificati sunt facientes impietatem et tentaverunt Deum et salvi facti sunt".</span> <span class="verse"><a name="16">16</a>Tunc locuti sunt timentes Dominum, unusquisque cum proximo suo. Et attendit Dominus et audivit; et scriptus est liber memorabilium coram eo timentibus Dominum et cogitantibus nomen eius.</span> <span class="verse"><a name="17">17</a>Erunt mihi, ait Dominus exercituum, in die, qua ego facio in peculium; et parcam eis, sicut parcit vir filio suo servienti sibi.</span> <span class="verse"><a name="18">18</a>Rursum videbitis quid sit inter iustum et impium, inter servientem Deo et non servientem ei.</span> <span class="verse"><a name="19">19</a>Ecce enim dies veniet succensa quasi caminus; et erunt omnes superbi et omnes facientes impietatem stipula; et inflammabit eos dies veniens, dicit Dominus exercituum, quae non derelinquet eis radicem et ramum.</span> <span class="verse"><a name="20">20</a>Et orietur vobis timentibus nomen meum sol iustitiae et sanitas in pennis eius; et egrediemini et salietis sicut vituli saginati</span> <span class="verse"><a name="21">21</a>et calcabitis impios, cum fuerint cinis sub planta pedum vestrorum in die, quam ego facio, dicit Dominus exercituum.</span> <span class="verse"><a name="22">22</a>Mementote legis Moysi servi mei,cui mandaviin Horeb ad omnem Israelpraecepta et iudicia.</span> <span class="verse"><a name="23">23</a>Ecce ego mittam vobisEliam prophetam,antequam veniat dies Dominimagnus et horribilis;</span> <span class="verse"><a name="24">24</a>et convertet cor patrum ad filioset cor filiorum ad patres eorum,ne veniam et percutiamterram anathemate "</span> </p></div</div></div></body></html>