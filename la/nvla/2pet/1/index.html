<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/2pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/2pet">2 Peter</a> &gt <strong>Chapter 1</strong></div><p><span class="verse"><a name="1">1</a>Simon Petrus servus et apo stolus Iesu Christi his, qui coae qualem nobis sortiti sunt fidem in iustitia Dei nostri et salvatoris Iesu Christi:</span> <span class="verse"><a name="2">2</a>gratia vobis et pax multiplicetur in cognitione Dei et Iesu Domini nostri.</span> <span class="verse"><a name="3">3</a>Quomodo omnia nobis divinae virtutis suae ad vitam et pietatem donatae per cognitionem eius, qui vocavit nos propria gloria et virtute,</span> <span class="verse"><a name="4">4</a>per quae pretiosa et maxima nobis promissa donata sunt, ut per haec efficiamini divinae consortes naturae, fugientes eam, quae in mundo est in concupiscentia, corruptionem;</span> <span class="verse"><a name="5">5</a>et propter hoc ipsum curam omnem subinferentes ministrate in fide vestra virtutem, in virtute autem scientiam,</span> <span class="verse"><a name="6">6</a>in scientia autem continentiam, in continentia autem patientiam, in patientia autem pietatem,</span> <span class="verse"><a name="7">7</a>in pietate autem amorem fraternitatis, in amore autem fraternitatis caritatem.</span> <span class="verse"><a name="8">8</a>Haec enim vobis, cum adsint et abundent, non vacuos nec sine fructu vos constituunt in Domini nostri Iesu Christi cognitionem;</span> <span class="verse"><a name="9">9</a>cui enim non praesto sunt haec, caecus est et nihil procul cernens, oblivionem accipiens purgationis veterum suorum delictorum.</span> <span class="verse"><a name="10">10</a>Quapropter, fratres, magis satagite, ut firmam vestram vocationem et electionem faciatis. Haec enim facientes non offendetis aliquando;</span> <span class="verse"><a name="11">11</a>sic enim abundanter ministrabitur vobis introitus in aeternum regnum Domini nostri et salvatoris Iesu Christi.</span> <span class="verse"><a name="12">12</a>Propter quod incipiam vos semper commonere de his, et quidem scientes et confirmatos in praesenti veritate.</span> <span class="verse"><a name="13">13</a>Iustum autem arbitror, quamdiu sum in hoc tabernaculo, suscitare vos in commonitione,</span> <span class="verse"><a name="14">14</a>certus quod velox est depositio tabernaculi mei, secundum quod et Dominus noster Iesus Christus significavit mihi;</span> <span class="verse"><a name="15">15</a>dabo autem operam et frequenter habere vos post obitum meum, ut horum memoriam faciatis.</span> <span class="verse"><a name="16">16</a>Non enim captiosas fabulas secuti notam fecimus vobis Domini nostri Iesu Christi virtutem et adventum, sed speculatores facti illius magnitudinis.</span> <span class="verse"><a name="17">17</a>Accipiens enim a Deo Patre honorem et gloriam, voce prolata ad eum huiuscemodi a magnifica gloria: " Filius meus, dilectus meus hic est, in quo ego mihi complacui ";</span> <span class="verse"><a name="18">18</a>et hanc vocem nos audivimus de caelo prolatam, cum essemus cum ipso in monte sancto.</span> <span class="verse"><a name="19">19</a>Et habemus firmiorem propheticum sermonem, cui bene facitis attendentes quasi lucernae lucenti in caliginoso loco, donec dies illucescat, et lucifer oriatur in cordibus vestris,</span> <span class="verse"><a name="20">20</a>hoc primum intellegentes quod omnis prophetia Scripturae propria interpretatione non fit;</span> <span class="verse"><a name="21">21</a>non enim voluntate humana prolata est prophetia aliquando, sed a Spiritu Sancto ducti locuti sunt a Deo homines.</span> </p></div</div></div></body></html>