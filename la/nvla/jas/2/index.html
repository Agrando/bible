<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/jas">James</a> &gt <strong>Chapter 2</strong></div><p><span class="verse"><a name="1">1</a>Fratres mei, nolite in persona rum acceptione habere fidem Domini nostri Iesu Christi gloriae.</span> <span class="verse"><a name="2">2</a>Etenim, si introierit in synagogam vestram vir aureum anulum habens in veste candida, introierit autem et pauper in sordido habitu,</span> <span class="verse"><a name="3">3</a>et intendatis in eum, qui indutus est veste praeclara, et dixeritis: " Tu sede hic bene ", pauperi autem dicatis: " Tu sta illic aut sede sub scabello meo ";</span> <span class="verse"><a name="4">4</a>nonne iudicatis apud vosmetipsos et facti estis iudices cogitationum iniquarum?</span> <span class="verse"><a name="5">5</a>Audite, fratres mei dilectissimi. Nonne Deus elegit, qui pauperes sunt mundo, divites in fide et heredes regni, quod repromisit diligentibus se?</span> <span class="verse"><a name="6">6</a>Vos autem exhonorastis pauperem. Nonne divites opprimunt vos et ipsi trahunt vos ad iudicia?</span> <span class="verse"><a name="7">7</a>Nonne ipsi blasphemant bonum nomen, quod invocatum est super vos?</span> <span class="verse"><a name="8">8</a>Si tamen legem perficitis regalem secundum Scripturam: " Diliges proximum tuum sicut teipsum ", bene facitis;</span> <span class="verse"><a name="9">9</a>si autem personas accipitis, peccatum operamini, redarguti a lege quasi transgressores.</span> <span class="verse"><a name="10">10</a>Quicumque autem totam legem servaverit, offendat autem in uno, factus est omnium reus.</span> <span class="verse"><a name="11">11</a>Qui enim dixit: " Non moechaberis ", dixit et: " Non occides "; quod si non moecharis, occidis autem, factus es transgressor legis.</span> <span class="verse"><a name="12">12</a>Sic loquimini et sic facite sicut per legem libertatis iudicandi.</span> <span class="verse"><a name="13">13</a>Iudicium enim sine misericordia illi, qui non fecit misericordiam; superexsultat misericordia iudicio.</span> <span class="verse"><a name="14">14</a>Quid proderit, fratres mei, si fidem quis dicat se habere, opera autem non habeat? Numquid poterit fides salvare eum?</span> <span class="verse"><a name="15">15</a>Si frater aut soror nudi sunt et indigent victu cotidiano,</span> <span class="verse"><a name="16">16</a>dicat autem aliquis de vobis illis: " Ite in pace, calefacimini et saturamini ", non dederitis autem eis, quae necessaria sunt corporis, quid proderit?</span> <span class="verse"><a name="17">17</a>Sic et fides, si non habeat opera, mortua est in semetipsa.</span> <span class="verse"><a name="18">18</a>Sed dicet quis: " Tu fidem habes, et ego opera habeo ". Ostende mihi fidem tuam sine operibus, et ego tibi ostendam ex operibus meis fidem.</span> <span class="verse"><a name="19">19</a>Tu credis quoniam unus est Deus? Bene facis; et daemones credunt et contremiscunt!</span> <span class="verse"><a name="20">20</a>Vis autem scire, o homo inanis, quoniam fides sine operibus otiosa est?</span> <span class="verse"><a name="21">21</a>Abraham, pater noster, nonne ex operibus iustificatus est offerens Isaac filium suum super altare?</span> <span class="verse"><a name="22">22</a>Vides quoniam fides cooperabatur operibus illius, et ex operibus fides consummata est;</span> <span class="verse"><a name="23">23</a>et suppleta est Scriptura dicens: " Credidit Abraham Deo, et reputatum est illi ad iustitiam ", et amicus Dei appellatus est.</span> <span class="verse"><a name="24">24</a>Videtis quoniam ex operibus iustificatur homo et non ex fide tantum.</span> <span class="verse"><a name="25">25</a>Similiter autem et Rahab, meretrix nonne ex operibus iustificata est suscipiens nuntios et alia via eiciens?</span> <span class="verse"><a name="26">26</a>Sicut enim corpus sine spiritu emortuum est, ita et fides sine operibus mortua est.</span> </p></div</div></div></body></html>