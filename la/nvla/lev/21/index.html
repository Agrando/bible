<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/lev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/lev">Leviticus</a> &gt <strong>Chapter 21</strong></div><p><span class="verse"><a name="1">1</a>Dixit quoque Dominus ad Moysen: " Loquere ad sacer dotes filios Aaron et dices eis: Ne contaminetur sacerdos in mortibus civium suorum,</span> <span class="verse"><a name="2">2</a>nisi tantum in consanguineis propinquis, id est super matre et patre et filio ac filia, fratre quoque</span> <span class="verse"><a name="3">3</a>et sorore virgine propinqua, quae non est nupta viro; in ipsa contaminabitur.</span> <span class="verse"><a name="4">4</a>Non contaminabitur ut maritus in cognatis suis, ne profanetur.</span> <span class="verse"><a name="5">5</a>Non radent caput nec barbam neque in carne sua facient incisuras.</span> <span class="verse"><a name="6">6</a>Sancti erunt Deo suo et non polluent nomen eius: incensa enim Domini et panem Dei sui offerunt et ideo sancti erunt.</span> <span class="verse"><a name="7">7</a>Scortum et oppressam non ducent uxorem nec eam, quae repudiata est a marito, quia consecratus est Deo suo.</span> <span class="verse"><a name="8">8</a>Et sanctificabis eum, quia panem Dei sui offert. Sit ergo sanctus tibi, quia ego sanctus sum, Dominus, qui sanctifico vos.</span> <span class="verse"><a name="9">9</a>Sacerdotis filia, si profanaverit se stupro, profanat nomen patris sui; flammis exuretur.</span> <span class="verse"><a name="10">10</a>Sacerdos maximus inter fratres suos, super cuius caput fusum est unctionis oleum, et cuius manus in sacerdotio consecratae sunt, vestitusque est sanctis vestibus, comam suam non excutiet, vestimenta non scindet</span> <span class="verse"><a name="11">11</a>et ad omnem mortuum non ingredietur omnino; super patre quoque suo et matre non contaminabitur.</span> <span class="verse"><a name="12">12</a>Nec egredietur de sanctuario, ne polluat sanctuarium Domini, quia consecratus est oleo unctionis Dei sui. Ego Dominus.</span> <span class="verse"><a name="13">13</a>Virginem ducet uxorem;</span> <span class="verse"><a name="14">14</a>viduam et repudiatam et oppressam atque meretricem non accipiet, sed virginem de cognatis suis ducet uxorem.</span> <span class="verse"><a name="15">15</a>Ne profanet stirpem suam inter cognatos suos, quia ego Dominus, qui sanctifico eum ".</span> <span class="verse"><a name="16">16</a>Locutusque est Dominus ad Moysen dicens:</span> <span class="verse"><a name="17">17</a>" Loquere ad Aaron: Homo de semine tuo in generationibus suis, qui habuerit maculam, non accedet, ut offerat panem Dei sui;</span> <span class="verse"><a name="18">18</a>quia quicumque habuerit maculam, non accedet: si caecus fuerit vel claudus, si mutilo naso vel deformis,</span> <span class="verse"><a name="19">19</a>si fracto pede vel manu,</span> <span class="verse"><a name="20">20</a>si gibbus, si pusillus, si albuginem habens in oculo, si iugem scabiem, si impetiginem in corpore vel contritos testiculos.</span> <span class="verse"><a name="21">21</a>Omnis, qui habuerit maculam de semine Aaron sacerdotis, non accedet offerre incensa Domini nec panem Dei sui.</span> <span class="verse"><a name="22">22</a>Vescetur tamen pane Dei sui de sanctissimis et de sanctis.</span> <span class="verse"><a name="23">23</a>Sed ad velum non ingrediatur nec accedat ad altare, quia maculam habet et contaminare non debet sanctuaria mea, quia ego Dominus, qui sanctifico ea ".</span> <span class="verse"><a name="24">24</a>Locutus est ergo Moyses ad Aaron et filios eius et ad omnem Israel.</span> </p></div</div></div></body></html>