<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/num/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/num">Numbers</a> &gt <strong>Chapter 33</strong></div><p><span class="verse"><a name="1">1</a>Hae sunt mansiones filiorum Israel, qui egressi sunt de Ae gypto per turmas suas in manu Moysi et Aaron,</span> <span class="verse"><a name="2">2</a>quas descripsit Moyses iuxta castrorum loca, quae Domini iussione mutabant.</span> <span class="verse"><a name="3">3</a>Profecti igitur de Ramesse mense primo, quinta decima die mensis primi, altera die Paschae, filii Israel in manu excelsa, videntibus cunctis Aegyptiis</span> <span class="verse"><a name="4">4</a>et sepelientibus primogenitos, quos percusserat Dominus, nam et in diis eorum exercuerat ultionem,</span> <span class="verse"><a name="5">5</a>castrametati sunt in Succoth.</span> <span class="verse"><a name="6">6</a>Et de Succoth venerunt in Etham, quae est in extremis finibus solitudinis.</span> <span class="verse"><a name="7">7</a>Inde egressi venerunt contra Phihahiroth, quae respicit Beelsephon, et castrametati sunt ante Magdolum.</span> <span class="verse"><a name="8">8</a>Profectique de Phihahiroth transierunt per medium mare in solitudinem, et ambulantes tribus diebus per desertum Etham castrametati sunt in Mara.</span> <span class="verse"><a name="9">9</a>Profectique de Mara venerunt in Elim, ubi erant duodecim fontes aquarum et palmae septuaginta; ibique castrametati sunt.</span> <span class="verse"><a name="10">10</a>Sed et inde egressi fixerunt tentoria super mare Rubrum. Profectique de mari Rubro</span> <span class="verse"><a name="11">11</a>castrametati sunt in deserto Sin;</span> <span class="verse"><a name="12">12</a>unde egressi venerunt in Daphca.</span> <span class="verse"><a name="13">13</a>Profectique de Daphca castrametati sunt in Alus.</span> <span class="verse"><a name="14">14</a>Egressique de Alus in Raphidim fixere tentoria, ubi populo defuit aqua ad bibendum;</span> <span class="verse"><a name="15">15</a>profectique de Raphidim castrametati sunt in deserto Sinai.</span> <span class="verse"><a name="16">16</a>Sed et de solitudine Sinai egressi venerunt ad Cibrottaava;</span> <span class="verse"><a name="17">17</a>profectique de Cibrottaava castrametati sunt in Aseroth.</span> <span class="verse"><a name="18">18</a>Et de Aseroth venerunt in Rethma;</span> <span class="verse"><a name="19">19</a>profectique de Rethma castrametati sunt in Remmonphares.</span> <span class="verse"><a name="20">20</a>Unde egressi venerunt in Lebna;</span> <span class="verse"><a name="21">21</a>de Lebna castrametati sunt in Ressa;</span> <span class="verse"><a name="22">22</a>egressique de Ressa venerunt in Ceelatha,</span> <span class="verse"><a name="23">23</a>unde profecti castrametati sunt in monte Sepher.</span> <span class="verse"><a name="24">24</a>Egressi de monte Sepher venerunt in Arada;</span> <span class="verse"><a name="25">25</a>inde proficiscentes castrametati sunt in Maceloth;</span> <span class="verse"><a name="26">26</a>profectique de Maceloth venerunt in Thahath;</span> <span class="verse"><a name="27">27</a>de Thahath castrametati sunt in Thare.</span> <span class="verse"><a name="28">28</a>Unde egressi fixere tentoria in Methca</span> <span class="verse"><a name="29">29</a>et de Methca castrametati sunt in Hesmona;</span> <span class="verse"><a name="30">30</a>profectique de Hesmona venerunt in Moseroth.</span> <span class="verse"><a name="31">31</a>Et de Moseroth castrametati sunt in Beneiacan;</span> <span class="verse"><a name="32">32</a>profectique de Beneiacan venerunt in montem Gadgad;</span> <span class="verse"><a name="33">33</a>unde profecti castrametati sunt in Ietebatha.</span> <span class="verse"><a name="34">34</a>Et de Ietebatha venerunt in Ebrona;</span> <span class="verse"><a name="35">35</a>egressique de Ebrona castrametati sunt in Asiongaber.</span> <span class="verse"><a name="36">36</a>Inde profecti venerunt in desertum Sin, hoc est Cades.</span> <span class="verse"><a name="37">37</a>Egressique de Cades castrametati sunt in monte Hor in extremis finibus terrae Edom.</span> <span class="verse"><a name="38">38</a>Ascenditque Aaron sacerdos in montem Hor, iubente Domino, et ibi mortuus est anno quadragesimo egressionis filiorum Israel ex Aegypto, mense quinto, prima die mensis,</span> <span class="verse"><a name="39">39</a>cum esset annorum centum viginti trium.</span> <span class="verse"><a name="40">40</a>Audivitque Chananaeus rex Arad, qui habitabat in Nageb, in terra Chanaan, venisse filios Israel.</span> <span class="verse"><a name="41">41</a>Et profecti de monte Hor castrametati sunt in Salmona;</span> <span class="verse"><a name="42">42</a>unde egressi venerunt in Phinon.</span> <span class="verse"><a name="43">43</a>Profectique de Phinon castrametati sunt in Oboth;</span> <span class="verse"><a name="44">44</a>et de Oboth venerunt in Ieabarim, quae est in finibus Moabitarum.</span> <span class="verse"><a name="45">45</a>Profectique de Ieabarim fixere tentoria in Dibongad;</span> <span class="verse"><a name="46">46</a>unde egressi castrametati sunt in Elmondeblathaim.</span> <span class="verse"><a name="47">47</a>Egressique de Elmondeblathaim venerunt ad montes Abarim contra Nabo.</span> <span class="verse"><a name="48">48</a>Profectique de montibus Abarim transierunt ad campestria Moab supra Iordanem contra Iericho;</span> <span class="verse"><a name="49">49</a>ibique castrametati sunt de Bethiesimoth usque ad Abelsettim in campestribus Moab.</span> <span class="verse"><a name="50">50</a>Ubi locutus est Dominus ad Moysen:</span> <span class="verse"><a name="51">51</a>" Praecipe filiis Israel et dic ad eos: Quando transieritis Iordanem intrantes terram Chanaan,</span> <span class="verse"><a name="52">52</a>disperdite cunctos habitatores terrae ante vos, confringite omnes imagines eorum et omnes statuas comminuite atque omnia excelsa vastate.</span> <span class="verse"><a name="53">53</a>Possidebitis terram et habitabitis in ea. Ego enim dedi vobis illam in possessionem,</span> <span class="verse"><a name="54">54</a>quam dividetis inter tribus vestras. Maiori dabitis latiorem et minori angustiorem; singulis, ut sors ceciderit, ita tribuetur hereditas; per tribus et familias possessio dividetur.</span> <span class="verse"><a name="55">55</a>Sin autem nolueritis expellere habitatores terrae, qui remanserint, erunt vobis quasi spinae in oculis vestris et sudes in lateribus, et adversabuntur vobis in terra habitationis vestrae;</span> <span class="verse"><a name="56">56</a>et, quidquid illis cogitaveram facere, vobis faciam ".</span> </p></div</div></div></body></html>