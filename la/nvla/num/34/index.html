<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/num/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/num">Numbers</a> &gt <strong>Chapter 34</strong></div><p><span class="verse"><a name="1">1</a>Locutusque est Dominus ad Moysen dicens:</span> <span class="verse"><a name="2">2</a>" Praecipe fi liis Israel et dices ad eos: Cum ingressi fueritis terram hanc Chanaan, et in possessionem vobis sorte ceciderit, his finibus terminabitur.</span> <span class="verse"><a name="3">3</a>Pars meridiana incipiet a solitudine Sin, quae est iuxta Edom, et habebit terminos contra orientem mare Salsissimum.</span> <span class="verse"><a name="4">4</a>Qui circuibunt australem plagam per ascensum Acrabbim (id est Scorpionum), ita ut transeant in Sin et perveniant ad meridiem Cadesbarne, unde egredientur ad Asaraddar et tendent usque ad Asemona.</span> <span class="verse"><a name="5">5</a>Ibitque per gyrum terminus ab Asemona usque ad torrentem Aegypti, et maris Magni litore finietur.</span> <span class="verse"><a name="6">6</a>Plaga autem occidentalis a mari Magno incipiet et ipso fine claudetur.</span> <span class="verse"><a name="7">7</a>Porro ad septentrionalem plagam a mari Magno termini incipient pervenientes usque ad montem Hor,</span> <span class="verse"><a name="8">8</a>a quo venient in introitum Emath usque ad terminos Sedada.</span> <span class="verse"><a name="9">9</a>Ibuntque confinia usque ad Zephrona et Asarenon. Hi erunt termini in parte aquilonis.</span> <span class="verse"><a name="10">10</a>Inde metabuntur fines contra orientalem plagam de Asarenon usque Sephama;</span> <span class="verse"><a name="11">11</a>et de Sephama descendent termini in Rebla ad orientem Ain; inde descendent et pervenient ad latus maris Chenereth in oriente</span> <span class="verse"><a name="12">12</a>et tendent usque ad Iordanem, et ad ultimum Salsissimo claudentur mari.Hanc habebitis terram per fines suos in circuitu ".</span> <span class="verse"><a name="13">13</a>Praecepitque Moyses filiis Israel dicens: " Haec erit terra, quam possidebitis sorte et quam iussit Dominus dari novem tribubus et dimidiae tribui.</span> <span class="verse"><a name="14">14</a>Tribus enim filiorum Ruben per familias suas et tribus filiorum Gad iuxta cognationum numerum media quoque tribus Manasse,</span> <span class="verse"><a name="15">15</a>id est duae semis tribus, acceperunt partem suam trans Iordanem contra Iericho ad orientalem plagam ".</span> <span class="verse"><a name="16">16</a>Et ait Dominus ad Moysen:</span> <span class="verse"><a name="17">17</a>" Haec sunt nomina virorum, qui terram vobis divident: Eleazar sacerdos et Iosue filius Nun</span> <span class="verse"><a name="18">18</a>et singuli principes de tribubus singulis,</span> <span class="verse"><a name="19">19</a>quorum ista sunt vocabula: de tribu Iudae Chaleb filius Iephonne;</span> <span class="verse"><a name="20">20</a>de tribu Simeon Samuel filius Ammiud;</span> <span class="verse"><a name="21">21</a>de tribu Beniamin Elidad filius Chaselon;</span> <span class="verse"><a name="22">22</a>de tribu filiorum Dan Bocci filius Iogli.</span> <span class="verse"><a name="23">23</a>Filiorum Ioseph: de tribu Manasse Hanniel filius Ephod,</span> <span class="verse"><a name="24">24</a>de tribu Ephraim Camuel filius Sephtan.</span> <span class="verse"><a name="25">25</a>De tribu Zabulon Elisaphan filius Pharnach;</span> <span class="verse"><a name="26">26</a>de tribu Issachar dux Phaltiel filius Ozan;</span> <span class="verse"><a name="27">27</a>de tribu Aser Ahiud filius Salomi;</span> <span class="verse"><a name="28">28</a>de tribu Nephthali Phedael filius Ammiud ".</span> <span class="verse"><a name="29">29</a>Hi sunt, quibus praecepit Dominus, ut dividerent filiis Israel terram Chanaan.</span> </p></div</div></div></body></html>