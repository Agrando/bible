<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/num/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/num">Numbers</a> &gt <strong>Chapter 28</strong></div><p><span class="verse"><a name="1">1</a>Dixit quoque Dominus ad Moysen:</span> <span class="verse"><a name="2">2</a>" Praecipe filiis Is rael et dices ad eos: Oblationem meam et panem meum, sacrificium ignis in odorem suavissimum offerte per tempora sua.</span> <span class="verse"><a name="3">3</a>Hoc est sacrificium ignis, quod offerre debetis: agnos anniculos immaculatos duos cotidie in holocaustum sempiternum;</span> <span class="verse"><a name="4">4</a>unum offeretis mane et alterum ad vesperam;</span> <span class="verse"><a name="5">5</a>decimam partem ephi similae in oblationem, quae conspersa sit oleo purissimo et habeat quartam partem hin.</span> <span class="verse"><a name="6">6</a>Holocaustum iuge est, quod obtulistis in monte Sinai in odorem suavissimum, sacrificium ignis Domino;</span> <span class="verse"><a name="7">7</a>et libabitis vini quartam partem hin per agnos singulos; in sanctuario effundetis libamen potus inebriantis Domino.</span> <span class="verse"><a name="8">8</a>Alterumque agnum similiter offeretis ad vesperam, iuxta ritum sacrificii matutini: sacrificium ignis in odorem suavissimum Domino.</span> <span class="verse"><a name="9">9</a>Die autem sabbati offeretis duos agnos anniculos immaculatos et duas decimas similae oleo conspersae et libamentum eius.</span> <span class="verse"><a name="10">10</a>Est holocaustum sabbati per singula sabbata, praeter holocaustum sempiternum et libamentum eius.</span> <span class="verse"><a name="11">11</a>In calendis autem offeretis holocaustum Domino vitulos de armento duos, arietem unum, agnos anniculos septem immaculatos</span> <span class="verse"><a name="12">12</a>et tres decimas similae oleo conspersae in oblatione per singulos vitulos et duas decimas similae oleo conspersae per singulos arietes,</span> <span class="verse"><a name="13">13</a>et decimam unam similae oleo conspersae in oblatione per agnos singulos: holocaustum in odorem suavissimum, sacrificium ignis Domino.</span> <span class="verse"><a name="14">14</a>Libamenta autem eorum ista erunt: media pars hin vini per singulos vitulos, tertia per arietem, quarta per agnum. Hoc erit holocaustum per omnes menses, qui sibi anno vertente succedunt.</span> <span class="verse"><a name="15">15</a>Hircus quoque offeretur Domino pro peccato, praeter holocaustum sempiternum cum libamentis suis.</span> <span class="verse"><a name="16">16</a>Mense autem primo, quarta decima die mensis Pascha Domini erit,</span> <span class="verse"><a name="17">17</a>et quinta decima die sollemnitas. Septem diebus vescemini azymis,</span> <span class="verse"><a name="18">18</a>quarum die prima conventus sanctus erit; omne opus servile non facietis in ea.</span> <span class="verse"><a name="19">19</a>Offeretisque sacrificium ignis, holocaustum Domino: vitulos de armento duos, arietem unum, agnos anniculos immaculatos septem;</span> <span class="verse"><a name="20">20</a>et oblationem singulorum ex simila, quae conspersa sit oleo, tres decimas per singulos vitulos et duas decimas per arietem</span> <span class="verse"><a name="21">21</a>et decimam unam per agnos singulos, id est per septem agnos;</span> <span class="verse"><a name="22">22</a>et hircum pro peccato unum, ut expietur pro vobis,</span> <span class="verse"><a name="23">23</a>praeter holocaustum matutinum, quod semper offeretis.</span> <span class="verse"><a name="24">24</a>Ita facietis per singulos dies septem dierum: panem, sacrificium ignis in odorem suavissimum Domino praeter holocaustum iuge et libationem eius.</span> <span class="verse"><a name="25">25</a>Die quoque septimo conventus sanctus erit vobis; omne opus servile non facietis in eo.</span> <span class="verse"><a name="26">26</a>Die etiam primitivorum, quando offeretis oblationem novam Domino, in sollemnitate Hebdomadarum, conventus sanctus erit vobis; omne opus servile non facietis in ea.</span> <span class="verse"><a name="27">27</a>Offeretisque holocaustum in odorem suavissimum Domino: vitulos de armento duos, arietem unum et agnos anniculos immaculatos septem,</span> <span class="verse"><a name="28">28</a>atque in oblatione eorum similae oleo conspersae, tres decimas per singulos vitulos, per arietem duas,</span> <span class="verse"><a name="29">29</a>per agnos decimam unam, qui simul sunt agni septem;</span> <span class="verse"><a name="30">30</a>hircum quoque, qui mactatur pro expiatione,</span> <span class="verse"><a name="31">31</a>praeter holocaustum sempiternum et oblationem eius. Immaculata offeretis omnia cum libationibus suis.</span> </p></div</div></div></body></html>