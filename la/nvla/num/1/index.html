<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/num/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/num">Numbers</a> &gt <strong>Chapter 1</strong></div><p><span class="verse"><a name="1">1</a>Locutusque est Dominus ad Moysen in deserto Sinai in ta bernaculo conventus, prima die mensis secundi, anno altero egressionis eorum ex Aegypto, dicens:</span> <span class="verse"><a name="2">2</a>" Tollite summam universae congregationis filiorum Israel per cognationes et domos suas et nomina singulorum, quidquid sexus est masculini</span> <span class="verse"><a name="3">3</a>a vicesimo anno et supra omnium ex Israel, qui possunt ad bella procedere, et numerabitis eos per turmas suas, tu et Aaron.</span> <span class="verse"><a name="4">4</a>Eritque vobiscum vir per tribum, princeps domus patrum suorum,</span> <span class="verse"><a name="5">5</a>quorum ista sunt nomina: de Ruben Elisur filius Sedeur;</span> <span class="verse"><a name="6">6</a>de Simeon Salamiel filius Surisaddai;</span> <span class="verse"><a name="7">7</a>de Iuda Naasson filius Aminadab;</span> <span class="verse"><a name="8">8</a>de Issachar Nathanael filius Suar;</span> <span class="verse"><a name="9">9</a>de Zabulon Eliab filius Helon.</span> <span class="verse"><a name="10">10</a>Filiorum autem Ioseph: de Ephraim Elisama filius Ammiud; de Manasse Gamaliel filius Phadassur.</span> <span class="verse"><a name="11">11</a>De Beniamin Abidan filius Gedeonis;</span> <span class="verse"><a name="12">12</a>de Dan Ahiezer filius Ammisaddai;</span> <span class="verse"><a name="13">13</a>de Aser Phegiel filius Ochran;</span> <span class="verse"><a name="14">14</a>de Gad Eliasaph filius Deuel;</span> <span class="verse"><a name="15">15</a>de Nephthali Ahira filius Enan ".</span> <span class="verse"><a name="16">16</a>Hi viri nobilissimi congregationis principes tribuum patrum suorum et capita milium Israel.</span> <span class="verse"><a name="17">17</a>Quos tulerunt Moyses et Aaron nominatim designatos</span> <span class="verse"><a name="18">18</a>et omnem congregationem congregaverunt primo die mensis secundi recensentes eos per cognationes et domos patrum eorum, per nomina singulorum a vicesimo anno et supra per capita,</span> <span class="verse"><a name="19">19</a>sicut praeceperat Dominus Moysi. Numeratique sunt in deserto Sinai.</span> <span class="verse"><a name="20">20</a>De Ruben primogenito Israelis generationes per familias ac domos patrum suorum, per nomina capitum singulorum omne quod sexus est masculini a vicesimo anno et supra procedentium ad bellum.</span> <span class="verse"><a name="21">21</a>Recensiti tribus Ruben quadraginta sex milia quingenti.</span> <span class="verse"><a name="22">22</a>De filiis Simeon generationes per familias ac domos cognationum suarum recensiti sunt per nomina et capita singulorum omne quod sexus est masculini a vicesimo anno et supra procedentium ad bellum.</span> <span class="verse"><a name="23">23</a>Recensiti tribus Simeon quinquaginta novem milia trecenti.</span> <span class="verse"><a name="24">24</a>De filiis Gad generationes per familias ac domos cognationum suarum recensiti sunt per nomina singulorum a viginti annis et supra omnes, qui ad bella procederent,</span> <span class="verse"><a name="25">25</a>quadraginta quinque milia sescenti quinquaginta.</span> <span class="verse"><a name="26">26</a>De filiis Iudae generationes per familias ac domos cognationum suarum per nomina singulorum a vicesimo anno et supra omnes, qui poterant ad bella procedere,</span> <span class="verse"><a name="27">27</a>recensiti sunt septuaginta quattuor milia sescenti.</span> <span class="verse"><a name="28">28</a>De filiis Issachar generationes per familias ac domos cognationum suarum per nomina singulorum a vicesimo anno et supra omnes, qui ad bella procederent,</span> <span class="verse"><a name="29">29</a>recensiti sunt quinquaginta quattuor milia quadringenti.</span> <span class="verse"><a name="30">30</a>De filiis Zabulon generationes per familias ac domos cognationum suarum recensiti sunt per nomina singulorum a vicesimo anno et supra omnes, qui poterant ad bella procedere,</span> <span class="verse"><a name="31">31</a>quinquaginta septem milia quadringenti.</span> <span class="verse"><a name="32">32</a>De filiis Ioseph filiorum Ephraim generationes per familias ac domos cognationum suarum recensiti sunt per nomina singulorum a vicesimo anno et supra omnes, qui poterant ad bella procedere,</span> <span class="verse"><a name="33">33</a>quadraginta milia quingenti.</span> <span class="verse"><a name="34">34</a>Porro filiorum Manasse generationes per familias ac domos cognationum suarum recensiti sunt per nomina singulorum a viginti annis et supra omnes, qui poterant ad bella procedere,</span> <span class="verse"><a name="35">35</a>triginta duo milia ducenti.</span> <span class="verse"><a name="36">36</a>De filiis Beniamin generationes per familias ac domos cognationum suarum recensiti sunt nominibus singulorum a vicesimo anno et supra omnes, qui poterant ad bella procedere,</span> <span class="verse"><a name="37">37</a>triginta quinque milia quadringenti.</span> <span class="verse"><a name="38">38</a>De filiis Dan generationes per familias ac domos cognationum suarum recensiti sunt nominibus singulorum a vicesimo anno et supra omnes, qui poterant ad bella procedere,</span> <span class="verse"><a name="39">39</a>sexaginta duo milia septingenti.</span> <span class="verse"><a name="40">40</a>De filiis Aser generationes per familias ac domos cognationum suarum recensiti sunt per nomina singulorum a vicesimo anno et supra omnes, qui poterant ad bella procedere,</span> <span class="verse"><a name="41">41</a>quadraginta milia et mille quingenti.</span> <span class="verse"><a name="42">42</a>De filiis Nephthali generationes per familias ac domos cognationum suarum recensiti sunt nominibus singulorum a vicesimo anno et supra omnes, qui poterant ad bella procedere,</span> <span class="verse"><a name="43">43</a>quinquaginta tria milia quadringenti.</span> <span class="verse"><a name="44">44</a>Hi sunt quos numeraverunt Moyses et Aaron et duodecim principes Israel, singuli per domos patrum suorum.</span> <span class="verse"><a name="45">45</a>Fueruntque omnis numerus filiorum Israel per domos patrum suorum a vicesimo anno et supra, qui poterant ad bella procedere,</span> <span class="verse"><a name="46">46</a>sescenta tria milia virorum quingenti quinquaginta.</span> <span class="verse"><a name="47">47</a>Levitae autem in tribu patrum suorum non sunt numerati cum eis.</span> <span class="verse"><a name="48">48</a>Locutusque est Dominus ad Moysen dicens:</span> <span class="verse"><a name="49">49</a>" Tribum Levi noli numerare neque pones summam eorum cum filiis Israel,</span> <span class="verse"><a name="50">50</a>sed constitue eos super habitaculum testimonii et cuncta vasa eius et quidquid ad caeremonias pertinet. Ipsi portabunt habitaculum et omnia utensilia eius et erunt in ministerio ac per gyrum habitaculi metabuntur.</span> <span class="verse"><a name="51">51</a>Cum proficiscendum fuerit, deponent Levitae habitaculum; cum castrametandum, erigent; quisquis externorum accesserit, occidetur.</span> <span class="verse"><a name="52">52</a>Metabuntur autem castra filii Israel, unusquisque per turmas et cuneos atque exercitum suum.</span> <span class="verse"><a name="53">53</a>Porro Levitae per gyrum habitaculi testimonii figent tentoria, ne fiat indignatio super congregationem filiorum Israel, et excubabunt in custodiis habitaculi testimonii ".</span> <span class="verse"><a name="54">54</a>Fecerunt ergo filii Israel iuxta omnia, quae praeceperat Dominus Moysi.</span> </p></div</div></div></body></html>