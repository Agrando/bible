<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/num/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/num">Numbers</a> &gt <strong>Chapter 2</strong></div><p><span class="verse"><a name="1">1</a>Locutusque est Dominus ad Moysen et Aaron dicens:</span> <span class="verse"><a name="2">2</a>" Singuli per turmas, signa atque vexilla et domos patrum suorum castrametabuntur filii Israel per gyrum tabernaculi conventus.</span> <span class="verse"><a name="3">3</a>Ad orientem Iudas figet tentoria per turmas exercitus sui, fuitque princeps filiorum eius Naasson filius Aminadab;</span> <span class="verse"><a name="4">4</a>et eius summa pugnantium septuaginta quattuor milia sescenti.</span> <span class="verse"><a name="5">5</a>Iuxta eum castrametabuntur de tribu Issachar, quorum princeps fuit Nathanael filius Suar;</span> <span class="verse"><a name="6">6</a>et omnis numerus pugnatorum eius quinquaginta quattuor milia quadringenti.</span> <span class="verse"><a name="7">7</a>In tribu Zabulon princeps fuit Eliab filius Helon;</span> <span class="verse"><a name="8">8</a>et numerus exercitus pugnatorum eius quinquaginta septem milia quadringenti.</span> <span class="verse"><a name="9">9</a>Universi, qui in castris Iudae annumerati sunt, fuerunt centum octoginta sex milia quadringenti, et per turmas suas primi egredientur.</span> <span class="verse"><a name="10">10</a>Vexillum castrorum Ruben ad meridianam plagam erit, secundum exercitus eorum; princeps Elisur filius Sedeur;</span> <span class="verse"><a name="11">11</a>et cunctus exercitus pugnatorum eius, qui numerati sunt, quadraginta sex milia quingenti.</span> <span class="verse"><a name="12">12</a>Iuxta eum castrametabuntur de tribu Simeon, quorum princeps fuit Salamiel filius Surisaddai;</span> <span class="verse"><a name="13">13</a>et cunctus exercitus pugnatorum eius, qui numerati sunt, quinquaginta novem milia trecenti.</span> <span class="verse"><a name="14">14</a>In tribu Gad princeps fuit Eliasaph filius Deuel;</span> <span class="verse"><a name="15">15</a>et cunctus exercitus pugnatorum eius, qui numerati sunt, quadraginta quinque milia sescenti quinquaginta.</span> <span class="verse"><a name="16">16</a>Omnes, qui recensiti sunt in castris Ruben, centum quinquaginta milia et mille quadringenti quinquaginta, per turmas suas in secundo loco proficiscentur.</span> <span class="verse"><a name="17">17</a>Levabitur deinde tabernaculum conventus, castra Levitarum in medio castrorum, quomodo erigetur ita et deponetur; singuli per loca et vexilla sua proficiscentur.</span> <span class="verse"><a name="18">18</a>Ad occidentalem plagam erit vexillum castrorum filiorum Ephraim per turmas suas, quorum princeps fuit Elisama filius Ammiud;</span> <span class="verse"><a name="19">19</a>cunctus exercitus pugnatorum eius, qui numerati sunt, quadraginta milia quingenti.</span> <span class="verse"><a name="20">20</a>Et cum eis tribus filiorum Manasse, quorum princeps fuit Gamaliel filius Phadassur;</span> <span class="verse"><a name="21">21</a>cunctusque exercitus pugnatorum eius, qui numerati sunt, triginta duo milia ducenti.</span> <span class="verse"><a name="22">22</a>In tribu filiorum Beniamin princeps fuit Abidan filius Gedeonis;</span> <span class="verse"><a name="23">23</a>et cunctus exercitus pugnatorum eius, qui recensiti sunt, triginta quinque milia quadringenti.</span> <span class="verse"><a name="24">24</a>Omnes, qui numerati sunt in castris Ephraim, centum octo milia centum, per turmas suas tertii proficiscentur.</span> <span class="verse"><a name="25">25</a>Ad aquilonis partem stabit vexillum castrorum filiorum Dan secundum exercitus suos, quorum princeps fuit Ahiezer filius Ammisaddai;</span> <span class="verse"><a name="26">26</a>cunctus exercitus pugnatorum eius, qui numerati sunt, sexaginta duo milia septingenti.</span> <span class="verse"><a name="27">27</a>Iuxta eum figet tentoria tribus Aser, quorum princeps fuit Phegiel filius Ochran;</span> <span class="verse"><a name="28">28</a>cunctus exercitus pugnatorum eius, qui numerati sunt, quadraginta milia et mille quingenti.</span> <span class="verse"><a name="29">29</a>De tribu filiorum Nephthali princeps fuit Ahira filius Enan;</span> <span class="verse"><a name="30">30</a>cunctus exercitus pugnatorum eius quinquaginta tria milia quadringenti.</span> <span class="verse"><a name="31">31</a>Omnes, qui numerati sunt in castris Dan, fuerunt centum quinquaginta septem milia sescenti, et novissimi proficiscentur secundum vexilla sua ".</span> <span class="verse"><a name="32">32</a>Hic numerus filiorum Israel, per domos patrum suorum omnes recensiti secundum exercitus suos, sescenta tria milia quingenti quinquaginta.</span> <span class="verse"><a name="33">33</a>Levitae autem non sunt numerati inter filios Israel; sic enim praeceperat Dominus Moysi.</span> <span class="verse"><a name="34">34</a>Feceruntque filii Israel iuxta omnia, quae mandaverat Dominus: castrametati sunt per vexilla sua et profecti per tribus ad domos patrum suorum.</span> </p></div</div></div></body></html>