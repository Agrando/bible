<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/num/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/num">Numbers</a> &gt <strong>Chapter 26</strong></div><p><span class="verse"><a name="1">1</a>Post hanc plagam dixit Do minus ad Moysen et Eleaza rum filium Aaron sacerdotem:</span> <span class="verse"><a name="2">2</a>" Numerate summam totius congregationis filiorum Israel a viginti annis et supra per domos et cognationes suas, cunctos, qui possunt ad bella procedere ".</span> <span class="verse"><a name="3">3</a>Locuti sunt itaque Moyses et Eleazar sacerdos in campestribus Moab super Iordanem contra Iericho ad eos, qui erant</span> <span class="verse"><a name="4">4</a>a viginti annis et supra, sicut Dominus imperaverat Moysi.Filiorum Israel, qui egressi sunt de terra Aegypti, iste est numerus.</span> <span class="verse"><a name="5">5</a>Ruben primogenitus Israel. Huius filius Henoch, a quo familia Henochitarum, et Phallu, a quo familia Phalluitarum,</span> <span class="verse"><a name="6">6</a>et Hesron, a quo familia Hesronitarum, et Charmi, a quo familia Charmitarum.</span> <span class="verse"><a name="7">7</a>Hae sunt familiae de stirpe Ruben, quarum numerus inventus est quadraginta tria milia et septingenti triginta.</span> <span class="verse"><a name="8">8</a>Filius Phallu: Eliab.</span> <span class="verse"><a name="9">9</a>Huius filii: Namuel et Dathan et Abiram. Isti sunt Dathan et Abiram principes populi, qui surrexerunt contra Moysen et Aaron in seditione Core, quando adversus Dominum rebellaverunt,</span> <span class="verse"><a name="10">10</a>et aperiens terra os suum devoravit eos et Core, morientibus plurimis, quando combussit ignis ducentos quinquaginta viros; et facti sunt in signum.</span> <span class="verse"><a name="11">11</a>Core pereunte, filii illius non perierunt.</span> <span class="verse"><a name="12">12</a>Filii Simeon per cognationes suas: Namuel, ab hoc familia Namuelitarum; Iamin, ab hoc familia Iaminitarum; Iachin, ab hoc familia Iachinitarum;</span> <span class="verse"><a name="13">13</a>Zara, ab hoc familia Zaraitarum; Saul, ab hoc familia Saulitarum.</span> <span class="verse"><a name="14">14</a>Hae sunt familiae de stirpe Simeon, quarum omnis numerus fuit viginti duo milia ducenti.</span> <span class="verse"><a name="15">15</a>Filii Gad per cognationes suas: Sephon, ab hoc familia Sephonitarum; Haggi, ab hoc familia Haggitarum; Suni, ab hoc familia Sunitarum;</span> <span class="verse"><a name="16">16</a>Ozni, ab hoc familia Oznitarum; Heri, ab hoc familia Heritarum;</span> <span class="verse"><a name="17">17</a>Arodi, ab hoc familia Aroditarum; Areli, ab hoc familia Arelitarum.</span> <span class="verse"><a name="18">18</a>Istae sunt familiae Gad, quarum omnis numerus fuit quadraginta milia quingenti.</span> <span class="verse"><a name="19">19</a>Filii Iudae Her et Onan, qui ambo mortui sunt in terra Chanaan.</span> <span class="verse"><a name="20">20</a>Fueruntque filii Iudae per cognationes suas: Sela, a quo familia Selanitarum; Phares, a quo familia Pharesitarum; Zara, a quo familia Zaraitarum.</span> <span class="verse"><a name="21">21</a>Porro filii Phares: Esrom, a quo familia Esromitarum; et Hamul, a quo familia Hamulitarum.</span> <span class="verse"><a name="22">22</a>Istae sunt familiae Iudae, quarum omnis numerus fuit septuaginta sex milia quingenti.</span> <span class="verse"><a name="23">23</a>Filii Issachar per cognationes suas: Thola, a quo familia Tholaitarum; Phua, a quo familia Phuaitarum;</span> <span class="verse"><a name="24">24</a>Iasub, a quo familia Iasubitarum; Semron, a quo familia Semronitarum.</span> <span class="verse"><a name="25">25</a>Hae sunt cognationes Issachar, quarum numerus fuit sexaginta quattuor milia trecenti.</span> <span class="verse"><a name="26">26</a>Filii Zabulon per cognationes suas: Sared, a quo familia Sareditarum; Elon, a quo familia Elonitarum; Iahelel, a quo familia Iahelelitarum.</span> <span class="verse"><a name="27">27</a>Hae sunt cognationes Zabulon, quarum numerus fuit sexaginta milia quingenti.</span> <span class="verse"><a name="28">28</a>Filii Ioseph per cognationes suas: Manasse et Ephraim.</span> <span class="verse"><a name="29">29</a>De Manasse ortus est Machir, a quo familia Machiritarum; Machir genuit Galaad, a quo familia Galaaditarum.</span> <span class="verse"><a name="30">30</a>Galaad habuit filios: Iezer, a quo familia Iezeritarum; et Helec, a quo familia Helecitarum;</span> <span class="verse"><a name="31">31</a>et Asriel, a quo familia Asrielitarum; et Sechem, a quo familia Sechemitarum;</span> <span class="verse"><a name="32">32</a>et Semida, a quo familia Semidaitarum; et Hepher, a quo familia Hepheritarum.</span> <span class="verse"><a name="33">33</a>Fuit autem Hepher pater Salphaad, qui filios non habebat sed tantum filias, quarum ista sunt nomina: Maala et Noa et Hegla et Melcha et Thersa.</span> <span class="verse"><a name="34">34</a>Hae sunt familiae Manasse, et numerus earum quinquaginta duo milia septingenti.</span> <span class="verse"><a name="35">35</a>Filii autem Ephraim per cognationes suas fuerunt hi: Suthala, a quo familia Suthalaitarum; Becher, a quo familia Becheritarum; Thehen, a quo familia Thehenitarum.</span> <span class="verse"><a name="36">36</a>Porro filius Suthala fuit Heran, a quo familia Heranitarum.</span> <span class="verse"><a name="37">37</a>Hae sunt cognationes filiorum Ephraim, quarum numerus fuit triginta duo milia quingenti. Isti sunt filii Ioseph per familias suas.</span> <span class="verse"><a name="38">38</a>Filii Beniamin in cognationibus suis: Bela, a quo familia Belaitarum; Asbel, a quo familia Asbelitarum; Ahiram, a quo familia Ahiramitarum;</span> <span class="verse"><a name="39">39</a>Supham, a quo familia Suphamitarum; Hupham, a quo familia Huphamitarum.</span> <span class="verse"><a name="40">40</a>Filii Bela: Ared et Naaman; de Ared familia Areditarum, de Naaman familia Naamanitarum.</span> <span class="verse"><a name="41">41</a>Hi sunt filii Beniamin per cognationes suas, quorum numerus fuit quadraginta quinque milia sescenti.</span> <span class="verse"><a name="42">42</a>Filii Dan per cognationes suas: Suham, a quo familia Suhamitarum. Hae sunt cognationes Dan per familias suas:</span> <span class="verse"><a name="43">43</a>omnes fuere Suhamitae, quorum numerus erat sexaginta quattuor milia quadringenti.</span> <span class="verse"><a name="44">44</a>Filii Aser per cognationes suas: Iemna, a quo familia Iemnaitarum; Isui, a quo familia Isuitarum; Beria, a quo familia Beriaitarum.</span> <span class="verse"><a name="45">45</a>Filii Beria: Heber, a quo familia Heberitarum, et Melchiel a quo familia Melchielitarum.</span> <span class="verse"><a name="46">46</a>Nomen autem filiae Aser fuit Sara.</span> <span class="verse"><a name="47">47</a>Hae cognationes filiorum Aser, et numerus eorum quinquaginta tria milia quadringenti.</span> <span class="verse"><a name="48">48</a>Filii Nephthali per cognationes suas: Iasiel, a quo familia Iasielitarum; Guni, a quo familia Gunitarum;</span> <span class="verse"><a name="49">49</a>Ieser, a quo familia Ieseritarum; Sellem, a quo familia Sellemitarum.</span> <span class="verse"><a name="50">50</a>Hae sunt cognationes filiorum Nephthali per familias suas, quorum numerus quadraginta quinque milia quadringenti.</span> <span class="verse"><a name="51">51</a>Ista est summa filiorum Israel qui recensiti sunt: sescenta milia et mille septingenti triginta.</span> <span class="verse"><a name="52">52</a>Locutusque est Dominus ad Moysen dicens:</span> <span class="verse"><a name="53">53</a>" Istis dividetur terra iuxta numerum vocabulorum in possessiones suas.</span> <span class="verse"><a name="54">54</a>Pluribus maiorem partem dabis et paucioribus minorem: singulis, sicut nunc recensiti sunt, tradetur possessio;</span> <span class="verse"><a name="55">55</a>ita dumtaxat, ut sors terram dividat. Secundum numerum tribuum patrum suorum hereditabunt.</span> <span class="verse"><a name="56">56</a>Quidquid sorte contigerit, hoc vel plures accipiant vel pauciores.</span> <span class="verse"><a name="57">57</a>Hic quoque est numerus filiorum Levi per familias suas: Gerson, a quo familia Gersonitarum; Caath, a quo familia Caathitarum; Merari, a quo familia Meraritarum.</span> <span class="verse"><a name="58">58</a>Hae sunt familiae Levi: familia Lobni, familia Hebroni, familia Moholi, familia Musi, familia Core. At vero Caath genuit Amram,</span> <span class="verse"><a name="59">59</a>qui habuit uxorem Iochabed filiam Levi, quae nata est ei in Aegypto. Haec genuit Amram viro suo filios, Aaron et Moysen et Mariam sororem eorum.</span> <span class="verse"><a name="60">60</a>De Aaron orti sunt Nadab et Abiu et Eleazar et Ithamar,</span> <span class="verse"><a name="61">61</a>quorum Nadab et Abiu mortui sunt, cum obtulissent ignem alienum coram Domino.</span> <span class="verse"><a name="62">62</a>Fueruntque omnes, qui numerati sunt, viginti tria milia generis masculini ab uno mense et supra; quia non sunt recensiti inter filios Israel, nec eis cum ceteris data possessio est.</span> <span class="verse"><a name="63">63</a>Hic est numerus filiorum Israel, qui descripti sunt a Moyse et Eleazaro sacerdote in campestribus Moab supra Iordanem contra Iericho;</span> <span class="verse"><a name="64">64</a>inter quos nullus fuit eorum, qui ante numerati sunt a Moyse et Aaron in deserto Sinai:</span> <span class="verse"><a name="65">65</a>praedixerat enim Dominus quod omnes morerentur in solitudine; nullusque remansit ex eis, nisi Chaleb filius Iephonne et Iosue filius Nun.</span> </p></div</div></div></body></html>