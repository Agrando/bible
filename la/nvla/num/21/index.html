<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/num/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/num">Numbers</a> &gt <strong>Chapter 21</strong></div><p><span class="verse"><a name="1">1</a>Quod cum audisset Chana naeus rex Arad, qui habita bat in Nageb, venisse scilicet Israel per viam Atarim, pugnavit contra illum et duxit ex eo captivos.</span> <span class="verse"><a name="2">2</a>At Israel voto se Domino obligans ait: " Si tradideris populum istum in manu mea, delebo urbes eius ".</span> <span class="verse"><a name="3">3</a>Exaudivitque Dominus preces Israel et tradidit Chananaeum, quem ille interfecit, subversis urbibus eius, et vocavit nomen loci illius Horma.</span> <span class="verse"><a name="4">4</a>Profecti sunt autem et de monte Hor per viam, quae ducit ad mare Rubrum, ut circumirent terram Edom. Et taedere coepit populum itineris.</span> <span class="verse"><a name="5">5</a>Locutusque contra Deum et Moysen ait: " Cur eduxisti nos de Aegypto, ut moreremur in solitudine? Deest panis, non sunt aquae; anima nostra iam nauseat super cibo isto levissimo ".</span> <span class="verse"><a name="6">6</a>Quam ob rem misit Dominus in populum ignitos serpentes, qui mordebant populum, et mortuus est populus multus ex Israel.</span> <span class="verse"><a name="7">7</a>Et venerunt ad Moysen atque dixerunt: " Peccavimus, quia locuti sumus contra Dominum et te; ora, ut tollat a nobis serpentes ". Oravitque Moyses pro populo.</span> <span class="verse"><a name="8">8</a>Et locutus est Dominus ad eum: " Fac serpentem ignitum et pone eum pro signo: qui percussus aspexerit eum, vivet ".</span> <span class="verse"><a name="9">9</a>Fecit ergo Moyses serpentem aeneum et posuit eum pro signo; quem cum percussi aspicerent, sanabantur.</span> <span class="verse"><a name="10">10</a>Profectique filii Israel castrametati sunt in Oboth,</span> <span class="verse"><a name="11">11</a>unde egressi fixere tentoria in Ieabarim, in solitudine, quae respicit Moab contra orientalem plagam.</span> <span class="verse"><a name="12">12</a>Et inde moventes venerunt ad torrentem Zared;</span> <span class="verse"><a name="13">13</a>quem relinquentes castrametati sunt ultra Arnon, qui est in deserto, quod prominet de finibus Amorraei. Siquidem Arnon terminus est Moab dividens Moabitas et Amorraeos.</span> <span class="verse"><a name="14">14</a>Unde dicitur in libro bellorum Domini:" Vaheb in Suphaet torrentes Arnon.</span> <span class="verse"><a name="15">15</a>Scopuli torrentium inclinati suntin habitationem Aret recumbunt in finibus Moabitarum ".</span> <span class="verse"><a name="16">16</a>Ex eo loco in Beer. Hic est puteus, super quo locutus est Dominus ad Moysen: " Congrega populum, et dabo ei aquam ".</span> <span class="verse"><a name="17">17</a>Tunc cecinit Israel carmen istud:" Ascendat puteus. Concinite ei.</span> <span class="verse"><a name="18">18</a>Puteus, quem foderunt principeset paraverunt duces populiin sceptris et in baculis suis ".De solitudine in Matthana;</span> <span class="verse"><a name="19">19</a>de Matthana in Nahaliel; de Nahaliel in Bamoth;</span> <span class="verse"><a name="20">20</a>de Bamoth in vallem, quae est in regione Moab in vertice Phasga, qui respicit contra desertum.</span> <span class="verse"><a name="21">21</a>Misit autem Israel nuntios ad Sehon regem Amorraeorum dicens:</span> <span class="verse"><a name="22">22</a>" Obsecro, ut transire mihi liceat per terram tuam: non declinabimus in agros et vineas, non bibemus aquas ex puteis. Via regia gradiemur, donec transeamus terminos tuos ".</span> <span class="verse"><a name="23">23</a>Qui concedere noluit, ut transiret Israel per fines suos; quin potius, populo congregato, egressus est obviam in desertum et venit in Iasa pugnavitque contra Israel.</span> <span class="verse"><a name="24">24</a>A quo percussus est in ore gladii, et possessa est terra eius ab Arnon usque Iaboc et filios Ammon; quia forti praesidio tenebantur termini Ammonitarum.</span> <span class="verse"><a name="25">25</a>Tulit ergo Israel omnes civitates eius et habitavit in urbibus Amorraei, in Hesebon scilicet et viculis eius.</span> <span class="verse"><a name="26">26</a>Hesebon enim erat urbs Sehon regis Amorraei, qui pugnavit contra primum regem Moab et tulit omnem terram, quae dicionis illius fuerat usque Arnon.</span> <span class="verse"><a name="27">27</a>Idcirco dicitur in proverbio:" Venite in Hesebon!Aedificetur et construatur civitas Sehon!</span> <span class="verse"><a name="28">28</a>Ignis egressus est de Hesebon,flamma de oppido Sehonet devoravit Ar Moabitarumet deglutivit excelsa Arnon.</span> <span class="verse"><a name="29">29</a>Vae tibi, Moab;peristi, popule Chamos!Dedit filios eius in fugamet filias in captivitatemregi Amorraeorum Sehon.</span> <span class="verse"><a name="30">30</a>Iecimus sagittas in eos,disperiit Hesebon usque Dibon.Vastavimus usque Nopheet usque Medaba ".</span> <span class="verse"><a name="31">31</a>Habitavit itaque Israel in terra Amorraei.</span> <span class="verse"><a name="32">32</a>Misitque Moyses, qui explorarent Iazer, cuius ceperunt viculos et expulerunt Amorraeos, qui erant ibi.</span> <span class="verse"><a name="33">33</a>Verteruntque se et ascenderunt per viam Basan, et occurrit eis Og rex Basan cum omni populo suo pugnaturus in Edrai.</span> <span class="verse"><a name="34">34</a>Dixitque Dominus ad Moysen: " Ne timeas eum, quia in manu tua tradidi illum et omnem populum ac terram eius, faciesque illi, sicut fecisti Sehon regi Amorraeorum habitatori Hesebon ".</span> <span class="verse"><a name="35">35</a>Percusserunt igitur et hunc cum filiis suis universumque populum eius usque ad internecionem; et possederunt terram illius.</span> </p></div</div></div></body></html>