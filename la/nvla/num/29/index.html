<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/num/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/num">Numbers</a> &gt <strong>Chapter 29</strong></div><p><span class="verse"><a name="1">1</a>Mensis etiam septimi prima die conventus sanctus erit vo bis; omne opus servile non facietis in ea, quia dies clangoris est et tubarum.</span> <span class="verse"><a name="2">2</a>Offeretisque holocaustum in odorem suavissimum Domino: vitulum de armento unum, arietem unum et agnos anniculos immaculatos septem;</span> <span class="verse"><a name="3">3</a>et in oblationibus eorum similae oleo conspersae tres decimas per vitulum, duas decimas per arietem,</span> <span class="verse"><a name="4">4</a>unam decimam per agnum, qui simul sunt agni septem;</span> <span class="verse"><a name="5">5</a>et hircum pro peccato, qui offertur in expiationem vestram,</span> <span class="verse"><a name="6">6</a>praeter holocaustum calendarum cum oblatione et holocaustum sempiternum cum oblatione et libationibus solitis in odorem suavissimum, sacrificium ignis Domino.</span> <span class="verse"><a name="7">7</a>Decima quoque die mensis huius septimi erit vobis conventus sanctus, et affligetis animas vestras; omne opus servile non facietis.</span> <span class="verse"><a name="8">8</a>Offeretisque holocaustum Domino in odorem suavissimum: vitulum de armento unum, arietem unum, agnos anniculos immaculatos septem;</span> <span class="verse"><a name="9">9</a>et in oblatione eorum similae oleo conspersae tres decimas per vitulum, duas decimas per arietem,</span> <span class="verse"><a name="10">10</a>decimam unam per agnos singulos, qui sunt simul septem agni;</span> <span class="verse"><a name="11">11</a>et hircum pro peccato, absque his, quae offerri pro delicto solent in expiationem et holocaustum sempiternum cum oblatione et libaminibus eorum.</span> <span class="verse"><a name="12">12</a>Quinta decima vero die mensis septimi conventus sanctus erit; omne opus servile non facietis in ea, sed celebrabitis sollemnitatem Domino septem diebus</span> <span class="verse"><a name="13">13</a>offeretisque holocaustum in odorem suavissimum Domino: vitulos de armento tredecim, arietes duos, agnos anniculos immaculatos quattuordecim;</span> <span class="verse"><a name="14">14</a>et in oblatione eorum similae oleo conspersae tres decimas per vitulos singulos, qui sunt simul vituli tredecim, et duas decimas arieti uno, id est simul arietibus duobus,</span> <span class="verse"><a name="15">15</a>et decimam unam agnis singulis, qui sunt simul agni quattuordecim;</span> <span class="verse"><a name="16">16</a>et hircum pro peccato absque holocausto sempiterno et oblatione et libamine eius.</span> <span class="verse"><a name="17">17</a>In die altero offeretis vitulos de armento duodecim, arietes duos, agnos anniculos immaculatos quattuordecim;</span> <span class="verse"><a name="18">18</a>oblationemque et libamina singulorum per vitulos et arietes et agnos iuxta numerum eorum rite celebrabitis,</span> <span class="verse"><a name="19">19</a>et hircum pro peccato absque holocausto sempiterno oblationeque et libamine eorum.</span> <span class="verse"><a name="20">20</a>Die tertio offeretis vitulos undecim, arietes duos, agnos anniculos imma culatos quattuordecim,</span> <span class="verse"><a name="21">21</a>oblationem et libamina singulorum per vitulos et arietes et agnos iuxta numerum eorum rite celebrabitis,</span> <span class="verse"><a name="22">22</a>et hircum pro peccato absque holocausto sempiterno oblationeque et libamine eius.</span> <span class="verse"><a name="23">23</a>Die quarto offeretis vitulos decem, arietes duos, agnos anniculos immaculatos quattuordecim,</span> <span class="verse"><a name="24">24</a>oblationem et libamina singulorum per vitulos et arietes et agnos iuxta numerum eorum rite celebrabitis,</span> <span class="verse"><a name="25">25</a>et hircum pro peccato absque holocausto sempiterno, oblatione eius et libamine.</span> <span class="verse"><a name="26">26</a>Die quinto offeretis vitulos novem, arietes duos, agnos anniculos immaculatos quattuordecim,</span> <span class="verse"><a name="27">27</a>oblationem et libamina singulorum per vitulos et arietes et agnos iuxta numerum eorum rite celebrabitis,</span> <span class="verse"><a name="28">28</a>et hircum pro peccato absque holocausto sempiterno, oblatione eius et libamine.</span> <span class="verse"><a name="29">29</a>Die sexto offeretis vitulos octo, arietes duos, agnos anniculos immaculatos quattuordecim,</span> <span class="verse"><a name="30">30</a>oblationem et libamina singulorum per vitulos et arietes et agnos iuxta numerum eorum rite celebrabitis,</span> <span class="verse"><a name="31">31</a>et hircum pro peccato absque holocausto sempiterno, oblatione eius et libamine.</span> <span class="verse"><a name="32">32</a>Die septimo offeretis vitulos septem et arietes duos, agnos anniculos immaculatos quattuordecim,</span> <span class="verse"><a name="33">33</a>oblationem et libamina singulorum per vitulos et arietes et agnos iuxta numerum eorum rite celebrabitis,</span> <span class="verse"><a name="34">34</a>et hircum pro peccato absque holocausto sempiterno, oblatione eius et libamine.</span> <span class="verse"><a name="35">35</a>Die octavo erit conventus sollemnis, omne opus servile non facietis</span> <span class="verse"><a name="36">36</a>offerentes holocaustum in odorem suavissimum Domino: vitulum unum, arietem unum, agnos anniculos immaculatos septem,</span> <span class="verse"><a name="37">37</a>oblationem et libamina singulorum per vitulum et arietem et agnos iuxta numerum eorum rite celebrabitis,</span> <span class="verse"><a name="38">38</a>et hircum pro peccato absque holocausto sempiterno, oblatione eius et libamine.</span> <span class="verse"><a name="39">39</a>Haec offeretis Domino in sollemnitatibus vestris, praeter vota et oblationes spontaneas in holocaustis, in oblationibus, in libaminibus et in hostiis pacificis ".</span> </p></div</div></div></body></html>