<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/jonah/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/jonah">Jonah</a> &gt <strong>Chapter 3</strong></div><p><span class="verse"><a name="1">1</a>Et factum est verbum Domini ad Ionam secundo dicens:</span> <span class="verse"><a name="2">2</a>" Surge, vade in Nineven civitatem magnam et praedica in ea praedicationem, quam ego loquor ad te ".</span> <span class="verse"><a name="3">3</a>Et surrexit Ionas et abiit in Nineven iuxta verbum Domini.Et Nineve erat civitas magna coram Deo, itinere trium dierum.</span> <span class="verse"><a name="4">4</a>Et coepit Ionas introire in civitatem itinere diei unius; et clamavit et dixit: " Adhuc quadraginta dies, et Nineve subvertetur ".</span> <span class="verse"><a name="5">5</a>Et crediderunt viri Ninevitae in Deo; et praedicaverunt ieiunium et vestiti sunt saccis a maiore usque ad minorem.</span> <span class="verse"><a name="6">6</a>Et pervenit verbum ad regem Nineve; et surrexit de solio suo et abiecit pallium suum a se et indutus est sacco et sedit in cinere.</span> <span class="verse"><a name="7">7</a>Et clamavit et dixit in Nineve decreto regis et principum eius dicens: " Homines et iumenta et boves et pecora non gustent quidquam nec pascantur et aquam non bibant;</span> <span class="verse"><a name="8">8</a>et operiantur saccis homines et iumenta et clament ad Deum in fortitudine, et convertatur vir a via sua mala et a violentia, quae est in manibus eorum.</span> <span class="verse"><a name="9">9</a>Quis scit si convertatur et ignoscat Deus et revertatur a furore irae suae, et non peribimus? ".</span> <span class="verse"><a name="10">10</a>Et vidit Deus opera eorum, quia conversi sunt de via sua mala; et misertus est Deus super malum, quod lo cutus fuerat ut faceret eis, etnon fecit.</span> </p></div</div></div></body></html>