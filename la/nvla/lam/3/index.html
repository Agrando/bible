<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/lam">Lamentations</a> &gt <strong>Chapter 3</strong></div><p><span class="verse"><a name="1">1</a>ALEPH. Ego vir videns paupertatem meamin virga indignationis eius.</span> <span class="verse"><a name="2">2</a>ALEPH. Me minavit et adduxitin tenebras et non in lucem.</span> <span class="verse"><a name="3">3</a>ALEPH. Tantum in me vertit et convertitmanum suam tota die.</span> <span class="verse"><a name="4">4</a>BETH. Consumpsit pellem meam et carnem meam,contrivit ossa mea.</span> <span class="verse"><a name="5">5</a>BETH. Aedificavit in gyro meoet circumdedit me felle et labore.</span> <span class="verse"><a name="6">6</a>BETH. In tenebrosis collocavit mequasi mortuos sempiternos.</span> <span class="verse"><a name="7">7</a>GHIMEL. Circumaedificavit adversum me, ut non egrediar,aggravavit compedem meum.</span> <span class="verse"><a name="8">8</a>GHIMEL. Sed et cum clamavero et rogavero,exclusit orationem meam.</span> <span class="verse"><a name="9">9</a>GHIMEL. Conclusit vias meas lapidibus quadris,semitas meas subvertit.</span> <span class="verse"><a name="10">10</a>DALETH. Ursus insidians factus est mihi,leo in absconditis.</span> <span class="verse"><a name="11">11</a>DALETH. Semitas meas subvertit et confregit me,posuit me desolatam.</span> <span class="verse"><a name="12">12</a>DALETH. Tetendit arcum suum et posuit mequasi signum ad sagittam.</span> <span class="verse"><a name="13">13</a>HE. Misit in renibus meisfilias pharetrae suae.</span> <span class="verse"><a name="14">14</a>HE. Factus sum in derisum omni populo meo,canticum eorum tota die.</span> <span class="verse"><a name="15">15</a>HE. Replevit me amaritudinibus,inebriavit me absinthio.</span> <span class="verse"><a name="16">16</a>VAU. Et fregit in glarea dentes meos,depressit me cinere.</span> <span class="verse"><a name="17">17</a>VAU. Et repulsa est a pace anima mea,oblitus sum bonorum.</span> <span class="verse"><a name="18">18</a>VAU. Et dixi: " Periit splendor meus et spes mea a Domino ".</span> <span class="verse"><a name="19">19</a>ZAIN. Recordare paupertatis et peregrinationis meae,absinthii et fellis.</span> <span class="verse"><a name="20">20</a>ZAIN. Memoria memor estet tabescit in me anima mea.</span> <span class="verse"><a name="21">21</a>ZAIN. Haec recolam in corde meo,ideo sperabo.</span> <span class="verse"><a name="22">22</a>HETH. Misericordiae Domini, quia non sumus consumpti,quia non defecerunt miserationes eius.</span> <span class="verse"><a name="23">23</a>HETH. Novae sunt omni mane,magna est fides tua.</span> <span class="verse"><a name="24">24</a>HETH. " Pars mea Dominus, dixit anima mea;propterea exspectabo eum ".</span> <span class="verse"><a name="25">25</a>TETH. Bonus est Dominus sperantibus in eum,animae quaerenti illum.</span> <span class="verse"><a name="26">26</a>TETH. Bonum est praestolari cum silentiosalutare Domini.</span> <span class="verse"><a name="27">27</a>TETH. Bonum est viro, cum portaveritiugum ab adulescentia sua.</span> <span class="verse"><a name="28">28</a>IOD. Sedebit solitarius et tacebit,cum istud imponitur ei.</span> <span class="verse"><a name="29">29</a>IOD. Ponet in pulvere os suum,si forte sit spes.</span> <span class="verse"><a name="30">30</a>IOD. Dabit percutienti se maxillam,saturabitur opprobriis.</span> <span class="verse"><a name="31">31</a>CAPH. Quia non repellet in sempiternumDominus.</span> <span class="verse"><a name="32">32</a>CAPH. Quia si afflixit, et miserebitursecundum multitudinem misericordiarum suarum.</span> <span class="verse"><a name="33">33</a>CAPH. Non enim humiliat ex corde suoet affligit filios hominum.</span> <span class="verse"><a name="34">34</a>LAMED. Conterere sub pedibus suisomnes vinctos terrae.</span> <span class="verse"><a name="35">35</a>LAMED. Declinare iudicium viriin conspectu vultus Altissimi.</span> <span class="verse"><a name="36">36</a>LAMED. Pervertere hominem in iudicio suo,num Dominus haec ignorat?</span> <span class="verse"><a name="37">37</a>MEM. Quis est iste, qui dixit, et factum est?Dominus non iussit?</span> <span class="verse"><a name="38">38</a>MEM. Ex ore Altissimi nonne egrediunturet mala et bona?</span> <span class="verse"><a name="39">39</a>MEM. Quid murmurabit homo vivens,vir pro peccatis suis?</span> <span class="verse"><a name="40">40</a>NUN. " Scrutemur vias nostras et quaeramuset revertamur ad Dominum.</span> <span class="verse"><a name="41">41</a>NUN. Levemus corda nostra cum manibusad Dominum in caelos.</span> <span class="verse"><a name="42">42</a>NUN. Nos inique egimus et rebelles fuimus;idcirco tu inexorabilis fuisti.</span> <span class="verse"><a name="43">43</a>SAMECH. Operuisti in furore et percussisti nos;occidisti nec pepercisti.</span> <span class="verse"><a name="44">44</a>SAMECH. Opposuisti nubem tibi,ne transeat oratio.</span> <span class="verse"><a name="45">45</a>SAMECH. In eradicationem et abiectionem posuisti nosin medio populorum.</span> <span class="verse"><a name="46">46</a>PHE. Aperuerunt super nos os suumomnes inimici nostri.</span> <span class="verse"><a name="47">47</a>PHE. Formido et fovea facta est nobis,vastatio et contritio ".</span> <span class="verse"><a name="48">48</a>PHE. Rivos aquarum deducit oculus meusin contritione filiae populi mei.</span> <span class="verse"><a name="49">49</a>AIN. Oculus meus lacrimas effundit nec tacet,eo quod non sit requies.</span> <span class="verse"><a name="50">50</a>AIN. Donec respiciat et videatDominus de caelis.</span> <span class="verse"><a name="51">51</a>AIN. Oculus meus affligit animam meamprae cunctis filiabus urbis meae.</span> <span class="verse"><a name="52">52</a>SADE. Venatione venati sunt me quasi aveminimici mei gratis.</span> <span class="verse"><a name="53">53</a>SADE. Perdiderunt in lacu vitam meamet iecerunt lapides super me.</span> <span class="verse"><a name="54">54</a>SADE. Inundaverunt aquae super caput meum,dixi: " Perii ".</span> <span class="verse"><a name="55">55</a>COPH. Invocavi nomen tuum, Domine,de profunditate lacus.</span> <span class="verse"><a name="56">56</a>COPH. Vocem meam audisti: " Ne avertasaurem tuam a singultu meo et clamoribus ".</span> <span class="verse"><a name="57">57</a>COPH. Appropinquasti in die, quando invocavi te,dixisti: " Ne timeas ".</span> <span class="verse"><a name="58">58</a>RES. Iudicasti, Domine, causam animae meae,redemisti vitam meam.</span> <span class="verse"><a name="59">59</a>RES. Vidisti, Domine, afflictionem meam;iudica iudicium meum.</span> <span class="verse"><a name="60">60</a>RES. Vidisti omnem furorem eorum, universas cogitationes eorum adversum me.</span> <span class="verse"><a name="61">61</a>SIN. Audisti opprobrium eorum, Domine,omnes cogitationes eorum adversum me.</span> <span class="verse"><a name="62">62</a>SIN. Labia insurgentium mihi et meditationes eorumadversum me tota die.</span> <span class="verse"><a name="63">63</a>SIN. Sessionem eorum et resurrectionem eorum vide;ego sum psalmus eorum.</span> <span class="verse"><a name="64">64</a>THAU. Reddes eis vicem, Domine,iuxta opera manuum suarum.</span> <span class="verse"><a name="65">65</a>THAU. Dabis eis duritiam cordis,exsecrationem tuam.</span> <span class="verse"><a name="66">66</a>THAU. Persequeris in furore et conteres eossub caelis tuis, Domine.</span> </p></div</div></div></body></html>