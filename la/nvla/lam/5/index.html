<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/lam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/lam">Lamentations</a> &gt <strong>Chapter 5</strong></div><p><span class="verse"><a name="1">1</a>Recordare, Domine, quid acci derit nobis;intuere et respice opprobrium nostrum.</span> <span class="verse"><a name="2">2</a>Hereditas nostra versa est ad alienos,domus nostrae ad extraneos.</span> <span class="verse"><a name="3">3</a>Pupilli facti sumus absque patre,matres nostrae quasi viduae.</span> <span class="verse"><a name="4">4</a>Aquam nostram pecunia bibimus,ligna nostra pretio comparamus.</span> <span class="verse"><a name="5">5</a>Iugum in cervicibus nostris minamur;lassis non datur requies.</span> <span class="verse"><a name="6">6</a>Aegyptiis dedimus manum et Assyriis,ut saturaremur pane.</span> <span class="verse"><a name="7">7</a>Patres nostri peccaverunt et non sunt,et nos iniquitates eorum portamus.</span> <span class="verse"><a name="8">8</a>Servi dominantur nostri;non est qui redimat de manu eorum.</span> <span class="verse"><a name="9">9</a>Vitae nostrae periculo afferimus panem nobisa facie gladii in deserto.</span> <span class="verse"><a name="10">10</a>Pellis nostra quasi clibanus exusta estpropter aestum famis.</span> <span class="verse"><a name="11">11</a>Mulieres in Sion humiliaveruntet virgines in civitatibus Iudae.</span> <span class="verse"><a name="12">12</a>Principes manu eorum suspensi sunt;facies senum honorem non habuerunt.</span> <span class="verse"><a name="13">13</a>Adulescentes molam portaverunt,et pueri sub lignis corruerunt.</span> <span class="verse"><a name="14">14</a>Senes deficiunt de portis,iuvenes de choro psallentium.</span> <span class="verse"><a name="15">15</a>Defecit gaudium cordis nostri;versus est in luctum chorus noster.</span> <span class="verse"><a name="16">16</a>Cecidit corona capitis nostri;vae nobis, quia peccavimus!</span> <span class="verse"><a name="17">17</a>Propterea maestum factum est cor nostrum,ideo contenebrati sunt oculi nostri,</span> <span class="verse"><a name="18">18</a>propter montem Sion, quia desolatus est:vulpes ambulant in eo.</span> <span class="verse"><a name="19">19</a>Tu autem, Domine, in aeternum permanebis,solium tuum in generationem et generationem.</span> <span class="verse"><a name="20">20</a>Quare in perpetuum oblivisceris nostri,derelinques nos in longitudinem dierum?</span> <span class="verse"><a name="21">21</a>Converte nos, Domine, ad te, et convertemur;innova dies nostros sicut a principio.</span> <span class="verse"><a name="22">22</a>Ergone proiciens reppulisti nos,iratus es contra nos vehementer?</span> </p></div</div></div></body></html>