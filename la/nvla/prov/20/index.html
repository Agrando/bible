<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 20</strong></div><p><span class="verse"><a name="1">1</a>Luxuriosa res vinum, et tumultuosa sicera;quicumque his delectatur, non erit sapiens.</span> <span class="verse"><a name="2">2</a>Sicut rugitus leonis ita et terror regis:qui provocat eum, peccat in animam suam.</span> <span class="verse"><a name="3">3</a>Honor est homini separari a contentionibus;omnes autem stulti miscentur contumeliis.</span> <span class="verse"><a name="4">4</a>Propter frigus piger arare noluit;mendicabit ergo aestate, et non dabitur illi.</span> <span class="verse"><a name="5">5</a>Sicut aqua profunda consilium in corde viri,sed homo sapiens exhauriet illud.</span> <span class="verse"><a name="6">6</a>Multi homines misericordes vocantur;virum autem fidelem quis inveniet?</span> <span class="verse"><a name="7">7</a>Iustus, qui ambulat in simplicitate sua,beatos post se filios derelinquet.</span> <span class="verse"><a name="8">8</a>Rex, qui sedet in solio iudicii,dissipat omne malum intuitu suo.</span> <span class="verse"><a name="9">9</a>Quis potest dicere: " Mundavi cor meum,purus sum a peccato "?</span> <span class="verse"><a name="10">10</a>Pondus et pondus, mensura et mensura,utrumque abominabile est apud Dominum.</span> <span class="verse"><a name="11">11</a>Ex studiis suis intellegitur puer,si munda et recta sint opera eius.</span> <span class="verse"><a name="12">12</a>Aurem audientem et oculum videntem,Dominus fecit utrumque.</span> <span class="verse"><a name="13">13</a>Noli diligere somnum, ne te egestas opprimat;aperi oculos tuos et saturare panibus.</span> <span class="verse"><a name="14">14</a>" Malum est, malum est! " dicit omnis emptoret, cum recesserit, tunc gloriabitur.</span> <span class="verse"><a name="15">15</a>Est aurum et multitudo gemmarumet vas pretiosum labia scientiae.</span> <span class="verse"><a name="16">16</a>Tolle vestimentum eius, quia fideiussor exstitit alieni,et pro extraneis aufer pignus ab eo.</span> <span class="verse"><a name="17">17</a>Suavis est homini panis mendacii,et postea implebitur os eius calculo.</span> <span class="verse"><a name="18">18</a>Cogitationes consiliis firmantur,et dispensationibus tractanda sunt bella.</span> <span class="verse"><a name="19">19</a>Ei, qui revelat mysteria et calumniaturet dilatat labia sua, ne commiscearis.</span> <span class="verse"><a name="20">20</a>Qui maledicit patri suo et matri,exstinguetur lucerna eius in mediis tenebris.</span> <span class="verse"><a name="21">21</a>Hereditas, ad quam festinatur in principio,in novissimo benedictione carebit.</span> <span class="verse"><a name="22">22</a>Ne dicas: " Reddam malum ";exspecta Dominum, et liberabit te.</span> <span class="verse"><a name="23">23</a>Abominatio est apud Dominum pondus et pondus;statera dolosa non est bona in oculis eius.</span> <span class="verse"><a name="24">24</a>A Domino diriguntur gressus viri;quis autem hominum intellegere potest viam suam?</span> <span class="verse"><a name="25">25</a>Laqueus est homini inconsulte dicere: " Sanctum! "et post vota retractare.</span> <span class="verse"><a name="26">26</a>Ventilat impios rex sapienset incurvat super eos rotam.</span> <span class="verse"><a name="27">27</a>Lucerna Domini spiraculum hominis,quae investigat omnia secreta ventris.</span> <span class="verse"><a name="28">28</a>Misericordia et veritas custodiunt regem,et roboratur clementia thronus eius.</span> <span class="verse"><a name="29">29</a>Ornamentum iuvenum fortitudo eorum,et honor senum canities.</span> <span class="verse"><a name="30">30</a>Livor vulneris absterget mala,et plagae in secretioribus ventris.</span> </p></div</div></div></body></html>