<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 31</strong></div><p><span class="verse"><a name="1">1</a>Verba Lamuelis regis Massa, quae erudivit eum mater eius.</span> <span class="verse"><a name="2">2</a>Quid, fili mi? Quid, fili uteri mei?Quid, fili votorum meorum?</span> <span class="verse"><a name="3">3</a>Ne dederis mulieribus substantiam tuamet vias tuas illis, quae delent reges.</span> <span class="verse"><a name="4">4</a>Non decet reges, o Lamuel, non decet reges bibere vinum,nec magistratus desiderare siceram,</span> <span class="verse"><a name="5">5</a>ne forte bibant et obliviscantur iudiciorumet mutent causam omnium filiorum pauperis.</span> <span class="verse"><a name="6">6</a>Date siceram pereuntiet vinum his, qui amaro sunt animo:</span> <span class="verse"><a name="7">7</a>bibat et obliviscatur egestatis suaeet doloris sui non recordetur amplius.</span> <span class="verse"><a name="8">8</a>Aperi os tuum pro mutoet causis omnium filiorum, qui pereunt;</span> <span class="verse"><a name="9">9</a>aperi os tuum, decerne, quod iustum est,et iudica inopem et pauperem.</span> <span class="verse"><a name="10">10</a>ALEPH. Mulierem fortem quis inveniet?Longe super gemmas pretium eius.</span> <span class="verse"><a name="11">11</a>BETH. Confidit in ea cor viri sui et spoliis non indigebit.</span> <span class="verse"><a name="12">12</a>GHIMEL. Reddet ei bonum et non malum omnibus diebus vitae suae.</span> <span class="verse"><a name="13">13</a>DALETH. Quaesivit lanam et linumet operata est delectatione manuum suarum.</span> <span class="verse"><a name="14">14</a>HE. Facta est quasi navis institorisde longe portans panem suum.</span> <span class="verse"><a name="15">15</a>VAU. Et de nocte surrexitdeditque praedam domesticis suiset cibaria ancillis suis.</span> <span class="verse"><a name="16">16</a>ZAIN. Consideravit agrum et emit eum;de fructu manuum suarum plantavit vineam.</span> <span class="verse"><a name="17">17</a>HETH. Accinxit fortitudine lumbos suoset roboravit brachium suum.</span> <span class="verse"><a name="18">18</a>TETH. Gustavit et vidit quia bona est negotiatio eius;non exstinguetur in nocte lucerna eius.</span> <span class="verse"><a name="19">19</a>IOD. Manum suam misit ad colos,et digiti eius apprehenderunt fusum.</span> <span class="verse"><a name="20">20</a>CAPH. Palmas suas aperuit inopiet manum suam extendit ad pauperem.</span> <span class="verse"><a name="21">21</a>LAMED. Non timebit domui suae a frigoribus nivis:omnes enim domestici eius vestiti sunt duplicibus.</span> <span class="verse"><a name="22">22</a>MEM. Stragulatam vestem fecit sibi;byssus et purpura indumentum eius.</span> <span class="verse"><a name="23">23</a>NUN. Nobilis in portis vir eius,quando sederit cum senatoribus terrae.</span> <span class="verse"><a name="24">24</a>SAMECH. Sindonem fecit et vendiditet cingulum tradidit Chananaeo.</span> <span class="verse"><a name="25">25</a>Ain. Fortitudo et decor indumentum eius,et ridebit in die novissimo.</span> <span class="verse"><a name="26">26</a>PHE. Os suum aperuit sapientiae,et lex clementiae in lingua eius.</span> <span class="verse"><a name="27">27</a>SADE. Consideravit semitas domus suaeet panem otiosa non comedit.</span> <span class="verse"><a name="28">28</a>COPH. Surrexerunt filii eius et beatissimam praedicaverunt,vir eius et laudavit eam:</span> <span class="verse"><a name="29">29</a>RES. " Multae filiae fortiter operatae sunt,tu supergressa es universas ".</span> <span class="verse"><a name="30">30</a>SIN. Fallax gratia et vana est pulchritudo;mulier timens Dominum ipsa laudabitur.</span> <span class="verse"><a name="31">31</a>TAU. Date ei de fructu manuum suarum,et laudent eam in portis opera eius.</span> </p></div</div></div></body></html>