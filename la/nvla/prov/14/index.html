<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 14</strong></div><p><span class="verse"><a name="1">1</a>Sapientia mulierum aedificat domum suam,insipientia eam manibus destruet.</span> <span class="verse"><a name="2">2</a>Ambulans recto itinere timet Deum;despicit illum, qui infami graditur via.</span> <span class="verse"><a name="3">3</a>In ore stulti virga superbiae,labia autem sapientium custodiunt eos.</span> <span class="verse"><a name="4">4</a>Ubi non sunt boves, praesepe vacuum est;plurimae autem segetes in fortitudine bovis.</span> <span class="verse"><a name="5">5</a>Testis fidelis non mentitur,profert autem mendacium dolosus testis.</span> <span class="verse"><a name="6">6</a>Quaerit derisor sapientiam et non invenit;doctrina prudentibus facilis.</span> <span class="verse"><a name="7">7</a>Cede coram viro stulto,quia nescies labia prudentiae.</span> <span class="verse"><a name="8">8</a>Sapientia callidi est intellegere viam suam,et imprudentia stultorum errans.</span> <span class="verse"><a name="9">9</a>Stulti parvipendent peccatum,et inter iustos morabitur gratia.</span> <span class="verse"><a name="10">10</a>Cor novit amaritudinem animae suae,in gaudio eius non miscebitur extraneus.</span> <span class="verse"><a name="11">11</a>Domus impiorum delebitur,tabernacula vero iustorum germinabunt.</span> <span class="verse"><a name="12">12</a>Est via, quae videtur homini recta,novissima autem eius deducunt ad mortem.</span> <span class="verse"><a name="13">13</a>Etiam in risu cor dolore miscebitur,et extrema gaudii luctus occupat.</span> <span class="verse"><a name="14">14</a>Viis suis replebitur stultus,et super eum erit vir bonus.</span> <span class="verse"><a name="15">15</a>Simplex credit omni verbo,astutus considerat gressus suos.</span> <span class="verse"><a name="16">16</a>Sapiens timet et declinat a malo,stultus transilit et confidit.</span> <span class="verse"><a name="17">17</a>Impatiens operabitur stultitiam,et vir versutus odiosus est.</span> <span class="verse"><a name="18">18</a>Possidebunt simplices stultitiam,et astuti coronabuntur scientia.</span> <span class="verse"><a name="19">19</a>Procumbunt mali ante bonos,et impii ante portas iustorum.</span> <span class="verse"><a name="20">20</a>Etiam proximo suo pauper odiosus erit,amici vero divitum multi.</span> <span class="verse"><a name="21">21</a>Qui despicit proximum suum, peccat;qui autem miseretur pauperis, beatus erit.</span> <span class="verse"><a name="22">22</a>Nonne errant, qui operantur malum?Misericordia et veritas iis, qui praeparant bona.</span> <span class="verse"><a name="23">23</a>In omni labore erit abundantia;verbum autem labiorum tendit tantummodo ad egestatem.</span> <span class="verse"><a name="24">24</a>Corona sapientium divitiae eorum,fatuitas stultorum fatuitas est.</span> <span class="verse"><a name="25">25</a>Liberat animas testis fidelis,et profert mendacia versipellis.</span> <span class="verse"><a name="26">26</a>In timore Domini fiducia fortis,et filiis eius erit spes.</span> <span class="verse"><a name="27">27</a>Timor Domini fons vitae,declinans a laqueis mortis.</span> <span class="verse"><a name="28">28</a>In multitudine populi dignitas regis,et in paucitate plebis ruina principis.</span> <span class="verse"><a name="29">29</a>Qui patiens est, multa gubernatur prudentia;qui autem impatiens est, exaltat stultitiam.</span> <span class="verse"><a name="30">30</a>Vita carnium sanitas cordis,putredo ossium invidia.</span> <span class="verse"><a name="31">31</a>Qui calumniatur egentem, exprobrat Factori eius;honorat autem eum, qui miseretur pauperis.</span> <span class="verse"><a name="32">32</a>In malitia sua impelletur impius,sperat autem iustus in integritate sua.</span> <span class="verse"><a name="33">33</a>In corde prudentis requiescit sapientia,at in medio stultorum agnoscetur?</span> <span class="verse"><a name="34">34</a>Iustitia elevat gentem,vituperium autem populorum est peccatum.</span> <span class="verse"><a name="35">35</a>Acceptus est regi minister intellegens,et iracundia ei, qui turpiter agit.</span> </p></div</div></div></body></html>