<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 19</strong></div><p><span class="verse"><a name="1">1</a>Melior est pauper, qui ambulat in simplicitate sua,quam qui torquet labia et est insipiens.</span> <span class="verse"><a name="2">2</a>Ubi non est scientia animae, non est bonum;et, qui festinus est pedibus, offendit.</span> <span class="verse"><a name="3">3</a>Stultitia hominis supplantat gressus eius,et contra Deum fervet animo suo.</span> <span class="verse"><a name="4">4</a>Divitiae addunt amicos plurimos;pauper autem ab amico suo separatur.</span> <span class="verse"><a name="5">5</a>Testis falsus non erit impunitus;et, qui mendacia loquitur, non effugiet.</span> <span class="verse"><a name="6">6</a>Multi blandiuntur faciei potentis,et omnes amici sunt dona tribuenti.</span> <span class="verse"><a name="7">7</a>Omnes fratres hominis pauperis oderunt eum,insu7per et amici procul recesserunt ab eo;qui tantum verba sectatur, nihil habebit.</span> <span class="verse"><a name="8">8</a>Qui autem possessor est mentis, diligit animam suam,et custos prudentiae inveniet bona.</span> <span class="verse"><a name="9">9</a>Falsus testis non erit impunitus;et, qui loquitur mendacia, peribit.</span> <span class="verse"><a name="10">10</a>Non decent stultum deliciae,nec servum dominari principibus.</span> <span class="verse"><a name="11">11</a>Doctrina viri mitigat iram eius,et gloria eius est iniqua praetergredi.</span> <span class="verse"><a name="12">12</a>Sicut fremitus leonis ita et regis ira,et sicut ros super herbam ita et gratia eius.</span> <span class="verse"><a name="13">13</a>Calamitas patris filius stultus;et tecta iugiter perstillantia litigiosa mulier.</span> <span class="verse"><a name="14">14</a>Domus et divitiae hereditas patrum,a Domino autem uxor prudens.</span> <span class="verse"><a name="15">15</a>Pigredo immittit soporem,et anima dissoluta esuriet.</span> <span class="verse"><a name="16">16</a>Qui custodit mandatum, custodit animam suam;qui autem neglegit viam suam, mortificabitur.</span> <span class="verse"><a name="17">17</a>Feneratur Domino, qui miseretur pauperis,et vicissitudinem suam reddet ei.</span> <span class="verse"><a name="18">18</a>Erudi filium tuum, dum spes est;ad interfectionem autem eius ne ponas animam tuam.</span> <span class="verse"><a name="19">19</a>Qui impatiens est, sustinebit multam;et, si eum abripere vis, aliud appones.</span> <span class="verse"><a name="20">20</a>Audi consilium et suscipe disciplinam,ut sis sapiens in novissimis tuis.</span> <span class="verse"><a name="21">21</a>Multae cogitationes in corde viri,voluntas autem Domini permanebit.</span> <span class="verse"><a name="22">22</a>Desiderabile in homine est misericordia eius;et melior est pauper quam vir mendax.</span> <span class="verse"><a name="23">23</a>Timor Domini ad vitam,et in plenitudine commorabitur absque visitatione mali.</span> <span class="verse"><a name="24">24</a>Abscondit piger manum suam in catinonec ad os suum applicat eam.</span> <span class="verse"><a name="25">25</a>Derisore flagellato vel parvulus sapientior erit;si autem corripueris sapientem, intelleget disciplinam.</span> <span class="verse"><a name="26">26</a>Qui affligit patrem et fugat matrem,filius inhonestus et ignominiosus.</span> <span class="verse"><a name="27">27</a>Acquiesce, fili, ut audias doctrinamnec erres a sermonibus scientiae.</span> <span class="verse"><a name="28">28</a>Testis iniquus deridet iudicium,et os impiorum devorat iniquitatem.</span> <span class="verse"><a name="29">29</a>Paratae sunt derisoribus virgae,et plagae stultorum corporibus.</span> </p></div</div></div></body></html>