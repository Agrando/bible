<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 17</strong></div><p><span class="verse"><a name="1">1</a>Melior est buccella sicca cum pacequam domus plena victimis cum iurgio.</span> <span class="verse"><a name="2">2</a>Servus sapiens dominabitur filiis inhonestiset inter fratres hereditatem dividet.</span> <span class="verse"><a name="3">3</a>Sicut igne probatur argentum et aurum camino,ita corda probat Dominus.</span> <span class="verse"><a name="4">4</a>Malus oboedit labio iniquo,et fallax obtemperat linguae mendaci.</span> <span class="verse"><a name="5">5</a>Qui despicit pauperem, exprobrat Factori eius;et, qui in ruina laetatur alterius, non erit impunitus.</span> <span class="verse"><a name="6">6</a>Corona senum filii filiorum,et gloria filiorum patres eorum.</span> <span class="verse"><a name="7">7</a>Non decent stultum verba composita,nec principem labium mentiens.</span> <span class="verse"><a name="8">8</a>Gemma gratissima munus in oculis domini eius;quocumque se verterit, prospere aget.</span> <span class="verse"><a name="9">9</a>Qui celat delictum, quaerit amicitias;qui sermone repetit, separat foederatos.</span> <span class="verse"><a name="10">10</a>Plus proficit correptio apud prudentemquam centum plagae apud stultum.</span> <span class="verse"><a name="11">11</a>Semper iurgia quaerit malus;angelus autem crudelis mittetur contra eum.</span> <span class="verse"><a name="12">12</a>Expedit magis ursae occurrere, raptis fetibus,quam fatuo confidenti in stultitia sua.</span> <span class="verse"><a name="13">13</a>Qui reddit mala pro bonis,non recedet malum de domo eius.</span> <span class="verse"><a name="14">14</a>Aquarum proruptio initium est iurgiorum;et, antequam exacerbetur contentio, desere.</span> <span class="verse"><a name="15">15</a>Qui iustificat impium et qui condemnat iustum,abominabilis est uterque apud Dominum.</span> <span class="verse"><a name="16">16</a>Ad quid pretium in manu stulti?Ad emendam sapientiam, cum careat corde?</span> <span class="verse"><a name="17">17</a>Omni tempore diligit, qui amicus est,et frater ad angustiam natus est.</span> <span class="verse"><a name="18">18</a>Stultus homo iungit manus,cum spoponderit pro amico suo.</span> <span class="verse"><a name="19">19</a>Qui diligit delictum, diligit rixas;et, qui exaltat ostium, quaerit effracturam.</span> <span class="verse"><a name="20">20</a>Qui perversi cordis est, non inveniet bonum;et, qui vertit linguam, incidet in malum.</span> <span class="verse"><a name="21">21</a>Qui generat stultum, maerorem generat sibi,sed nec pater in fatuo laetabitur.</span> <span class="verse"><a name="22">22</a>Animus gaudens aetatem floridam facit,spiritus tristis exsiccat ossa.</span> <span class="verse"><a name="23">23</a>Munera de sinu impius accipit,ut pervertat semitas iudicii.</span> <span class="verse"><a name="24">24</a>In facie prudentis lucet sapientia,oculi stultorum in finibus terrae.</span> <span class="verse"><a name="25">25</a>Ira patris filius stultuset dolor matris, quae genuit eum.</span> <span class="verse"><a name="26">26</a>Non est bonum multam inferre iustonec percutere principem contra rectitudinem.</span> <span class="verse"><a name="27">27</a>Qui moderatur sermones suos, novit scientiam,et lenis spiritu est vir prudens.</span> <span class="verse"><a name="28">28</a>Stultus quoque, si tacuerit, sapiens reputabituret, si compresserit labia sua, intellegens.</span> </p></div</div></div></body></html>