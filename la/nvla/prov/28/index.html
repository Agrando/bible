<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 28</strong></div><p><span class="verse"><a name="1">1</a>Fugit impius, nemine persequente;iustus autem quasi leo confidens.</span> <span class="verse"><a name="2">2</a>Propter peccata terrae multi principes eius;et propter hominem intellegentem et sapientemrectus ordo longior erit.</span> <span class="verse"><a name="3">3</a>Vir pauper et calumnians pauperessimilis est imbri vehementi, in quo paratur fames.</span> <span class="verse"><a name="4">4</a>Qui derelinquunt legem, laudant impium;qui custodiunt, succenduntur contra eum.</span> <span class="verse"><a name="5">5</a>Viri mali non intellegunt iudicium;qui autem requirunt Dominum, animadvertunt omnia.</span> <span class="verse"><a name="6">6</a>Melior est pauper ambulans in simplicitate suaquam perversus in viis suis, quamquam dives.</span> <span class="verse"><a name="7">7</a>Qui custodit legem, filius sapiens est;qui autem comissatores pascit, confundit patrem suum.</span> <span class="verse"><a name="8">8</a>Qui coacervat divitias suas usuris et fenore,liberali in pauperes congregat eas.</span> <span class="verse"><a name="9">9</a>Qui declinat aures suas, ne audiat legem,oratio quoque eius erit exsecrabilis.</span> <span class="verse"><a name="10">10</a>Qui decipit iustos in via mala, in interitu suo corruet,et simplices possidebunt bona eius.</span> <span class="verse"><a name="11">11</a>Sapiens sibi videtur vir dives,pauper autem prudens scrutabitur eum.</span> <span class="verse"><a name="12">12</a>In exsultatione iustorum multa gloria est,et, cum exaltantur impii, abscondit se homo.</span> <span class="verse"><a name="13">13</a>Qui abscondit scelera sua, non prosperabit;qui autem confessus fuerit et reliquerit ea,misericordiam consequetur.</span> <span class="verse"><a name="14">14</a>Beatus homo, qui semper est pavidus;qui vero indurat cor suum, corruet in malum.</span> <span class="verse"><a name="15">15</a>Leo rugiens et ursus esuriensprinceps impius super populum pauperem.</span> <span class="verse"><a name="16">16</a>Dux indigens prudentia multos opprimet;qui autem odit avaritiam, longi fient dies eius.</span> <span class="verse"><a name="17">17</a>Hominem, animae cuiusdam sanguine gravatum,si usque ad lacum fugerit, nemo sustineat.</span> <span class="verse"><a name="18">18</a>Qui ambulat simpliciter, salvus erit;qui perversis graditur viis, subito concidet.</span> <span class="verse"><a name="19">19</a>Qui operatur terram suam, satiabitur panibus;qui autem sectatur otium, replebitur egestate.</span> <span class="verse"><a name="20">20</a>Vir fidelis multum laudabitur;qui autem festinat ditari, non erit innocens.</span> <span class="verse"><a name="21">21</a>Qui dignoscit in iudicio faciem, non benefacit;et pro buccella panis praevaricatur homo.</span> <span class="verse"><a name="22">22</a>Festinat ditari vir invidus,ignorat quod egestas superveniet ei.</span> <span class="verse"><a name="23">23</a>Qui corripit hominem, gratiam postea invenietmagis quam ille, qui lingua blanditur.</span> <span class="verse"><a name="24">24</a>Qui abripit aliquid a patre suo et a matreet dicit: " Hoc non est peccatum ",particeps homicidae est.</span> <span class="verse"><a name="25">25</a>Qui desiderium dilatat, iurgia concitat;qui vero sperat in Domino, impinguabitur.</span> <span class="verse"><a name="26">26</a>Qui confidit in corde suo, stultus est;qui autem graditur sapienter, ipse salvabitur.</span> <span class="verse"><a name="27">27</a>Qui dat pauperi, non indigebit;qui autem occultat oculos, abundabit maledictis.</span> <span class="verse"><a name="28">28</a>Cum surrexerint impii, abscondentur homines;cum illi perierint, multiplicabuntur iusti.</span> </p></div</div></div></body></html>