<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 4</strong></div><p><span class="verse"><a name="1">1</a>Audite, filii, disciplinam patriset attendite, ut sciatis prudentiam;</span> <span class="verse"><a name="2">2</a>quoniam doctrinam bonam tribuam vobis,legem meam ne derelinquatis.</span> <span class="verse"><a name="3">3</a>Nam et ego filius fui patris mei,tenellus et unigenitus coram matre mea;</span> <span class="verse"><a name="4">4</a>et docebat me atque dicebat: Suscipiat verba mea cor tuum,custodi praecepta mea et vives.</span> <span class="verse"><a name="5">5</a>Posside sapientiam, posside prudentiam,ne obliviscaris neque declines a verbis oris mei.</span> <span class="verse"><a name="6">6</a>Ne dimittas eam, et custodiet te,dilige eam, et servabit te.</span> <span class="verse"><a name="7">7</a>Principium sapientiae: posside sapientiamet in omni possessione tua acquire prudentiam.</span> <span class="verse"><a name="8">8</a>Arripe illam, et exaltabit te,glorificaberis ab ea, cum eam fueris amplexatus.</span> <span class="verse"><a name="9">9</a>Dabit capiti tuo diadema gratiae,et corona inclita proteget te ".</span> <span class="verse"><a name="10">10</a>Audi, fili mi, et suscipe verba mea,ut multiplicentur tibi anni vitae.</span> <span class="verse"><a name="11">11</a>Viam sapientiae monstravi tibi;duxi te per semitas aequitatis,</span> <span class="verse"><a name="12">12</a>quas cum ingressus fueris, non arctabuntur gressus tui,et currens non habebis offendiculum.</span> <span class="verse"><a name="13">13</a>Tene disciplinam nec laxes;custodi illam, quia ipsa est vita tua.</span> <span class="verse"><a name="14">14</a>Ne ingrediaris in semitas impiorumnec procedas in malorum via.</span> <span class="verse"><a name="15">15</a>Fuge ab ea nec transeas per illam;declina et desere eam.</span> <span class="verse"><a name="16">16</a>Non enim dormiunt, nisi malefecerint,et rapitur somnus ab eis, nisi supplantaverint.</span> <span class="verse"><a name="17">17</a>Comedunt enim panem impietatiset vinum iniquitatis bibunt.</span> <span class="verse"><a name="18">18</a>Iustorum autem semita quasi lux splendensprocedit et crescit usque ad perfectam diem.</span> <span class="verse"><a name="19">19</a>Via impiorum tenebrosa;nesciunt, ubi corruant.</span> <span class="verse"><a name="20">20</a>Fili mi, ausculta sermones meoset ad eloquia mea inclina aurem tuam;</span> <span class="verse"><a name="21">21</a>ne recedant ab oculis tuis,custodi ea in medio cordis tui:</span> <span class="verse"><a name="22">22</a>vita enim sunt invenientibus ea,et universae carni sanitas.</span> <span class="verse"><a name="23">23</a>Omni custodia serva cor tuum,quia ex ipso vita procedit.</span> <span class="verse"><a name="24">24</a>Remove a te os pravum,et detrahentia labia sint procul a te.</span> <span class="verse"><a name="25">25</a>Oculi tui recta videant,et palpebrae tuae dirigantur coram te.</span> <span class="verse"><a name="26">26</a>Observa semitam pedum tuorum,et omnes viae tuae stabilientur.</span> <span class="verse"><a name="27">27</a>Ne declines ad dexteram neque ad sinistram,averte pedem tuum a malo.</span> </p></div</div></div></body></html>