<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 6</strong></div><p><span class="verse"><a name="1">1</a>Fili mi, si spoponderis pro amico tuo,defixisti apud extraneum manum tuam;</span> <span class="verse"><a name="2">2</a>illaqueatus es verbis oris tuiet captus propriis sermonibus.</span> <span class="verse"><a name="3">3</a>Fac ergo, quod dico, fili mi, et temetipsum libera,quia incidisti in manum proximi tui;discurre, prosternere, insta amico tuo.</span> <span class="verse"><a name="4">4</a>Ne dederis somnum oculis tuisnec palpebris tuis dormitationem.</span> <span class="verse"><a name="5">5</a>Eruere quasi dammula de rete,et quasi avis de manu aucupis.</span> <span class="verse"><a name="6">6</a>Vade ad formicam, o piger,et considera vias eius et disce sapientiam.</span> <span class="verse"><a name="7">7</a>Quae, cum non habeat ducemnec praeceptorem nec principem,</span> <span class="verse"><a name="8">8</a>parat in aestate cibum sibiet congregat in messe, quod comedat.</span> <span class="verse"><a name="9">9</a>Usquequo, piger, dormies?Quando consurges e somno tuo?</span> <span class="verse"><a name="10">10</a>Paululum dormis, paululum dormitas,paululum conseres manus, ut dormias;</span> <span class="verse"><a name="11">11</a>et veniet tibi quasi viator egestas,et pauperies quasi vir armatus.</span> <span class="verse"><a name="12">12</a>Homo iniquus, vir inutilis,graditur ore perverso;</span> <span class="verse"><a name="13">13</a>annuit oculis, terit pede,digito loquitur.</span> <span class="verse"><a name="14">14</a>Prava in corde suo machinatur,malum in omni tempore, iurgia seminat.</span> <span class="verse"><a name="15">15</a>Ideo extemplo veniet perditio sua,et subito conteretur nec habebit medicinam.</span> <span class="verse"><a name="16">16</a>Sex sunt, quae odit Dominus,et septem detestatur anima eius:</span> <span class="verse"><a name="17">17</a>oculos sublimes, linguam mendacem,manus effundentes innoxium sanguinem,</span> <span class="verse"><a name="18">18</a>cor machinans cogitationes pravas,pedes veloces ad currendum in malum,</span> <span class="verse"><a name="19">19</a>proferentem mendacia, testem fallacemet eum, qui seminat inter fratres discordias.</span> <span class="verse"><a name="20">20</a>Conserva, fili mi, praecepta patris tuiet ne reicias legem matris tuae;</span> <span class="verse"><a name="21">21</a>liga ea in corde tuo iugiteret circumda gutturi tuo.</span> <span class="verse"><a name="22">22</a>Cum ambulaveris, dirigent te,cum dormieris, custodient teet, cum evigilaveris, colloquentur tecum.</span> <span class="verse"><a name="23">23</a>Quia mandatum lucerna est, et lex lux,et via vitae increpatio disciplinae,</span> <span class="verse"><a name="24">24</a>ut custodiant te a muliere malaet a blanda lingua extraneae;</span> <span class="verse"><a name="25">25</a>non concupiscat pulchritudinem eius cor tuum,nec capiaris nutibus illius:</span> <span class="verse"><a name="26">26</a>pretium enim scorti vix est torta panis,mulier autem viri pretiosam animam capit.</span> <span class="verse"><a name="27">27</a>Numquid potest homo abscondere ignem in sinu suo,et vestimenta illius non ardebunt?</span> <span class="verse"><a name="28">28</a>Aut ambulare super prunas,et non comburentur plantae eius?</span> <span class="verse"><a name="29">29</a>Sic qui ingreditur ad mulierem proximi sui;non erit mundus, quicumque tetigerit eam.</span> <span class="verse"><a name="30">30</a>Non contemptui erit fur, cum furatus fuerit,ut esurientem impleat animam.</span> <span class="verse"><a name="31">31</a>Deprehensus quoque reddet septuplumet omnem substantiam domus suae tradet.</span> <span class="verse"><a name="32">32</a>Qui autem adulter est cum muliere, vecors est;perdet animam suam, qui hoc fecerit.</span> <span class="verse"><a name="33">33</a>Plagam et ignominiam congregat sibi,et opprobrium illius non delebitur.</span> <span class="verse"><a name="34">34</a>Quia zelus est furor viri,et non parcet in die vindictae</span> <span class="verse"><a name="35">35</a>nec accipiet personam tuam in piaculumnec suscipiet dona plurima.</span> </p></div</div></div></body></html>