<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 22</strong></div><p><span class="verse"><a name="1">1</a>Melius est nomen bonum quam divitiae multae,super argentum et aurum gratia bona.</span> <span class="verse"><a name="2">2</a>Dives et pauper obviaverunt sibi:utriusque operator est Dominus.</span> <span class="verse"><a name="3">3</a>Callidus vidit malum et abscondit se;simplices pertransierunt et afflicti sunt damno.</span> <span class="verse"><a name="4">4</a>Praemium modestiae timor Domini,divitiae et gloria et vita.</span> <span class="verse"><a name="5">5</a>Spinae et laquei in via perversi,custos autem animae suae longe recedit ab eis.</span> <span class="verse"><a name="6">6</a>Institue adulescentem iuxta viam suam;etiam cum senuerit, non recedet ab ea.</span> <span class="verse"><a name="7">7</a>Dives pauperibus imperat;et, qui accipit mutuum, servus est fenerantis.</span> <span class="verse"><a name="8">8</a>Qui seminat iniquitatem, metet malaet virga irae suae consummabitur.</span> <span class="verse"><a name="9">9</a>Qui bono oculo est, benedicetur,de panibus enim suis dedit pauperi.</span> <span class="verse"><a name="10">10</a>Eice derisorem, et exibit cum eo iurgium;cessabuntque causae et contumeliae.</span> <span class="verse"><a name="11">11</a>Qui diligit cordis munditiam,propter gratiam labiorum suorum habebit amicum regem.</span> <span class="verse"><a name="12">12</a>Oculi Domini custodiunt scientiam,et supplantantur verba iniqui.</span> <span class="verse"><a name="13">13</a>Dicit piger: " Leo est foris,in medio platearum occidendus sum ".</span> <span class="verse"><a name="14">14</a>Fovea profunda os alienae;cui iratus est Dominus, incidet in eam.</span> <span class="verse"><a name="15">15</a>Stultitia colligata est in corde pueri,et virga disciplinae fugabit eam.</span> <span class="verse"><a name="16">16</a>Opprimis pauperem? Ipse augebit divitias suas.Donas ditiori? Ipse egebis.</span> <span class="verse"><a name="17">17</a>Inclina aurem tuam et audi verba sapientium,appone autem cor ad doctrinam meam,</span> <span class="verse"><a name="18">18</a>quia pulchra erunt, cum servaveris ea in ventre tuo,et redundabunt in labiis tuis.</span> <span class="verse"><a name="19">19</a>Ut sit in Domino fiducia tua,ostendi ea tibi hodie.</span> <span class="verse"><a name="20">20</a>Nonne descripsi ea tibi nudiustertiusin cogitationibus et scientia,</span> <span class="verse"><a name="21">21</a>ut ostenderem tibi firmitatem verborum veritatis,ut respondeas illi, qui misit te?</span> <span class="verse"><a name="22">22</a>Non facias violentiam pauperi, quia pauper est,neque conteras egenum in porta,</span> <span class="verse"><a name="23">23</a>quia iudicabit Dominus causam eorum,et anima spoliabit spoliatores.</span> <span class="verse"><a name="24">24</a>Noli esse amicus homini iracundoneque ambules cum viro furioso,</span> <span class="verse"><a name="25">25</a>ne forte discas semitas eiuset sumas scandalum animae tuae.</span> <span class="verse"><a name="26">26</a>Noli esse cum his, qui iungunt manus suaset qui vades se offerunt pro debitis:</span> <span class="verse"><a name="27">27</a>si enim non habes unde restituas,quid causae est ut tollat lectum tuum subter te?</span> <span class="verse"><a name="28">28</a>Ne transferas terminos antiquos,quos posuerunt patres tui.</span> <span class="verse"><a name="29">29</a>Vidisti virum velocem in opere suo:coram regibus stabit nec erit ante ignobiles.</span> </p></div</div></div></body></html>