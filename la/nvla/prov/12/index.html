<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 12</strong></div><p><span class="verse"><a name="1">1</a>Qui diligit disciplinam, diligit scientiam;qui autem odit increpationes, insipiens est.</span> <span class="verse"><a name="2">2</a>Qui bonus est, hauriet gratiam a Domino,virum autem versutum ipse condemnabit.</span> <span class="verse"><a name="3">3</a>Non roborabitur homo ex impietate,et radix iustorum non commovebitur.</span> <span class="verse"><a name="4">4</a>Mulier diligens corona est viro suo,et quasi putredo in ossibus eius, quae est inhonesta.</span> <span class="verse"><a name="5">5</a>Cogitationes iustorum iudicia,et consilia impiorum fraudulentia.</span> <span class="verse"><a name="6">6</a>Verba impiorum insidiantur sanguini,os iustorum liberabit eos.</span> <span class="verse"><a name="7">7</a>Subvertuntur impii et iam non sunt,domus autem iustorum permanebit.</span> <span class="verse"><a name="8">8</a>Ad doctrinam suam laudabitur vir;qui autem perversus corde est, patebit contemptui.</span> <span class="verse"><a name="9">9</a>Melior est pauper, qui ministrat sibi,quam gloriosus et indigens pane.</span> <span class="verse"><a name="10">10</a>Curat iustus iumentorum suorum animas,viscera autem impiorum crudelia.</span> <span class="verse"><a name="11">11</a>Qui operatur terram suam, satiabitur panibus;qui autem sectatur vana, vecors est.</span> <span class="verse"><a name="12">12</a>Desiderat impius laqueum pessimorum,radix autem iustorum proficiet.</span> <span class="verse"><a name="13">13</a>Propter peccata labiorum irretitur malus,effugiet autem iustus de angustia.</span> <span class="verse"><a name="14">14</a>De fructu oris sui unusquisque replebitur bonis,et iuxta opera manuum suarum retribuetur ei.</span> <span class="verse"><a name="15">15</a>Via stulti recta in oculis eius;qui autem sapiens est, audit consilia.</span> <span class="verse"><a name="16">16</a>Fatuus statim indicat iram suam,dissimulat autem iniuriam callidus.</span> <span class="verse"><a name="17">17</a>Qui spirat veritatem, index iustitiae est,testis autem mendax, fraudulentiae.</span> <span class="verse"><a name="18">18</a>Est qui temere loquitur et quasi gladio pungit,lingua autem sapientium sanitas est.</span> <span class="verse"><a name="19">19</a>Labium veritatis firmum erit in perpetuum,ad momentum autem lingua mendacii.</span> <span class="verse"><a name="20">20</a>Dolus in corde cogitantium mala;qui autem pacis ineunt consilia, sequitur eos gaudium.</span> <span class="verse"><a name="21">21</a>Nulla calamitas obveniet iusto,impii autem replebuntur malo.</span> <span class="verse"><a name="22">22</a>Abominatio est Domino labia mendacia,qui autem fideliter agunt, placent ei.</span> <span class="verse"><a name="23">23</a>Homo versutus celat scientiam,et cor insipientium provocat stultitiam.</span> <span class="verse"><a name="24">24</a>Manus fortium dominabitur,quae autem remissa est, tributis serviet.</span> <span class="verse"><a name="25">25</a>Maeror in corde viri humiliabit illum,et sermo bonus laetificabit eum.</span> <span class="verse"><a name="26">26</a>In rectum ducit amicum iustus,iter autem impiorum decipiet eos.</span> <span class="verse"><a name="27">27</a>Non assabit ignavia praedam suam,sed substantia pretiosa erit viro industrio.</span> <span class="verse"><a name="28">28</a>In semita iustitiae vita,est autem etiam iter apertum ad mortem.</span> </p></div</div></div></body></html>