<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 10</strong></div><p><span class="verse"><a name="1">1</a>Parabolae Salomonis.Filius sapiens laetificat pa trem,filius vero stultus maestitia est matris suae.</span> <span class="verse"><a name="2">2</a>Nil proderunt thesauri impietatis,iustitia vero liberabit a morte.</span> <span class="verse"><a name="3">3</a>Non affliget Dominus fame animam iustiet cupiditatem impiorum subvertet.</span> <span class="verse"><a name="4">4</a>Egestatem operata est manus remissa,manus autem fortium divitias parat.</span> <span class="verse"><a name="5">5</a>Qui congregat in messe, filius sapiens est;qui autem stertit aestate, filius confusionis.</span> <span class="verse"><a name="6">6</a>Benedictiones Domini super caput iusti,os autem impiorum operit violentiam.</span> <span class="verse"><a name="7">7</a>Memoria iusti in benedictione erit,et nomen impiorum putrescet.</span> <span class="verse"><a name="8">8</a>Sapiens corde praecepta suscipit,et stultus labiis corruet.</span> <span class="verse"><a name="9">9</a>Qui ambulat simpliciter, ambulat confidenter;qui autem depravat vias suas, manifestus erit.</span> <span class="verse"><a name="10">10</a>Qui annuit oculo, dabit dolorem,et stultus labiis corruet.</span> <span class="verse"><a name="11">11</a>Vena vitae os iusti,et os impiorum operit violentiam.</span> <span class="verse"><a name="12">12</a>Odium suscitat rixas,et universa delicta operit caritas.</span> <span class="verse"><a name="13">13</a>In labiis sapientis invenitur sapientia,et virga in dorso eius, qui indiget corde.</span> <span class="verse"><a name="14">14</a>Sapientes recondunt scientiam,os autem stulti ruinae proximum est.</span> <span class="verse"><a name="15">15</a>Substantia divitis urbs fortitudinis eius,ruina pauperum egestas eorum.</span> <span class="verse"><a name="16">16</a>Opus iusti ad vitam,fructus autem impii ad peccatum.</span> <span class="verse"><a name="17">17</a>Graditur ad vitam, qui custodit disciplinam;qui autem increpationes relinquit, errat.</span> <span class="verse"><a name="18">18</a>Abscondunt odium labia mendacia;qui profert contumeliam, insipiens est.</span> <span class="verse"><a name="19">19</a>In multiloquio non deerit peccatum;qui autem moderatur labia sua, prudentissimus est.</span> <span class="verse"><a name="20">20</a>Argentum electum lingua iusti,cor autem impiorum pro nihilo.</span> <span class="verse"><a name="21">21</a>Labia iusti erudiunt plurimos;qui autem indocti sunt, in cordis egestate morientur.</span> <span class="verse"><a name="22">22</a>Benedictio Domini divites facit,nec addet ei labor quidquam.</span> <span class="verse"><a name="23">23</a>Quasi per risum stultus operatur scelus,sapientia autem est viro prudentiae.</span> <span class="verse"><a name="24">24</a>Quod timet impius, veniet super eum;desiderium suum iustis dabitur.</span> <span class="verse"><a name="25">25</a>Quasi tempestas transiens non erit impius,iustus autem quasi fundamentum sempiternum.</span> <span class="verse"><a name="26">26</a>Sicut acetum dentibus et fumus oculis,sic piger his, qui miserunt eum.</span> <span class="verse"><a name="27">27</a>Timor Domini apponet dies,et anni impiorum breviabuntur.</span> <span class="verse"><a name="28">28</a>Exspectatio iustorum laetitia,spes autem impiorum peribit.</span> <span class="verse"><a name="29">29</a>Fortitudo simplici via Dominiet ruina his, qui operantur malum.</span> <span class="verse"><a name="30">30</a>Iustus in aeternum non commovebitur,impii autem non habitabunt super terram.</span> <span class="verse"><a name="31">31</a>Os iusti germinabit sapientiam,lingua prava abscindetur.</span> <span class="verse"><a name="32">32</a>Labia iusti considerant placita,et os impiorum perversa.</span> </p></div</div></div></body></html>