<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 15</strong></div><p><span class="verse"><a name="1">1</a>Responsio mollis frangit iram,sermo durus suscitat furorem.</span> <span class="verse"><a name="2">2</a>Lingua sapientium stillat scientiam,os fatuorum ebullit stultitiam.</span> <span class="verse"><a name="3">3</a>In omni loco oculi Dominicontemplantur malos et bonos.</span> <span class="verse"><a name="4">4</a>Lingua placabilis lignum vitae,sed obliquitas in ea conteret spiritum.</span> <span class="verse"><a name="5">5</a>Stultus irridet disciplinam patris sui;qui autem custodit increpationes, astutior fiet.</span> <span class="verse"><a name="6">6</a>In domo iusti divitiae plurimae,et in fructibus impii conturbatio.</span> <span class="verse"><a name="7">7</a>Labia sapientium disseminabunt scientiam;cor stultorum non rectum erit.</span> <span class="verse"><a name="8">8</a>Victimae impiorum abominabiles Domino;vota iustorum grata sunt ei.</span> <span class="verse"><a name="9">9</a>Abominatio est Domino via impii;qui sequitur iustitiam, diligetur.</span> <span class="verse"><a name="10">10</a>Admonitio mala deserenti viam;qui increpationes odit, morietur.</span> <span class="verse"><a name="11">11</a>Infernus et Perditio coram Domino,quanto magis corda filiorum hominum!</span> <span class="verse"><a name="12">12</a>Non amat derisor eum, qui se corripit,nec ad sapientes graditur.</span> <span class="verse"><a name="13">13</a>Cor gaudens exhilarat faciem,in maerore animi deicitur spiritus.</span> <span class="verse"><a name="14">14</a>Cor sapientis quaerit doctrinam,et os stultorum pascitur stultitia.</span> <span class="verse"><a name="15">15</a>Omnes dies pauperis mali;hilaris autem corde quasi iuge convivium.</span> <span class="verse"><a name="16">16</a>Melius est parum cum timore Dominiquam thesauri magni cum sollicitudine.</span> <span class="verse"><a name="17">17</a>Melius est demensum holerum cum caritatequam vitulus saginatus cum odio.</span> <span class="verse"><a name="18">18</a>Vir iracundus provocat rixas;qui patiens est, mitigat lites.</span> <span class="verse"><a name="19">19</a>Iter pigrorum quasi saepes spinarum,via sollertium complanata.</span> <span class="verse"><a name="20">20</a>Filius sapiens laetificat patrem,et stultus homo despicit matrem suam.</span> <span class="verse"><a name="21">21</a>Stultitia gaudium sensu carenti;et vir prudens dirigit gressus suos.</span> <span class="verse"><a name="22">22</a>Dissipantur cogitationes, ubi non est consilium;ubi vero sunt plures consiliarii, confirmantur.</span> <span class="verse"><a name="23">23</a>Laetatur homo in responsione oris sui,et sermo opportunus est optimus.</span> <span class="verse"><a name="24">24</a>Semita vitae sursum est viro erudito,ut declinet de inferno deorsum.</span> <span class="verse"><a name="25">25</a>Domum superborum demolietur Dominuset firmos faciet terminos viduae.</span> <span class="verse"><a name="26">26</a>Abominatio Domini cogitationes malae,et purus sermo pulcherrimus.</span> <span class="verse"><a name="27">27</a>Conturbat domum suam, qui sectatur avaritiam;qui autem odit munera, vivet.</span> <span class="verse"><a name="28">28</a>Mens iusti meditatur, ut respondeat;os impiorum redundat malis.</span> <span class="verse"><a name="29">29</a>Longe est Dominus ab impiiset orationes iustorum exaudiet.</span> <span class="verse"><a name="30">30</a>Lux oculorum laetificat animam,fama bona impinguat ossa.</span> <span class="verse"><a name="31">31</a>Auris, quae audit increpationes vitae,in medio sapientium commorabitur.</span> <span class="verse"><a name="32">32</a>Qui abicit disciplinam, despicit animam suam;qui autem acquiescit increpationibus, possessor est cordis.</span> <span class="verse"><a name="33">33</a>Timor Domini disciplina sapientiae,et gloriam praecedit humilitas.</span> </p></div</div></div></body></html>