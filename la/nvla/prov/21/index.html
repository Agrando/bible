<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 21</strong></div><p><span class="verse"><a name="1">1</a>Sicut rivi aquarum cor regis in manu Domini:quocumque voluerit, inclinabit illud.</span> <span class="verse"><a name="2">2</a>Omnis via viri recta sibi videtur;appendit autem corda Dominus.</span> <span class="verse"><a name="3">3</a>Facere misericordiam et iudiciummagis placet Domino quam victimae.</span> <span class="verse"><a name="4">4</a>Exaltatio oculorum et dilatatio cordis,lucerna impiorum: peccatum.</span> <span class="verse"><a name="5">5</a>Cogitationes sollertis semper in abundantiam;omnis autem festinus semper in egestate est.</span> <span class="verse"><a name="6">6</a>Qui congregat thesauros lingua mendacii,vento impingetur ad laqueos mortis.</span> <span class="verse"><a name="7">7</a>Violentia impiorum detrahet eos,quia noluerunt facere iudicium.</span> <span class="verse"><a name="8">8</a>Perversa via viri aliena est;qui autem mundus est, rectum opus eius.</span> <span class="verse"><a name="9">9</a>Melius est sedere in angulo domatisquam cum muliere litigiosa et in domo communi.</span> <span class="verse"><a name="10">10</a>Anima impii desiderat malum;non miserebitur proximo suo.</span> <span class="verse"><a name="11">11</a>Multato derisore sapientior erit parvulus;et, si instruatur sapiens, sumet scientiam.</span> <span class="verse"><a name="12">12</a>Excogitat Iustus de domo impii,ut praecipitet impios in malum.</span> <span class="verse"><a name="13">13</a>Qui obturat aurem suam ad clamorem pauperis,et ipse clamabit, et non exaudietur.</span> <span class="verse"><a name="14">14</a>Munus absconditum exstinguit iras,et donum in sinu indignationem maximam.</span> <span class="verse"><a name="15">15</a>Gaudium iusto est facere iudicium,et ruina operantibus iniquitatem.</span> <span class="verse"><a name="16">16</a>Vir, qui erraverit a via prudentiae,in coetu umbrarum commorabitur.</span> <span class="verse"><a name="17">17</a>Qui diligit convivia, in egestate erit;qui amat vinum et pinguia, non ditabitur.</span> <span class="verse"><a name="18">18</a>Redemptio pro iusto impius,et pro rectis iniquus.</span> <span class="verse"><a name="19">19</a>Melius est habitare in terra desertaquam cum muliere rixosa et iracunda.</span> <span class="verse"><a name="20">20</a>Thesaurus desiderabilis et pinguis in habitaculo sapientis,et imprudens homo dissipabit illum.</span> <span class="verse"><a name="21">21</a>Qui sequitur iustitiam et misericordiam,inveniet vitam et iustitiam et gloriam.</span> <span class="verse"><a name="22">22</a>Civitatem fortium ascendit sapienset destruit robur fiduciae eius.</span> <span class="verse"><a name="23">23</a>Qui custodit os suum et linguam suam,custodit ab angustiis animam suam.</span> <span class="verse"><a name="24">24</a>Superbus et arrogans vocatur derisor,qui operatur in ira superbiae.</span> <span class="verse"><a name="25">25</a>Desideria occidunt pigrum;noluerunt enim quidquam manus eius operari:</span> <span class="verse"><a name="26">26</a>tota die concupiscit et desiderat;qui autem iustus est, tribuet et non parcit.</span> <span class="verse"><a name="27">27</a>Hostiae impiorum abominabiles,eo magis quia offeruntur ex scelere.</span> <span class="verse"><a name="28">28</a>Testis mendax peribit;vir oboediens loquetur in victoriam.</span> <span class="verse"><a name="29">29</a>Vir impius obfirmat vultum suum;qui autem rectus est, corrigit viam suam.</span> <span class="verse"><a name="30">30</a>Non est sapientia, non est prudentia,non est consilium contra Dominum.</span> <span class="verse"><a name="31">31</a>Equus paratur ad diem belli,Dominus autem salutem tribuit.</span> </p></div</div></div></body></html>