<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Quando sederis, ut comedas cum principe,diligenter attende, quae apposita sunt ante faciem tuam,</span> <span class="verse"><a name="2">2</a>et statue cultrum in gutture tuo,si avidus es.</span> <span class="verse"><a name="3">3</a>Ne desideres de cibis eius,quia est panis mendacii.</span> <span class="verse"><a name="4">4</a>Noli laborare, ut diteris,sed in prudentia tua acquiesce.</span> <span class="verse"><a name="5">5</a>Si erigas oculos tuos ad opes, iam non sunt;quia facient sibi pennas quasi aquilae et volabunt in caelum.</span> <span class="verse"><a name="6">6</a>Ne comedas cum homine invidoet ne desideres cibos eius;</span> <span class="verse"><a name="7">7</a>quoniam sicut aestimavit in animo suo,ita ipse est. Comede et bibe " dicet tibi,et mens eius non est tecum.</span> <span class="verse"><a name="8">8</a>Buccellam, quam comederas, evomeset perdes pulchros sermones tuos.</span> <span class="verse"><a name="9">9</a>In auribus insipientium ne loquaris,quia despicient doctrinam eloquii tui.</span> <span class="verse"><a name="10">10</a>Ne attingas terminos viduaeet agrum pupillorum ne introeas:</span> <span class="verse"><a name="11">11</a>redemptor enim illorum fortis est,et ipse iudicabit contra te causam illorum.</span> <span class="verse"><a name="12">12</a>Introduc ad doctrinam cor tuumet aures tuas ad verba scientiae.</span> <span class="verse"><a name="13">13</a>Noli subtrahere a puero disciplinam;si enim percusseris eum virga, non morietur:</span> <span class="verse"><a name="14">14</a>tu virga percuties eumet animam eius de inferno liberabis.</span> <span class="verse"><a name="15">15</a>Fili mi, si sapiens fuerit cor tuum,gaudebit tecum et cor meum,</span> <span class="verse"><a name="16">16</a>et exsultabunt renes mei,cum locuta fuerint rectum labia tua.</span> <span class="verse"><a name="17">17</a>Non aemuletur cor tuum peccatores,sed in timore Domini esto tota die,</span> <span class="verse"><a name="18">18</a>quia est tibi posteritas,et praestolatio tua non auferetur.</span> <span class="verse"><a name="19">19</a>Audi, fili mi, et esto sapienset dirige in via animum tuum.</span> <span class="verse"><a name="20">20</a>Noli esse in conviviis potatorumnec in comissationibus carnis,</span> <span class="verse"><a name="21">21</a>quia vacantes potibus et comissatores consumentur,et vestietur pannis dormitatio.</span> <span class="verse"><a name="22">22</a>Audi patrem tuum, qui genuit te,et ne contemnas, cum senuerit mater tua.</span> <span class="verse"><a name="23">23</a>Veritatem eme et noli vendere;sapientiam eme et doctrinam et intellegentiam.</span> <span class="verse"><a name="24">24</a>Exsultat gaudio pater iusti;qui sapientem genuit, laetabitur in eo;</span> <span class="verse"><a name="25">25</a>gaudeat pater tuus et mater tua,et exsultet, quae genuit te.</span> <span class="verse"><a name="26">26</a>Praebe, fili mi, cor tuum mihi,et oculi tui vias meas custodiant.</span> <span class="verse"><a name="27">27</a>Fovea enim profunda est meretrix,et puteus angustus aliena,</span> <span class="verse"><a name="28">28</a>nam insidiatur ipsa in via quasi latroet iniquos in hominibus addet.</span> <span class="verse"><a name="29">29</a>Cui " Vae "? Cui " Eheu "?Cui rixae? Cui querela?Cui sine causa vulnera? Cui suffusio oculorum?</span> <span class="verse"><a name="30">30</a>His, qui commorantur in vinoet eunt, ut scrutentur mixtum.</span> <span class="verse"><a name="31">31</a>Ne intuearis vinum, quando flavescit,cum splenduerit in calice color eius:ingreditur blande,</span> <span class="verse"><a name="32">32</a>sed in novissimo mordebit ut coluberet sicut regulus vulnerat.</span> <span class="verse"><a name="33">33</a>Oculi tui videbunt extranea,et cor tuum loquetur perversa;</span> <span class="verse"><a name="34">34</a>et eris sicut dormiens in medio mariet quasi sopitus ad malum navis:</span> <span class="verse"><a name="35">35</a>" Verberaverunt me, sed non dolui,percusserunt me, et ego non sensi;quando evigilabo et rursus illud requiram? ".</span> </p></div</div></div></body></html>