<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 18</strong></div><p><span class="verse"><a name="1">1</a>Occasiones quaerit, qui vult recedere ab amico;omni consilio exacerbatur.</span> <span class="verse"><a name="2">2</a>Non delectatur stultus prudentiased in revelatione cordis sui.</span> <span class="verse"><a name="3">3</a>Cum venerit impius, veniet et contemptio,et cum ignominia opprobrium.</span> <span class="verse"><a name="4">4</a>Aqua profunda verba ex ore viri,et torrens redundans fons sapientiae.</span> <span class="verse"><a name="5">5</a>Accipere personam impii non est bonum,ut declines iustum in iudicio.</span> <span class="verse"><a name="6">6</a>Labia stulti miscent se rixis,et os eius plagas provocat.</span> <span class="verse"><a name="7">7</a>Os stulti ruina eius,et labia ipsius laqueus animae eius.</span> <span class="verse"><a name="8">8</a>Verba susurronis quasi dulcia,et ipsa perveniunt usque ad interiora ventris.</span> <span class="verse"><a name="9">9</a>Qui mollis et dissolutus est in opere suo,frater est viri dissipantis.</span> <span class="verse"><a name="10">10</a>Turris fortissima nomen Domini;ad ipsum currit iustus et exaltabitur.</span> <span class="verse"><a name="11">11</a>Substantia divitis urbs roboris eiuset quasi murus excelsus in cogitatione eius.</span> <span class="verse"><a name="12">12</a>Antequam conteratur, exaltatur cor hominis;et, antequam glorificetur, humiliatur.</span> <span class="verse"><a name="13">13</a>Qui prius respondet quam audiat,stultitia est ei et contumelia.</span> <span class="verse"><a name="14">14</a>Spiritus viri sustentat imbecillitatem suam;spiritum vero confractum, quis poterit sustinere?</span> <span class="verse"><a name="15">15</a>Cor prudens possidebit scientiam,et auris sapientium quaerit doctrinam.</span> <span class="verse"><a name="16">16</a>Donum hominis dilatat viam eiuset ante principes deducit eum.</span> <span class="verse"><a name="17">17</a>Qui prior in contentione loquitur, putatur iustus;venit amicus eius et arguet eum.</span> <span class="verse"><a name="18">18</a>Lites comprimit sorset inter potentes quoque diiudicat.</span> <span class="verse"><a name="19">19</a>Frater, qui offenditur, durior est civitate firma,et lites quasi vectes urbium.</span> <span class="verse"><a name="20">20</a>De fructu oris viri replebitur venter eius,et genimina labiorum ipsius saturabunt eum.</span> <span class="verse"><a name="21">21</a>Mors et vita in manu linguae;qui diligunt eam, comedent fructus eius.</span> <span class="verse"><a name="22">22</a>Qui invenit mulierem bonam, invenit bonumet hausit gratiam a Domino.</span> <span class="verse"><a name="23">23</a>Cum obsecrationibus loquetur pauper,et dives effabitur rigide.</span> <span class="verse"><a name="24">24</a>Vir cum amicis concuti potest,sed est amicus, qui adhaereat magis quam frater.</span> </p></div</div></div></body></html>