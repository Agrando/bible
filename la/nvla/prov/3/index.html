<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 3</strong></div><p><span class="verse"><a name="1">1</a>Fili mi, ne obliviscaris legis meae,et praecepta mea cor tuum custodiat;</span> <span class="verse"><a name="2">2</a>longitudinem enim dierum et annos vitaeet pacem apponent tibi.</span> <span class="verse"><a name="3">3</a>Misericordia et veritas te non deserant;circumda eas gutturi tuoet describe in tabulis cordis tui,</span> <span class="verse"><a name="4">4</a>et invenies gratiam et successum bonumcoram Deo et hominibus.</span> <span class="verse"><a name="5">5</a>Habe fiduciam in Domino ex toto corde tuoet ne innitaris prudentiae tuae.</span> <span class="verse"><a name="6">6</a>In omnibus viis tuis cogita illum,et ipse diriget gressus tuos.</span> <span class="verse"><a name="7">7</a>Ne sis sapiens apud temetipsum;time Dominum et recede a malo.</span> <span class="verse"><a name="8">8</a>Sanitas quippe erit umbilico tuo,et irrigatio ossibus tuis.</span> <span class="verse"><a name="9">9</a>Honora Dominum de tua substantiaet de primitiis omnium frugum tuarum,</span> <span class="verse"><a name="10">10</a>et implebuntur horrea tua frumento,et vino torcularia tua redundabunt.</span> <span class="verse"><a name="11">11</a>Disciplinam Domini, fili mi, ne abiciasnec asperneris, cum ab eo corriperis:</span> <span class="verse"><a name="12">12</a>quem enim diligit, Dominus corripitet quasi pater in filio complacet sibi.</span> <span class="verse"><a name="13">13</a>Beatus homo, qui invenit sapientiamet qui affluit prudentia:</span> <span class="verse"><a name="14">14</a>melior est acquisitio eius negotiatione argenti,et auro primo fructus eius.</span> <span class="verse"><a name="15">15</a>Pretiosior est cunctis gemmis,et omnia pretiosa tua huic non valent comparari;</span> <span class="verse"><a name="16">16</a>longitudo dierum in dextera eius,et in sinistra illius divitiae et gloria.</span> <span class="verse"><a name="17">17</a>Viae eius viae pulchrae,et omnes semitae illius pacificae.</span> <span class="verse"><a name="18">18</a>Lignum vitae est his, qui apprehenderint eam;et, qui tenuerit eam, beatus.</span> <span class="verse"><a name="19">19</a>Dominus sapientia fundavit terram,stabilivit caelos prudentia;</span> <span class="verse"><a name="20">20</a>sapientia illius eruperunt abyssi,et nubes rorem stillant.</span> <span class="verse"><a name="21">21</a>Fili mi, ne effluant haec ab oculis tuis;custodi prudentiam atque consilium,</span> <span class="verse"><a name="22">22</a>et erit vita animae tuae,et gratia collo tuo;</span> <span class="verse"><a name="23">23</a>tunc ambulabis fiducialiter in via tua,et pes tuus non impinget.</span> <span class="verse"><a name="24">24</a>Si dormieris, non timebis;quiesces, et suavis erit somnus tuus.</span> <span class="verse"><a name="25">25</a>Ne paveas repentino terroreet irruentem tibi turbinem impiorum, cum venerit.</span> <span class="verse"><a name="26">26</a>Dominus enim erit in latere tuoet custodiet pedem tuum, ne capiaris.</span> <span class="verse"><a name="27">27</a>Noli prohibere beneficium ab eo, cui debetur,si in potestate manus tuae est, ut facias.</span> <span class="verse"><a name="28">28</a>Ne dicas amico tuo: " Vade et revertere,cras dabo tibi ", cum statim possis dare.</span> <span class="verse"><a name="29">29</a>Ne moliaris amico tuo malum,cum ille apud te sedeat cum fiducia.</span> <span class="verse"><a name="30">30</a>Ne contendas adversus hominem frustra,cum ipse tibi nihil mali fecerit.</span> <span class="verse"><a name="31">31</a>Ne aemuleris hominem iniustumnec imiteris omnes vias eius,</span> <span class="verse"><a name="32">32</a>quia abominatio Domini est omnis pravus,et cum simplicibus societas eius.</span> <span class="verse"><a name="33">33</a>Maledictio a Domino in domo impii,habitacula autem iustorum benedicentur.</span> <span class="verse"><a name="34">34</a>Ipse deludet illusoreset mansuetis dabit gratiam;</span> <span class="verse"><a name="35">35</a>gloriam sapientes possidebunt,stultorum exaltatio ignominia.</span> </p></div</div></div></body></html>