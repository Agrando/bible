<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 1</strong></div><p><span class="verse"><a name="1">1</a>Parabolae Salomonis filii David regis Israel</span> <span class="verse"><a name="2">2</a>ad sciendam sapientiam et disciplinam,ad intellegenda verba prudentiae;</span> <span class="verse"><a name="3">3</a>ad suscipiendam eruditionem doctrinae,iustitiam et iudicium et aequitatem,</span> <span class="verse"><a name="4">4</a>ut detur parvulis astutia,adulescenti scientia et recogitatio.</span> <span class="verse"><a name="5">5</a>Audiat sapiens et addet doctrinam,et intellegens dispositiones possidebit:</span> <span class="verse"><a name="6">6</a>animadvertet parabolam et allegoriam,verba sapientium et aenigmata eorum.</span> <span class="verse"><a name="7">7</a>Timor Domini principium scientiae.Sapientiam atque doctrinam stulti despiciunt.</span> <span class="verse"><a name="8">8</a>Audi, fili mi, disciplinam patris tuiet ne reicias legem matris tuae,</span> <span class="verse"><a name="9">9</a>quia diadema gratiae sunt capiti tuo,et torques collo tuo.</span> <span class="verse"><a name="10">10</a>Fili mi, si te lactaverint peccatores,ne acquiescas eis.</span> <span class="verse"><a name="11">11</a>Si dixerint: " Veni nobiscum, insidiemur sanguini,abscondamus tendiculas contra insontem frustra;</span> <span class="verse"><a name="12">12</a>deglutiamus eos sicut infernus viventeset integros quasi descendentes in lacum:</span> <span class="verse"><a name="13">13</a>omnem pretiosam substantiam reperiemus,implebimus domos nostras spoliis;</span> <span class="verse"><a name="14">14</a>sortem mitte nobiscum,marsupium unum sit omnium nostrum ";</span> <span class="verse"><a name="15">15</a>fili mi, ne ambules cum eis,prohibe pedem tuum a semitis eorum.</span> <span class="verse"><a name="16">16</a>Pedes enim illorum ad malum curruntet festinant, ut effundant sanguinem.</span> <span class="verse"><a name="17">17</a>Frustra autem iacitur rete ante oculos pinnatorum.</span> <span class="verse"><a name="18">18</a>Ipsique contra sanguinem suum insidianturet moliuntur fraudes contra animas suas.</span> <span class="verse"><a name="19">19</a>Sic semitae omnis ad rapinam intenti:animam ipsius possidentis rapiunt.</span> <span class="verse"><a name="20">20</a>Sapientia foris praedicat,in plateis dat vocem suam,</span> <span class="verse"><a name="21">21</a>in capite viarum frequentium clamitat,in foribus portarum urbis profert verba sua:</span> <span class="verse"><a name="22">22</a>" Usquequo, parvuli, diligitis infantiam,et derisores sibi derisionem cupient,et imprudentes odibunt scientiam?</span> <span class="verse"><a name="23">23</a>Convertimini ad correptionem meam;en proferam vobis spiritum meumet ostendam vobis verba mea.</span> <span class="verse"><a name="24">24</a>Quia vocavi, et renuistis,extendi manum meam, et non fuit qui aspiceret;</span> <span class="verse"><a name="25">25</a>despexistis omne consilium meumet increpationes meas neglexistis.</span> <span class="verse"><a name="26">26</a>Ego quoque in interitu vestro rideboet subsannabo, cum terror vobis advenerit,</span> <span class="verse"><a name="27">27</a>cum irruerit ut procella terror,et interitus quasi tempestas ingruerit,quando venerit super vos tribulatio et angustia ".</span> <span class="verse"><a name="28">28</a>Tunc invocabunt me, et non exaudiam,instanter quaerent me et non invenient me,</span> <span class="verse"><a name="29">29</a>eo quod exosam habuerint disciplinamet timorem Domini non elegerint</span> <span class="verse"><a name="30">30</a>nec acquieverint consilio meoet despexerint universam correptionem meam.</span> <span class="verse"><a name="31">31</a>Comedent igitur fructus viae suaesuisque consiliis saturabuntur.</span> <span class="verse"><a name="32">32</a>Aversio parvulorum interficiet eos,et securitas stultorum perdet illos.</span> <span class="verse"><a name="33">33</a>Qui autem me audierit, absque terrore requiescetet tranquillus erit timore malorum sublato.</span> </p></div</div></div></body></html>