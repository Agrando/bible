<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Fili mi, custodi sermones meoset praecepta mea reconde tibi.</span> <span class="verse"><a name="2">2</a>Serva mandata mea et vives,et legem meam quasi pupillam oculi tui.</span> <span class="verse"><a name="3">3</a>Liga ea in digitis tuis,scribe illa in tabulis cordis tui.</span> <span class="verse"><a name="4">4</a>Dic sapientiae: " Soror mea es "et prudentiam voca Amicam,</span> <span class="verse"><a name="5">5</a>ut custodiat te a muliere extraneaet ab aliena, quae verba sua dulcia facit.</span> <span class="verse"><a name="6">6</a>De fenestra enim domus meaeper cancellos prospexi</span> <span class="verse"><a name="7">7</a>et video inter parvulos;considero inter filios vecordem iuvenem,</span> <span class="verse"><a name="8">8</a>qui transit per plateam iuxta angulumet prope viam domus illius graditur</span> <span class="verse"><a name="9">9</a>in obscuro advesperascente die,in mediis tenebris et caligine.</span> <span class="verse"><a name="10">10</a>Et ecce, occurrit illi mulier ornatu meretricio,cauta corde, garrula et rebellans,</span> <span class="verse"><a name="11">11</a>quietis impatiensnec valens in domo consistere pedibus suis:</span> <span class="verse"><a name="12">12</a>nunc foris, nunc in plateiset iuxta angulos insidians.</span> <span class="verse"><a name="13">13</a>Apprehensumque deosculatur iuvenemet procaci vultu blanditur dicens:</span> <span class="verse"><a name="14">14</a>" Victimas pro salute vovi,hodie reddidi vota mea;</span> <span class="verse"><a name="15">15</a>idcirco egressa sum in occursum tuumdesiderans te videre et repperi.</span> <span class="verse"><a name="16">16</a>Stragulatis vestibus lectulum meum stravi,linteis pictis ex Aegypto;</span> <span class="verse"><a name="17">17</a>aspersi cubile meum myrrhaet aloe et cinnamomo.</span> <span class="verse"><a name="18">18</a>Veni, inebriemur voluptatibus,usque mane fruamur amoribus.</span> <span class="verse"><a name="19">19</a>Non est enim vir in domo sua;abiit via longissima,</span> <span class="verse"><a name="20">20</a>sacculum pecuniae secum tulit,in die plenae lunae reversurus est in domum suam ".</span> <span class="verse"><a name="21">21</a>Irretivit eum multis sermonibuset blanditiis labiorum protraxit illum.</span> <span class="verse"><a name="22">22</a>Stultus eam sequitur quasi bos ductus ad victimam,sicut irretitur vinculo cervus,</span> <span class="verse"><a name="23">23</a>donec transfigat sagitta iecur eius;velut si avis festinet ad laqueumet nescit quod de periculo animae illius agitur.</span> <span class="verse"><a name="24">24</a>Nunc ergo, fili mi, audi meet attende verbis oris mei.</span> <span class="verse"><a name="25">25</a>Ne abstrahatur in viis illius mens tua,neque decipiaris semitis eius.</span> <span class="verse"><a name="26">26</a>Multos enim vulneratos deiecit,et fortissimi quique interfecti sunt ab ea:</span> <span class="verse"><a name="27">27</a>viae inferi domus eiuspenetrantes in interiora mortis.</span> </p></div</div></div></body></html>