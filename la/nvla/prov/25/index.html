<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 25</strong></div><p><span class="verse"><a name="1">1</a>Hae quoque parabolae Salomonis, quas transcripse runt viri Ezechiae regis Iudae.</span> <span class="verse"><a name="2">2</a>Gloria Dei est celare verbum,et gloria regum investigare sermonem.</span> <span class="verse"><a name="3">3</a>Caelum prae altitudine et terra prae profunditate,et cor regum inscrutabile.</span> <span class="verse"><a name="4">4</a>Aufer scorias de argento,et egredietur vas pro argentario.</span> <span class="verse"><a name="5">5</a>Aufer impium de conspectu regis,et firmabitur iustitia thronus eius.</span> <span class="verse"><a name="6">6</a>Ne gloriosus appareas coram regeet in loco magnorum ne steteris.</span> <span class="verse"><a name="7">7</a>Melius est enim ut dicatur tibi: " Ascende huc ",quam ut humilieris coram principe.</span> <span class="verse"><a name="8">8</a>Quae viderunt oculi tui,ne proferas in iurgio cito,quoniam quid facies postea,cum dehonestaverit te amicus tuus?</span> <span class="verse"><a name="9">9</a>Causam tuam tracta cum amico tuoet secretum extranei ne reveles,</span> <span class="verse"><a name="10">10</a>ne forte insultet tibi, cum audierit,et contumelia tua revocari non poterit.</span> <span class="verse"><a name="11">11</a>Mala aurea in ornatibus argenteis,verbum prolatum in tempore suo.</span> <span class="verse"><a name="12">12</a>Inauris aurea et margaritum fulgenssapiens, qui arguit super aurem audientem.</span> <span class="verse"><a name="13">13</a>Sicut frigus nivis in die messis,ita legatus fidelis ei, qui misit eum:animam ipsius recreat.</span> <span class="verse"><a name="14">14</a>Nubes et ventus et pluviae non sequentesvir gloriosus et promissa non complens.</span> <span class="verse"><a name="15">15</a>Patientia lenietur princeps,et lingua mollis confringet ossa.</span> <span class="verse"><a name="16">16</a>Mel invenisti? Comede, quod sufficit tibi,ne forte satiatus evomas illud.</span> <span class="verse"><a name="17">17</a>Subtrahe pedem tuum de domo proximi tui,ne quando satiatus oderit te.</span> <span class="verse"><a name="18">18</a>Malleus et gladius et sagitta acutahomo, qui loquitur contra proximum suum falsum testimonium.</span> <span class="verse"><a name="19">19</a>Dens putridus et pes vacillans,qui sperat super infideli in die angustiae.</span> <span class="verse"><a name="20">20</a>Sicut exuens pallium in die frigoris,sicut acetum in nitro,qui cantat carmina cordi tristi.</span> <span class="verse"><a name="21">21</a>Si esurierit inimicus tuus, ciba illum;si sitierit, pota illum:</span> <span class="verse"><a name="22">22</a>prunas enim congregabis super caput eius,et Dominus reddet tibi.</span> <span class="verse"><a name="23">23</a>Ventus aquilo parturit pluvias,et faciem tristem lingua detrahens.</span> <span class="verse"><a name="24">24</a>Melius est sedere in angulo domatisquam cum muliere litigiosa et in domo communi.</span> <span class="verse"><a name="25">25</a>Aqua frigida animae sitientiet nuntius bonus de terra longinqua.</span> <span class="verse"><a name="26">26</a>Fons turbatus pede et vena corruptaiustus cadens coram impio.</span> <span class="verse"><a name="27">27</a>Mel nimium comedere non est bonum,nec quaestus gloriae est gloria.</span> <span class="verse"><a name="28">28</a>Urbs diruta et absque murovir, qui non potest cohibere spiritum suum.</span> </p></div</div></div></body></html>