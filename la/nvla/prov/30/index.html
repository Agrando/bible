<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 30</strong></div><p><span class="verse"><a name="1">1</a>Verba Agur filii Iaces ex Massa.Oraculum hominis ad Itiel,ad Itiel et Ucal.</span> <span class="verse"><a name="2">2</a>Quoniam stultissimus sum virorum,et sapientia hominum non est mecum;</span> <span class="verse"><a name="3">3</a>et non didici sapientiamet scientiam sanctorum non novi.</span> <span class="verse"><a name="4">4</a>Quis ascendit in caelum atque descendit?Quis continuit spiritum in manibus suis?Quis colligavit aquas quasi in vestimento?Quis statuit omnes terminos terrae?Quod nomen est eius, et quod nomen filii eius, si nosti?</span> <span class="verse"><a name="5">5</a>Omnis sermo Dei probatusclipeus est sperantibus in eum.</span> <span class="verse"><a name="6">6</a>Ne addas quidquam verbis illius:et arguaris inveniarisque mendax.</span> <span class="verse"><a name="7">7</a>Duo rogavi te,ne deneges mihi, antequam moriar:</span> <span class="verse"><a name="8">8</a>vanitatem et verba mendacia longe fac a me,mendicitatem et divitias ne dederis mihi,tribue tantum victum demensum mihi,</span> <span class="verse"><a name="9">9</a>ne forte satiatus illiciar ad negandumet dicam: " Quis est Dominus? "aut egestate compulsus fureret periurem nomen Dei mei.</span> <span class="verse"><a name="10">10</a>Ne calumnieris servum ad dominum suum,ne forte maledicat tibi, et puniaris.</span> <span class="verse"><a name="11">11</a>Generatio, quae patri suo maledicitet quae matri suae non benedicit.</span> <span class="verse"><a name="12">12</a>Generatio, quae sibi munda videturet non est lota a sordibus suis.</span> <span class="verse"><a name="13">13</a>Generatio, cuius oculi quam excelsi sunt,et palpebrae eius in alta surrectae!</span> <span class="verse"><a name="14">14</a>Generatio, quae pro dentibus gladios habet,et cultri molares eius,ut comedat inopes de terraet pauperes ex hominibus.</span> <span class="verse"><a name="15">15</a>Sanguisugae duae sunt filiae: Affer, affer! ".Tria sunt insaturabilia,et quattuor, quae numquam dicunt: " Sufficit! ":</span> <span class="verse"><a name="16">16</a>infernus et venter sterilis,terra, quae non satiatur aqua,ignis, qui numquam dicit: " Sufficit! ".</span> <span class="verse"><a name="17">17</a>Oculum, qui subsannat patremet qui despicit obsequium matris suae,effodiant eum corvi de torrente,et comedant eum filii aquilae.</span> <span class="verse"><a name="18">18</a>Tria sunt nimis difficilia mihi,et quattuor penitus ignoro:</span> <span class="verse"><a name="19">19</a>viam aquilae in caelo,viam colubri super petram,viam navis in medio mariet viam viri in adulescentula.</span> <span class="verse"><a name="20">20</a>Talis est et via mulieris adulterae,quae comedit et tergens os suum dicit: Non sum operata malum ".</span> <span class="verse"><a name="21">21</a>Per tria movetur terra,et quattuor non potest sustinere:</span> <span class="verse"><a name="22">22</a>per servum, cum regnaverit,per stultum, cum saturatus fuerit cibo,</span> <span class="verse"><a name="23">23</a>per odiosam mulierem, cum in matrimonio fuerit assumpta,et per ancillam, cum fuerit heres dominae suae.</span> <span class="verse"><a name="24">24</a>Quattuor sunt minima terrae,et ipsa sunt sapientiora sapientibus:</span> <span class="verse"><a name="25">25</a>formicae populus infirmus,quae praeparant in messe cibum sibi;</span> <span class="verse"><a name="26">26</a>hyraces plebs invalida,qui collocant in petra cubile suum;</span> <span class="verse"><a name="27">27</a>regem locusta non habetet egreditur universa per turmas suas;</span> <span class="verse"><a name="28">28</a>stellio manibus nitituret moratur in aedibus regis.</span> <span class="verse"><a name="29">29</a>Tria sunt, quae bene gradiuntur,et quattuor, quae incedunt feliciter:</span> <span class="verse"><a name="30">30</a>leo fortissimus bestiarumad nullius pavebit occursum,</span> <span class="verse"><a name="31">31</a>gallus succinctus lumbos et arieset rex, qui secum habet exercitum.</span> <span class="verse"><a name="32">32</a>Si stultum te praebuisti, postquam elevatus es in sublime,et si considerasti, ori impone manum.</span> <span class="verse"><a name="33">33</a>Qui enim fortiter premit lac, exprimit butyrum,et, qui vehementer emungit nares, elicit sanguinem,et, qui provocat iras, producit discordias.</span> </p></div</div></div></body></html>