<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 8</strong></div><p><span class="verse"><a name="1">1</a>Numquid non sapientia clamitat,et prudentia dat vocem suam?</span> <span class="verse"><a name="2">2</a>In summis verticibussupra viam in mediis semitis stans,</span> <span class="verse"><a name="3">3</a>iuxta portas ad introitum civitatis,in ipsis foribus conclamat:</span> <span class="verse"><a name="4">4</a>" O viri, ad vos clamito,et vox mea ad filios hominum.</span> <span class="verse"><a name="5">5</a>Intellegite, parvuli, astutiam;et insipientes, animadvertite.</span> <span class="verse"><a name="6">6</a>Audite, quoniam de rebus magnis locutura sum,et aperientur labia mea, ut recta praedicent.</span> <span class="verse"><a name="7">7</a>Veritatem meditabitur guttur meum,et labia mea detestabuntur impium.</span> <span class="verse"><a name="8">8</a>Iusti sunt omnes sermones oris mei,non est in eis pravum quid neque perversum;</span> <span class="verse"><a name="9">9</a>omnes recti sunt intellegentibuset aequi invenientibus scientiam.</span> <span class="verse"><a name="10">10</a>Accipitc disciplinam meam et non pecuniam,doctrinam magis quam aurum electum.</span> <span class="verse"><a name="11">11</a>Melior est enim sapientia gemmis,et omne desiderabile ei non potest comparari ".</span> <span class="verse"><a name="12">12</a>Ego sapientia habito cum prudentiaet artem excogitandi invenio.</span> <span class="verse"><a name="13">13</a>Timor Domini odisse malum;arrogantiam et superbiam et viam pravamet os bilingue detestor.</span> <span class="verse"><a name="14">14</a>Meum est consilium et prudentia,mea est intellegentia, mea est fortitudo.</span> <span class="verse"><a name="15">15</a>Per me reges regnant,et principes iusta decernunt;</span> <span class="verse"><a name="16">16</a>per me duces imperant,et potentes decernunt iustitiam.</span> <span class="verse"><a name="17">17</a>Ego diligentes me diligo;et, qui mane vigilant ad me, invenient me.</span> <span class="verse"><a name="18">18</a>Mecum sunt divitiae et gloria,opes superbae et iustitia.</span> <span class="verse"><a name="19">19</a>Melior est enim fructus meus auro et obryzo,et genimina mea argento electo.</span> <span class="verse"><a name="20">20</a>In viis iustitiae ambulo,in medio semitarum iudicii,</span> <span class="verse"><a name="21">21</a>ut ditem diligentes meet thesauros eorum repleam.</span> <span class="verse"><a name="22">22</a>Dominus possedit me in initio viarum suarum,antequam quidquam faceret a principio;</span> <span class="verse"><a name="23">23</a>ab aeterno ordinata sumet ex antiquis, antequam terra fieret.</span> <span class="verse"><a name="24">24</a>Nondum erant abyssi, et ego iam concepta eram,necdum fontes graves aquis,</span> <span class="verse"><a name="25">25</a>priusquam montes demergerentur,ante colles ego parturiebar.</span> <span class="verse"><a name="26">26</a>Adhuc terram non fecerat et camposet initium glebae orbis terrae.</span> <span class="verse"><a name="27">27</a>Quando praeparabat caelos, aderam,quando certa lege et gyro vallabat abyssos,</span> <span class="verse"><a name="28">28</a>quando nubes firmabat sursum,et praevaluerunt fontes abyssi,</span> <span class="verse"><a name="29">29</a>quando circumdabat mari terminum suumet aquis, ne transirent fines suos,quando iecit fundamenta terrae,</span> <span class="verse"><a name="30">30</a>cum eo eram ut artifex:delectatio eius per singulos dies,ludens coram eo omni tempore,</span> <span class="verse"><a name="31">31</a>ludens in orbe terrarum,et deliciae meae esse cum filiis hominum.</span> <span class="verse"><a name="32">32</a>Nunc ergo, filii, audite me:beati, qui custodiunt vias meas;</span> <span class="verse"><a name="33">33</a>audite disciplinam et estote sapienteset nolite abicere eam.</span> <span class="verse"><a name="34">34</a>Beatus homo, qui audit meet qui vigilat ad fores meas cotidieet observat ad postes ostii mei.</span> <span class="verse"><a name="35">35</a>Qui me invenerit, inveniet vitamet hauriet delicias a Domino.</span> <span class="verse"><a name="36">36</a>Qui autem in me peccaverit, laedet animam suam:omnes, qui me oderunt, diligunt mortem.</span> </p></div</div></div></body></html>