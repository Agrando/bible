<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 11</strong></div><p><span class="verse"><a name="1">1</a>Statera dolosa abominatio est apud Dominum,et pondus aequum voluntas eius.</span> <span class="verse"><a name="2">2</a>Venit superbia, veniet et contumelia;apud humiles autem sapientia.</span> <span class="verse"><a name="3">3</a>Simplicitas iustorum diriget eos,et supplantatio perversorum vastabit illos.</span> <span class="verse"><a name="4">4</a>Non proderunt divitiae in die ultionis,iustitia autem liberabit a morte.</span> <span class="verse"><a name="5">5</a>Iustitia simplicis diriget viam eius,et in impietate sua corruet impius.</span> <span class="verse"><a name="6">6</a>Iustitia rectorum liberabit eos,et in insidiis suis capientur iniqui.</span> <span class="verse"><a name="7">7</a>Mortuo homine impio, nulla erit ultra spes;et exspectatio divitiarum peribit.</span> <span class="verse"><a name="8">8</a>Iustus de angustia liberatus est,et tradetur impius pro eo.</span> <span class="verse"><a name="9">9</a>Simulator ore decipit amicum suum,iusti autem liberabuntur scientia.</span> <span class="verse"><a name="10">10</a>In bonis iustorum exsultabit civitas,et in perditione impiorum erit laudatio.</span> <span class="verse"><a name="11">11</a>Benedictione iustorum exaltabitur civitaset ore impiorum subvertetur.</span> <span class="verse"><a name="12">12</a>Qui despicit amicum suum, indigens corde est,vir autem prudens tacebit.</span> <span class="verse"><a name="13">13</a>Qui ambulat susurrans, revelat arcana;qui autem fidelis est animi, celat commissum.</span> <span class="verse"><a name="14">14</a>Ubi non adsunt dispositiones, populus corruet;salus autem, ubi multa consilia.</span> <span class="verse"><a name="15">15</a>Affligetur malo, qui fidem facit pro extraneo;qui autem odit sponsores, securus erit.</span> <span class="verse"><a name="16">16</a>Mulier gratiosa inveniet gloriam,et robusti habebunt divitias.</span> <span class="verse"><a name="17">17</a>Benefacit animae suae vir misericors;qui autem crudelis est, carnem suam affligit.</span> <span class="verse"><a name="18">18</a>Impius facit opus fallax,seminanti autem iustitiam merces fidelis.</span> <span class="verse"><a name="19">19</a>Firmus in iustitia praeparat vitam,et sectator malorum mortem.</span> <span class="verse"><a name="20">20</a>Abominabile Domino cor pravum,et voluntas eius in iis, qui simpliciter ambulant.</span> <span class="verse"><a name="21">21</a>Manus in manu, non erit impunitus malus,semen autem iustorum salvabitur.</span> <span class="verse"><a name="22">22</a>Circulus aureus in naribus suismulier pulchra et fatua.</span> <span class="verse"><a name="23">23</a>Desiderium iustorum omne bonum est,praestolatio impiorum furor.</span> <span class="verse"><a name="24">24</a>Alii dividunt propria et ditiores fiunt,alii parciores iusto semper in egestate sunt.</span> <span class="verse"><a name="25">25</a>Anima, quae benedicit, impinguabitur;et, qui inebriat, ipse quoque inebriatur.</span> <span class="verse"><a name="26">26</a>Qui abscondit frumenta, maledicetur in populis,benedictio autem super caput vendentium.</span> <span class="verse"><a name="27">27</a>Qui instanter quaerit bonum, quaerit beneplacitum;qui autem investigator malorum est, haec advenient ei.</span> <span class="verse"><a name="28">28</a>Qui confidit in divitiis suis, corruet,iusti autem quasi virens folium germinabunt.</span> <span class="verse"><a name="29">29</a>Qui conturbat domum suam, possidebit ventos;et, qui stultus est, serviet sapienti.</span> <span class="verse"><a name="30">30</a>Fructus iusti lignum vitae;et suscipit animas, qui sapiens est.</span> <span class="verse"><a name="31">31</a>Si iustus in terra rependitur,quanto magis impius et peccator.</span> </p></div</div></div></body></html>