<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/prov/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/prov">Proverbs</a> &gt <strong>Chapter 26</strong></div><p><span class="verse"><a name="1">1</a>Quomodo nix in aestate et pluvia in messe,sic indecens est stulto gloria.</span> <span class="verse"><a name="2">2</a>Sicut avis ad alia transvolans et hirundo volitans,sic maledictum frustra prolatum non superveniet.</span> <span class="verse"><a name="3">3</a>Flagellum equo et camus asinoet virga dorso stultorum.</span> <span class="verse"><a name="4">4</a>Ne respondeas stulto iuxta stultitiam suam,ne tu quoque efficiaris ei similis;</span> <span class="verse"><a name="5">5</a>responde stulto iuxta stultitiam suam,ne sibi sapiens esse videatur.</span> <span class="verse"><a name="6">6</a>Amputat sibi pedes et iniuriam bibit,qui mittit verba per manum stulti.</span> <span class="verse"><a name="7">7</a>Quomodo molles claudo tibiae,sic in ore stultorum parabola.</span> <span class="verse"><a name="8">8</a>Sicut qui celat lapidem in acervo,ita qui tribuit insipienti honorem.</span> <span class="verse"><a name="9">9</a>Spina crescens in manu temulenti,sic parabola in ore stultorum.</span> <span class="verse"><a name="10">10</a>Sagittarius, qui conicit ad omnia,ita qui stultum conducit et qui vagos conducit.</span> <span class="verse"><a name="11">11</a>Sicut canis, qui revertitur ad vomitum suum,sic stultus, qui iterat stultitiam suam.</span> <span class="verse"><a name="12">12</a>Vidisti hominem sapientem sibi videri?Magis illo spem habebit stultus.</span> <span class="verse"><a name="13">13</a>Dicit piger: " Leaena est in via,et leo in plateis ".</span> <span class="verse"><a name="14">14</a>Ostium vertitur in cardine suo,et piger in lectulo suo.</span> <span class="verse"><a name="15">15</a>Abscondit piger manum in catinoet laborat, si ad os suum eam converterit.</span> <span class="verse"><a name="16">16</a>Sapientior sibi piger videturseptem viris respondentibus sententias.</span> <span class="verse"><a name="17">17</a>Apprehendit auribus canem,qui transiens commiscetur rixae alterius.</span> <span class="verse"><a name="18">18</a>Sicut insanit, qui mittit sagittaset lanceas in mortem,</span> <span class="verse"><a name="19">19</a>ita vir, qui decipit amicum suumet dicit: " Nonne ludens feci? ".</span> <span class="verse"><a name="20">20</a>Cum defecerint ligna, exstinguetur ignis,et, susurrone subtracto, iurgia conquiescent.</span> <span class="verse"><a name="21">21</a>Sicut carbones ad prunas et ligna ad ignem,sic homo litigiosus ad inflammandas rixas.</span> <span class="verse"><a name="22">22</a>Verba susurronis quasi dulciaet ipsa perveniunt ad intima ventris.</span> <span class="verse"><a name="23">23</a>Sicut argentum sordidum ornans vas fictile,sic labia levia et cor malum.</span> <span class="verse"><a name="24">24</a>Labiis suis se dissimulabit inimicus,cum in corde tractaverit dolos:</span> <span class="verse"><a name="25">25</a>quando mollierit vocem suam, ne credideris ei,quoniam septem abominationes sunt in corde illius;</span> <span class="verse"><a name="26">26</a>operiet odium fraudulenter,revelabitur autem malitia eius in concilio.</span> <span class="verse"><a name="27">27</a>Qui fodit foveam, incidet in eam;et, qui volvit lapidem, revertetur ad eum.</span> <span class="verse"><a name="28">28</a>Lingua fallax non amat veritatem,et os lubricum operatur ruinas.</span> </p></div</div></div></body></html>