<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/john/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/john">John</a> &gt <strong>Chapter 19</strong></div><p><span class="verse"><a name="1">1</a>Tunc ergo apprehendit Pi latus Iesum et flagellavit.</span> <span class="verse"><a name="2">2</a>Et milites, plectentes coronam de spinis, imposuerunt capiti eius et veste purpurea circumdederunt eum;</span> <span class="verse"><a name="3">3</a>et veniebant ad eum et dicebant: " Ave, rex Iudaeorum! ", et dabant ei alapas.</span> <span class="verse"><a name="4">4</a>Et exiit iterum Pilatus foras et dicit eis: " Ecce adduco vobis eum foras, ut cognoscatis quia in eo invenio causam nullam ".</span> <span class="verse"><a name="5">5</a>Exiit ergo Iesus foras, portans spineam coronam et purpureum vestimentum. Et dicit eis: " Ecce homo! ".</span> <span class="verse"><a name="6">6</a>Cum ergo vidissent eum pontifices et ministri, clamaverunt dicentes: " Crucifige, crucifige! ". Dicit eis Pilatus: " Accipite eum vos et crucifigite; ego enim non invenio in eo causam ".</span> <span class="verse"><a name="7">7</a>Responderunt ei Iudaei: " Nos legem habemus, et secundum legem debet mori, quia Filium Dei se fecit ".</span> <span class="verse"><a name="8">8</a>Cum ergo audisset Pilatus hunc sermonem, magis timuit</span> <span class="verse"><a name="9">9</a>et ingressus est praetorium iterum et dicit ad Iesum: " Unde es tu? ". Iesus autem responsum non dedit ei.</span> <span class="verse"><a name="10">10</a>Dicit ergo ei Pilatus: " Mihi non loqueris? Nescis quia potestatem habeo dimittere te et potestatem habeo crucifigere te? ".</span> <span class="verse"><a name="11">11</a>Respondit Iesus: " Non haberes potestatem adversum me ullam, nisi tibi esset datum desuper; propterea, qui tradidit me tibi, maius peccatum habet .</span> <span class="verse"><a name="12">12</a>Exinde quaerebat Pilatus dimittere eum; Iudaei autem clamabant dicentes: " Si hunc dimittis, non es amicus Caesaris! Omnis, qui se regem facit, contradicit Caesari ".</span> <span class="verse"><a name="13">13</a>Pilatus ergo, cum audisset hos sermones, adduxit foras Iesum et sedit pro tribunali in locum, qui dicitur Lithostrotos, Hebraice autem Gabbatha.</span> <span class="verse"><a name="14">14</a>Erat autem Parasceve Paschae, hora erat quasi sexta. Et dicit Iudaeis:  Ecce rex vester! ".</span> <span class="verse"><a name="15">15</a>Clamaverunt ergo illi: " Tolle, tolle, crucifige eum! ". Dicit eis Pilatus: " Regem vestrum crucifigam? ". Responderunt pontifices: " Non habemus regem, nisi Caesarem ".</span> <span class="verse"><a name="16">16</a>Tunc ergo tradidit eis illum, ut crucifigeretur. Susceperunt ergo Iesum.</span> <span class="verse"><a name="17">17</a>Et baiulans sibi crucem exivit in eum, qui dicitur Calvariae locum, quod Hebraice dicitur Golgotha,</span> <span class="verse"><a name="18">18</a>ubi eum crucifixerunt et cum eo alios duos hinc et hinc, medium autem Iesum.</span> <span class="verse"><a name="19">19</a>Scripsit autem et titulum Pilatus et posuit super crucem; erat autem scriptum: " Iesus Nazarenus Rex Iudaeorum ".</span> <span class="verse"><a name="20">20</a>Hunc ergo titulum multi legerunt Iudaeorum, quia prope civitatem erat locus, ubi crucifixus est Iesus; et erat scriptum Hebraice, Latine, Graece.</span> <span class="verse"><a name="21">21</a>Dicebant ergo Pilato pontifices Iudaeorum: " Noli scribere: Rex Iudaeorum, sed: Ipse dixit: "Rex sum Iudaeorum" ".</span> <span class="verse"><a name="22">22</a>Respondit Pilatus: " Quod scripsi, scripsi! ".</span> <span class="verse"><a name="23">23</a>Milites ergo cum crucifixissent Iesum, acceperunt vestimenta eius et fecerunt quattuor partes, unicuique militi partem, et tunicam. Erat autem tunica inconsutilis, desuper contexta per totum.</span> <span class="verse"><a name="24">24</a>Dixerunt ergo ad invicem: " Non scindamus eam, sed sortiamur de illa,cuius sit ", ut Scriptura impleatur dicens: Partiti sunt vestimenta mea sibiet in vestem meam miserunt sortem ".Et milites quidem haec fecerunt.</span> <span class="verse"><a name="25">25</a>Stabant autem iuxta crucem Iesu mater eius et soror matris eius, Maria Cleopae, et Maria Magdalene.</span> <span class="verse"><a name="26">26</a>Cum vidisset ergo Iesus matrem et discipulum stantem, quem diligebat, dicit matri: " Mulier, ecce filius tuus ".</span> <span class="verse"><a name="27">27</a>Deinde dicit discipulo: " Ecce mater tua ". Et ex illa hora accepit eam discipulus in sua.</span> <span class="verse"><a name="28">28</a>Post hoc sciens Iesus quia iam omnia consummata sunt, ut consummaretur Scriptura, dicit: " Sitio ".</span> <span class="verse"><a name="29">29</a>Vas positum erat aceto plenum; spongiam ergo plenam aceto hyssopo circumponentes, obtulerunt ori eius.</span> <span class="verse"><a name="30">30</a>Cum ergo accepisset acetum, Iesus dixit: " Consummatum est! ". Et inclinato capite tradidit spiritum.</span> <span class="verse"><a name="31">31</a>Iudaei ergo, quoniam Parasceve erat, ut non remanerent in cruce corpora sabbato, erat enim magnus dies illius sabbati, rogaverunt Pilatum, ut frangerentur eorum crura, et tollerentur.</span> <span class="verse"><a name="32">32</a>Venerunt ergo milites et primi quidem fregerunt crura et alterius, qui crucifixus est cum eo;</span> <span class="verse"><a name="33">33</a>ad Iesum autem cum venissent, ut viderunt eum iam mortuum, non fregerunt eius crura,</span> <span class="verse"><a name="34">34</a>sed unus militum lancea latus eius aperuit, et continuo exivit sanguis et aqua.</span> <span class="verse"><a name="35">35</a>Et qui vidit, testimonium perhibuit, et verum est eius testimonium, et ille scit quia vera dicit, ut et vos credatis.</span> <span class="verse"><a name="36">36</a>Facta sunt enim haec, ut Scriptura impleatur: " Os non comminuetur eius ,</span> <span class="verse"><a name="37">37</a>et iterum alia Scriptura dicit: " Videbunt in quem transfixerunt ".</span> <span class="verse"><a name="38">38</a>Post haec autem rogavit Pilatum Ioseph ab Arimathaea, qui erat discipulus Iesu, occultus autem propter metum Iudaeorum, ut tolleret corpus Iesu; et permisit Pilatus. Venit ergo et tulit corpus eius.</span> <span class="verse"><a name="39">39</a>Venit autem et Nicodemus, qui venerat ad eum nocte primum, ferens mixturam myrrhae et aloes quasi libras centum.</span> <span class="verse"><a name="40">40</a>Acceperunt ergo corpus Iesu et ligaverunt illud linteis cum aromatibus, sicut mos Iudaeis est sepelire.</span> <span class="verse"><a name="41">41</a>Erat autem in loco, ubi crucifixus est, hortus, et in horto monumentum novum, in quo nondum quisquam positus erat.</span> <span class="verse"><a name="42">42</a>Ibi ergo propter Parascevem Iudaeorum, quia iuxta erat monumentum, posuerunt Iesum.</span> </p></div</div></div></body></html>