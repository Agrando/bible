<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/john">John</a> &gt <strong>Chapter 4</strong></div><p><span class="verse"><a name="1">1</a>Ut ergo cognovit Iesus quia audierunt pharisaei quia Iesus plures discipulos facit et baptizat quam Ioannes</span> <span class="verse"><a name="2">2</a>- quamquam Iesus ipse non baptizaret sed discipuli eius -</span> <span class="verse"><a name="3">3</a>reliquit Iudaeam et abiit iterum in Galilaeam.</span> <span class="verse"><a name="4">4</a>Oportebat autem eum transire per Samariam.</span> <span class="verse"><a name="5">5</a>Venit ergo in civitatem Samariae, quae dicitur Sichar, iuxta praedium, quod dedit Iacob Ioseph filio suo;</span> <span class="verse"><a name="6">6</a>erat autem ibi fons Iacob. Iesus ergo fatigatus ex itinere sedebat sic super fontem; hora erat quasi sexta.</span> <span class="verse"><a name="7">7</a>Venit mulier de Samaria haurire aquam. Dicit ei Iesus: " Da mihi bibere ;</span> <span class="verse"><a name="8">8</a>discipuli enim eius abierant in civitatem, ut cibos emerent.</span> <span class="verse"><a name="9">9</a>Dicit ergo ei mulier illa Samaritana: " Quomodo tu, Iudaeus cum sis, bibere a me poscis, quae sum mulier Samaritana? ". Non enim coutuntur Iudaei Samaritanis.</span> <span class="verse"><a name="10">10</a>Respondit Iesus et dixit ei: " Si scires donum Dei, et quis est, qui dicit tibi: "Da mihi bibere", tu forsitan petisses ab eo, et dedisset tibi aquam vivam ".</span> <span class="verse"><a name="11">11</a>Dicit ei mulier: " Domine, neque in quo haurias habes, et puteus altus est; unde ergo habes aquam vivam?</span> <span class="verse"><a name="12">12</a>Numquid tu maior es patre nostro Iacob, qui dedit nobis puteum, et ipse ex eo bibit et filii eius et pecora eius? ".</span> <span class="verse"><a name="13">13</a>Respondit Iesus et dixit ei: " Omnis, qui bibit ex aqua hac, sitiet iterum;</span> <span class="verse"><a name="14">14</a>qui autem biberit ex aqua, quam ego dabo ei, non sitiet in aeternum; sed aqua, quam dabo ei, fiet in eo fons aquae salientis in vitam aeternam .</span> <span class="verse"><a name="15">15</a>Dicit ad eum mulier: " Domine, da mihi hanc aquam, ut non sitiam neque veniam huc haurire ".</span> <span class="verse"><a name="16">16</a>Dicit ei: " Vade, voca virum tuum et veni huc ".</span> <span class="verse"><a name="17">17</a>Respondit mulier et dixit ei: " Non habeo virum ". Dicit ei Iesus: " Bene dixisti: "Non habeo virum";</span> <span class="verse"><a name="18">18</a>quinque enim viros habuisti, et nunc, quem habes, non est tuus vir. Hoc vere dixisti ".</span> <span class="verse"><a name="19">19</a>Dicit ei mulier: " Domine, video quia propheta es tu.</span> <span class="verse"><a name="20">20</a>Patres nostri in monte hoc adoraverunt, et vos dicitis quia in Hierosolymis est locus, ubi adorare oportet ".</span> <span class="verse"><a name="21">21</a>Dicit ei Iesus: " Crede mihi, mulier, quia venit hora, quando neque in monte hoc neque in Hierosolymis adorabitis Patrem.</span> <span class="verse"><a name="22">22</a>Vos adoratis, quod nescitis; nos adoramus, quod scimus, quia salus ex Iudaeis est.</span> <span class="verse"><a name="23">23</a>Sed venit hora, et nunc est, quando veri adoratores adorabunt Patrem in Spiritu et veritate; nam et Pater tales quaerit, qui adorent eum.</span> <span class="verse"><a name="24">24</a>Spiritus est Deus, et eos, qui adorant eum, in Spiritu et veritate oportet adorare ".</span> <span class="verse"><a name="25">25</a>Dicit ei mulier: " Scio quia Messias venit - qui dicitur Christus C; cum venerit ille, nobis annuntiabit omnia ".</span> <span class="verse"><a name="26">26</a>Dicit ei Iesus: " Ego sum, qui loquor tecum ".</span> <span class="verse"><a name="27">27</a>Et continuo venerunt discipuli eius et mirabantur quia cum muliere loquebatur; nemo tamen dixit: " Quid quaeris aut quid loqueris cum ea? ".</span> <span class="verse"><a name="28">28</a>Reliquit ergo hydriam suam mulier et abiit in civitatem et dicit illis hominibus:</span> <span class="verse"><a name="29">29</a>" Venite, videte hominem, qui dixit mihi omnia, quaecumque feci; numquid ipse est Christus? ".</span> <span class="verse"><a name="30">30</a>Exierunt de civitate et veniebant ad eum.</span> <span class="verse"><a name="31">31</a>Interea rogabant eum discipuli dicentes: " Rabbi, manduca ".</span> <span class="verse"><a name="32">32</a>Ille autem dixit eis: " Ego cibum habeo manducare, quem vos nescitis ".</span> <span class="verse"><a name="33">33</a>Dicebant ergo discipuli ad invicem: " Numquid aliquis attulit ei manducare? ".</span> <span class="verse"><a name="34">34</a>Dicit eis Iesus: " Meus cibus est, ut faciam voluntatem eius, qui misit me, et ut perficiam opus eius.</span> <span class="verse"><a name="35">35</a>Nonne vos dicitis: "Adhuc quattuor menses sunt, et messis venit"? Ecce dico vobis: Levate oculos vestros et videte regiones, quia albae sunt ad messem! Iam</span> <span class="verse"><a name="36">36</a>qui metit, mercedem accipit et congregat fructum in vitam aeternam, ut et qui seminat, simul gaudeat et qui metit.</span> <span class="verse"><a name="37">37</a>In hoc enim est verbum verum: Alius est qui seminat, et alius est qui metit.</span> <span class="verse"><a name="38">38</a>Ego misi vos metere, quod vos non laborastis; alii laboraverunt, et vos in laborem eorum introistis ".</span> <span class="verse"><a name="39">39</a>Ex civitate autem illa multi crediderunt in eum Samaritanorum propter verbum mulieris testimonium perhibentis: " Dixit mihi omnia, quaecumque feci! ".</span> <span class="verse"><a name="40">40</a>Cum venissent ergo ad illum Samaritani, rogaverunt eum, ut apud ipsos maneret; et mansit ibi duos dies.</span> <span class="verse"><a name="41">41</a>Et multo plures crediderunt propter sermonem eius;</span> <span class="verse"><a name="42">42</a>et mulieri dicebant: " Iam non propter tuam loquelam credimus; ipsi enim audivimus et scimus quia hic est vere Salvator mundi! ".</span> <span class="verse"><a name="43">43</a>Post duos autem dies exiit inde in Galilaeam;</span> <span class="verse"><a name="44">44</a>ipse enim Iesus testimonium perhibuit, quia propheta in sua patria honorem non habet.</span> <span class="verse"><a name="45">45</a>Cum ergo venisset in Galilaeam, exceperunt eum Galilaei, cum omnia vidissent, quae fecerat Hierosolymis in die festo; et ipsi enim venerant in diem festum.</span> <span class="verse"><a name="46">46</a>Venit ergo iterum in Cana Galilaeae, ubi fecit aquam vinum. Et erat quidam regius, cuius filius infirmabatur Capharnaum;</span> <span class="verse"><a name="47">47</a>hic, cum audisset quia Iesus advenerit a Iudaea in Galilaeam, abiit ad eum et rogabat, ut descenderet et sanaret filium eius; incipiebat enim mori.</span> <span class="verse"><a name="48">48</a>Dixit ergo Iesus ad eum: " Nisi signa et prodigia videritis, non credetis ".</span> <span class="verse"><a name="49">49</a>Dicit ad eum regius: " Domine, descende priusquam moriatur puer meus ".</span> <span class="verse"><a name="50">50</a>Dicit ei Iesus: " Vade. Filius tuus vivit ". Credidit homo sermoni, quem dixit ei Iesus, et ibat.</span> <span class="verse"><a name="51">51</a>Iam autem eo descendente, servi eius occurrerunt ei dicentes quia puer eius vivit.</span> <span class="verse"><a name="52">52</a>Interrogabat ergo horam ab eis, in qua melius habuerit. Dixerunt ergo ei: " Heri hora septima reliquit eum febris ".</span> <span class="verse"><a name="53">53</a>Cognovit ergo pater quia illa hora erat, in qua dixit ei Iesus: " Filius tuus vivit ", et credidit ipse et domus eius tota.</span> <span class="verse"><a name="54">54</a>Hoc iterum secundum signum fecit Iesus, cum venisset a Iudaea in Galilaeam.</span> </p></div</div></div></body></html>