<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/john">John</a> &gt <strong>Chapter 5</strong></div><p><span class="verse"><a name="1">1</a>Post haec erat dies festus Iu daeorum, et ascendit Iesus Hie rosolymam.</span> <span class="verse"><a name="2">2</a>Est autem Hierosolymis, super Probatica, piscina, quae cognominatur HebraiceBethsatha, quinque porticus habens.</span> <span class="verse"><a name="3">3</a>In his iacebat multitudo languentium, caecorum, claudorum, aridorum.</span> <span class="verse"><a name="4">4</a>()</span> <span class="verse"><a name="5">5</a>Erat autem quidam homo ibi triginta et octo annos habens in infirmitate sua.</span> <span class="verse"><a name="6">6</a>Hunc cum vidisset Iesus iacentem, et cognovisset quia multum iam tempus habet, dicit ei: " Vis sanus fieri? ".</span> <span class="verse"><a name="7">7</a>Respondit ei languidus: " Domine, hominem non habeo, ut, cum turbata fuerit aqua, mittat me in piscinam; dum autem venio ego, alius ante me descendit ".</span> <span class="verse"><a name="8">8</a>Dicit ei Iesus: " Surge, tolle grabatum tuum et ambula ".</span> <span class="verse"><a name="9">9</a>Et statim sanus factus est homo et sustulit grabatum suum et ambulabat.Erat autem sabbatum in illo die.</span> <span class="verse"><a name="10">10</a>Dicebant ergo Iudaei illi, qui sanatus fuerat: " Sabbatum est, et non licet tibi tollere grabatum tuum ".</span> <span class="verse"><a name="11">11</a>Ille autem respondit eis: " Qui me fecit sanum, ille mihi dixit: "Tolle grabatum tuum et ambula" ".</span> <span class="verse"><a name="12">12</a>Interrogaverunt eum: " Quis est ille homo, qui dixit tibi: "Tolle et ambula"? ".</span> <span class="verse"><a name="13">13</a>Is autem, qui sanus fuerat effectus, nesciebat quis esset; Iesus enim declinavit a turba constituta in loco.</span> <span class="verse"><a name="14">14</a>Postea invenit eum Iesus in templo et dixit illi: " Ecce sanus factus es; iam noli peccare, ne deterius tibi aliquid contingat ".</span> <span class="verse"><a name="15">15</a>Abiit ille homo et nuntiavit Iudaeis quia Iesus esset, qui fecit eum sanum.</span> <span class="verse"><a name="16">16</a>Et propterea persequebantur Iudaei Iesum, quia haec faciebat in sabbato.</span> <span class="verse"><a name="17">17</a>Iesus autem respondit eis: " Pater meus usque modo operatur, et ego operor ".</span> <span class="verse"><a name="18">18</a>Propterea ergo magis quaerebant eum Iudaei interficere, quia non solum solvebat sabbatum, sed et Patrem suum dicebat Deum, aequalem se faciens Deo.</span> <span class="verse"><a name="19">19</a>Respondit itaque Iesus et dixit eis: " Amen, amen dico vobis: Non potest Filius a se facere quidquam, nisi quod viderit Patrem facientem; quaecumque enim ille faciat, haec et Filius similiter facit.</span> <span class="verse"><a name="20">20</a>Pater enim diligit Filium et omnia demonstrat ei, quae ipse facit, et maiora his demonstrabit ei opera, ut vos miremini.</span> <span class="verse"><a name="21">21</a>Sicut enim Pater suscitat mortuos et vivificat, sic et Filius, quos vult, vivificat.</span> <span class="verse"><a name="22">22</a>Neque enim Pater iudicat quemquam, sed iudicium omne dedit Filio,</span> <span class="verse"><a name="23">23</a>ut omnes honorificent Filium, sicut honorificant Patrem. Qui non honorificat Filium, non honorificat Patrem, qui misit illum.</span> <span class="verse"><a name="24">24</a>Amen, amen dico vobis: Qui verbum meum audit et credit ei, qui misit me, habet vitam aeternam et in iudicium non venit, sed transiit a morte in vitam.</span> <span class="verse"><a name="25">25</a>Amen, amen dico vobis: Venit hora, et nunc est, quando mortui audient vocem Filii Dei et, qui audierint, vivent.</span> <span class="verse"><a name="26">26</a>Sicut enim Pater habet vitam in semetipso, sic dedit et Filio vitam habere in semetipso;</span> <span class="verse"><a name="27">27</a>et potestatem dedit ei iudicium facere, quia Filius hominis est.</span> <span class="verse"><a name="28">28</a>Nolite mirari hoc, quia venit hora, in qua omnes, qui in monumentis sunt, audient vocem eius;</span> <span class="verse"><a name="29">29</a>et procedent, qui bona fecerunt, in resurrectionem vitae, qui vero mala egerunt, in resurrectionem iudicii.</span> <span class="verse"><a name="30">30</a>Non possum ego a meipso facere quidquam; sicut audio, iudico, et iudicium meum iustum est, quia non quaero voluntatem meam, sed voluntatem eius, qui misit me.</span> <span class="verse"><a name="31">31</a>Si ego testimonium perhibeo de meipso, testimonium meum non est verum;</span> <span class="verse"><a name="32">32</a>alius est, qui testimonium perhibet de me, et scio quia verum est testimonium, quod perhibet de me.</span> <span class="verse"><a name="33">33</a>Vos misistis ad Ioannem, et testimonium perhibuit veritati;</span> <span class="verse"><a name="34">34</a>ego autem non ab homine testimonium accipio, sed haec dico, ut vos salvi sitis.</span> <span class="verse"><a name="35">35</a>Ille erat lucerna ardens et lucens; vos autem voluistis exsultare ad horam in luce eius.</span> <span class="verse"><a name="36">36</a>Ego autem habeo testimonium maius Ioanne; opera enim, quae dedit mihi Pater, ut perficiam ea, ipsa opera, quae ego facio, testimonium perhibent de me, quia Pater me misit;</span> <span class="verse"><a name="37">37</a>et, qui misit me, Pater, ipse testimonium perhibuit de me. Neque vocem eius umquam audistis neque speciem eius vidistis;</span> <span class="verse"><a name="38">38</a>et verbum eius non habetis in vobis manens, quia, quem misit ille, huic vos non creditis.</span> <span class="verse"><a name="39">39</a>Scrutamini Scripturas, quia vos putatis in ipsis vitam aeternam habere; et illae sunt, quae testimonium perhibent de me.</span> <span class="verse"><a name="40">40</a>Et non vultis venire ad me, ut vitam habeatis.</span> <span class="verse"><a name="41">41</a>Gloriam ab hominibus non accipio,</span> <span class="verse"><a name="42">42</a>sed cognovi vos, quia dilectionem Dei non habetis in vobis.</span> <span class="verse"><a name="43">43</a>Ego veni in nomine Patris mei, et non accipitis me; si alius venerit in nomine suo, illum accipietis.</span> <span class="verse"><a name="44">44</a>Quomodo potestis vos credere, qui gloriam ab invicem accipitis, et gloriam, quae a solo est Deo, non quaeritis?</span> <span class="verse"><a name="45">45</a>Nolite putare quia ego accusaturus sim vos apud Patrem; est qui accuset vos: Moyses, in quo vos speratis.</span> <span class="verse"><a name="46">46</a>Si enim crederetis Moysi, crederetis forsitan et mihi; de me enim ille scripsit.</span> <span class="verse"><a name="47">47</a>Si autem illius litteris non creditis, quomodo meis verbis credetis? ".</span> </p></div</div></div></body></html>