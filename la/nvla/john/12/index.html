<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/john">John</a> &gt <strong>Chapter 12</strong></div><p><span class="verse"><a name="1">1</a>Iesus ergo ante sex dies Paschae venit Bethaniam, ubi erat Lazarus, quem suscitavit a mortuis Iesus.</span> <span class="verse"><a name="2">2</a>Fecerunt ergo ei cenam ibi, et Martha ministrabat, Lazarus vero unus erat ex discumbentibus cum eo.</span> <span class="verse"><a name="3">3</a>Maria ergo accepit libram unguenti nardi puri, pretiosi, et unxit pedes Iesu et extersit capillis suis pedes eius; domus autem impleta est ex odore unguenti.</span> <span class="verse"><a name="4">4</a>Dicit autem Iudas Iscariotes, unus ex discipulis eius, qui erat eum traditurus:</span> <span class="verse"><a name="5">5</a>" Quare hoc unguentum non veniit trecentis denariis et datum est egenis? .</span> <span class="verse"><a name="6">6</a>Dixit autem hoc, non quia de egenis pertinebat ad eum, sed quia fur erat et, loculos habens, ea, quae mittebantur, portabat.</span> <span class="verse"><a name="7">7</a>Dixit ergo Iesus: " Sine illam, ut in diem sepulturae meae servet illud.</span> <span class="verse"><a name="8">8</a>Pauperes enim semper habetis vobiscum, me autem non semper habetis ".</span> <span class="verse"><a name="9">9</a>Cognovit ergo turba multa ex Iudaeis quia illic est, et venerunt non propter Iesum tantum, sed ut et Lazarum viderent, quem suscitavit a mortuis.</span> <span class="verse"><a name="10">10</a>Cogitaverunt autem principes sacerdotum, ut et Lazarum interficerent,</span> <span class="verse"><a name="11">11</a>quia multi propter illum abibant ex Iudaeis et credebant in Iesum.</span> <span class="verse"><a name="12">12</a>In crastinum turba multa, quae venerat ad diem festum, cum audissent quia venit Iesus Hierosolymam,</span> <span class="verse"><a name="13">13</a>acceperunt ramos palmarum et processerunt obviam ei et clamabant: Hosanna!Benedictus, qui venit in nomine Domini, et rex Israel! ".</span> <span class="verse"><a name="14">14</a>Invenit autem Iesus asellum et sedit super eum, sicut scriptum est:</span> <span class="verse"><a name="15">15</a>" Noli timere, filia Sion.Ecce rex tuus venitsedens super pullum asinae ".</span> <span class="verse"><a name="16">16</a>Haec non cognoverunt discipuli eius primum, sed quando glorificatus est Iesus, tunc recordati sunt quia haec erant scripta de eo, et haec fecerunt ei.</span> <span class="verse"><a name="17">17</a>Testimonium ergo perhibebat turba, quae erat cum eo, quando Lazarum vocavit de monumento et suscitavit eum a mortuis.</span> <span class="verse"><a name="18">18</a>Propterea et obviam venit ei turba, quia audierunt eum fecisse hoc signum.</span> <span class="verse"><a name="19">19</a>Pharisaei ergo dixerunt ad semetipsos: " Videtis quia nihil proficitis? Ecce mundus post eum abiit! ".</span> <span class="verse"><a name="20">20</a>Erant autem Graeci quidam ex his, qui ascenderant, ut adorarent in die festo;</span> <span class="verse"><a name="21">21</a>hi ergo accesserunt ad Philippum, qui erat a Bethsaida Galilaeae, et rogabant eum dicentes: " Domine, volumus Iesum videre ".</span> <span class="verse"><a name="22">22</a>Venit Philippus et dicit Andreae; venit Andreas et Philippus et dicunt Iesu.</span> <span class="verse"><a name="23">23</a>Iesus autem respondet eis dicens: " Venit hora, ut glorificetur Filius hominis.</span> <span class="verse"><a name="24">24</a>Amen, amen dico vobis: Nisi granum frumenti cadens in terram mortuum fuerit, ipsum solum manet; si autem mortuum fuerit, multum fructum affert.</span> <span class="verse"><a name="25">25</a>Qui amat animam suam, perdit eam; et, qui odit animam suam in hoc mundo, in vitam aeternam custodiet eam.</span> <span class="verse"><a name="26">26</a>Si quis mihi ministrat, me sequatur, et ubi sum ego, illic et minister meus erit; si quis mihi ministraverit, honorificabit eum Pater.</span> <span class="verse"><a name="27">27</a>Nunc anima mea turbata est. Et quid dicam? Pater, salvifica me ex hora hac? Sed propterea veni in horam hanc.</span> <span class="verse"><a name="28">28</a>Pater, glorifica tuum nomen! ". Venit ergo vox de caelo: " Et glorificavi et iterum glorificabo ".</span> <span class="verse"><a name="29">29</a>Turba ergo, quae stabat et audierat, dicebat tonitruum factum esse; alii dicebant: " Angelus ei locutus est ".</span> <span class="verse"><a name="30">30</a>Respondit Iesus et dixit: " Non propter me vox haec facta est sed propter vos.</span> <span class="verse"><a name="31">31</a>Nunc iudicium est huius mundi, nunc princeps huius mundi eicietur foras;</span> <span class="verse"><a name="32">32</a>et ego, si exaltatus fuero a terra, omnes traham ad meipsum ".</span> <span class="verse"><a name="33">33</a>Hoc autem dicebat significans, qua morte esset moriturus.</span> <span class="verse"><a name="34">34</a>Respondit ergo ei turba: " Nos audivimus ex Lege, quia Christus manet in aeternum; et quomodo tu dicis: "Oportet exaltari Filium hominis"? Quis est iste Filius hominis? ".</span> <span class="verse"><a name="35">35</a>Dixit ergo eis Iesus: " Adhuc modicum tempus lumen in vobis est. Ambulate, dum lucem habetis, ut non tenebrae vos comprehendant; et, qui ambulat in tenebris, nescit quo vadat.</span> <span class="verse"><a name="36">36</a>Dum lucem habetis, credite in lucem, ut filii lucis fiatis ". Haec locutus est Iesus et abiit et abscondit se ab eis.</span> <span class="verse"><a name="37">37</a>Cum autem tanta signa fecisset coram eis, non credebant in eum,</span> <span class="verse"><a name="38">38</a>ut sermo Isaiae prophetae impleretur, quem dixit: Domine, quis credidit auditui nostro,et brachium Domini cui revelatum est? ".</span> <span class="verse"><a name="39">39</a>Propterea non poterant credere, quia iterum dixit Isaias:</span> <span class="verse"><a name="40">40</a>" Excaecavit oculos eorumet induravit eorum cor,ut non videant oculiset intellegant corde et convertantur,et sanem eos ".</span> <span class="verse"><a name="41">41</a>Haec dixit Isaias, quia vidit gloriam eius et locutus est de eo.</span> <span class="verse"><a name="42">42</a>Verumtamen et ex principibus multi crediderunt in eum, sed propter pharisaeos non confitebantur, ut de synagoga non eicerentur;</span> <span class="verse"><a name="43">43</a>dilexerunt enim gloriam hominum magis quam gloriam Dei.</span> <span class="verse"><a name="44">44</a>Iesus autem clamavit et dixit: " Qui credit in me, non credit in me sed in eum, qui misit me;</span> <span class="verse"><a name="45">45</a>et, qui videt me, videt eum, qui misit me.</span> <span class="verse"><a name="46">46</a>Ego lux in mundum veni, ut omnis, qui credit in me, in tenebris non maneat.</span> <span class="verse"><a name="47">47</a>Et si quis audierit verba mea et non custodierit, ego non iudico eum; non enim veni, ut iudicem mundum, sed ut salvificem mundum.</span> <span class="verse"><a name="48">48</a>Qui spernit me et non accipit verba mea, habet, qui iudicet eum: sermo, quem locutus sum, ille iudicabit eum in novissimo die,</span> <span class="verse"><a name="49">49</a>quia ego ex meipso non sum locutus, sed, qui misit me, Pater, ipse mihi mandatum dedit quid dicam et quid loquar.</span> <span class="verse"><a name="50">50</a>Et scio quia mandatum eius vita aeterna est. Quae ergo ego loquor, sicut dixit mihi Pater, sic loquor ".</span> </p></div</div></div></body></html>