<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/john/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/john">John</a> &gt <strong>Chapter 8</strong></div><p><span class="verse"><a name="1">1</a>Iesus autem perrexit in montem Oliveti.</span> <span class="verse"><a name="2">2</a>Diluculo autem iterum venit in templum, et omnis populus veniebat ad eum, et sedens docebat eos.</span> <span class="verse"><a name="3">3</a>Adducunt autem scribae et pharisaei mulierem in adulterio deprehensam et statuerunt eam in medio</span> <span class="verse"><a name="4">4</a>et dicunt ei: " Magister, haec mulier manifesto deprehensa est in adulterio.</span> <span class="verse"><a name="5">5</a>In lege autem Moyses mandavit nobis huiusmodi lapidare; tu ergo quid dicis? ".</span> <span class="verse"><a name="6">6</a>Hoc autem dicebant tentantes eum, ut possent accusare eum. Iesus autem inclinans se deorsum digito scribebat in terra.</span> <span class="verse"><a name="7">7</a>Cum autem perseverarent interrogantes eum, erexit se et dixit eis: " Qui sine peccato est vestrum, primus in illam lapidem mittat ";</span> <span class="verse"><a name="8">8</a>et iterum se inclinans scribebat in terra.</span> <span class="verse"><a name="9">9</a>Audientes autem unus post unum exibant, incipientes a senioribus, et remansit solus, et mulier in medio stans.</span> <span class="verse"><a name="10">10</a>Erigens autem se Iesus dixit ei: " Mulier, ubi sunt? Nemo te condemnavit? ".</span> <span class="verse"><a name="11">11</a>Quae dixit: " Nemo, Domine ". Dixit autem Iesus: " Nec ego te condemno; vade et amplius iam noli peccare ".</span> <span class="verse"><a name="12">12</a>Iterum ergo locutus est eis Iesus dicens: " Ego sum lux mundi; qui sequitur me, non ambulabit in tenebris, sed habebit lucem vitae ".</span> <span class="verse"><a name="13">13</a>Dixerunt ergo ei pharisaei: " Tu de teipso testimonium perhibes; testimonium tuum non est verum ".</span> <span class="verse"><a name="14">14</a>Respondit Iesus et dixit eis: " Et si ego testimonium perhibeo de meipso, verum est testimonium meum, quia scio unde veni et quo vado; vos autem nescitis unde venio aut quo vado.</span> <span class="verse"><a name="15">15</a>Vos secundum carnem iudicatis, ego non iudico quemquam.</span> <span class="verse"><a name="16">16</a>Et si iudico ego, iudicium meum verum est, quia solus non sum, sed ego et, qui me misit, Pater.</span> <span class="verse"><a name="17">17</a>Sed et in lege vestra scriptum est, quia duorum hominum testimonium verum est.</span> <span class="verse"><a name="18">18</a>Ego sum, qui testimonium perhibeo de meipso, et testimonium perhibet de me, qui misit me, Pater ".</span> <span class="verse"><a name="19">19</a>Dicebant ergo ei: " Ubi est Pater tuus? ". Respondit Iesus: " Neque me scitis neque Patrem meum; si me sciretis, forsitan et Patrem meum sciretis .</span> <span class="verse"><a name="20">20</a>Haec verba locutus est in gazophylacio docens in templo; et nemo apprehendit eum, quia necdum venerat hora eius.</span> <span class="verse"><a name="21">21</a>Dixit ergo iterum eis: " Ego vado, et quaeretis me et in peccato vestro moriemini! Quo ego vado, vos non potestis venire ".</span> <span class="verse"><a name="22">22</a>Dicebant ergo Iudaei: " Numquid interficiet semetipsum, quia dicit: Quo ego vado, vos non potestis venire"? ".</span> <span class="verse"><a name="23">23</a>Et dicebat eis: " Vos de deorsum estis, ego de supernis sum; vos de mundo hoc estis, ego non sum de hoc mundo.</span> <span class="verse"><a name="24">24</a>Dixi ergo vobis quia moriemini in peccatis vestris; si enim non credideritis quia ego sum, moriemini in peccatis vestris ".</span> <span class="verse"><a name="25">25</a>Dicebant ergo ei: " Tu quis es? ". Dixit eis Iesus: " In principio: id quod et loquor vobis!</span> <span class="verse"><a name="26">26</a>Multa habeo de vobis loqui et iudicare; sed, qui misit me, verax est, et ego, quae audivi ab eo, haec loquor ad mundum ".</span> <span class="verse"><a name="27">27</a>Non cognoverunt quia Patrem eis dicebat.</span> <span class="verse"><a name="28">28</a>Dixit ergo eis Iesus: " Cum exaltaveritis Filium hominis, tunc cognoscetis quia ego sum et a meipso facio nihil, sed, sicut docuit me Pater, haec loquor.</span> <span class="verse"><a name="29">29</a>Et qui me misit, mecum est; non reliquit me solum, quia ego, quae placita sunt ei, facio semper ".</span> <span class="verse"><a name="30">30</a>Haec illo loquente, multi crediderunt in eum.</span> <span class="verse"><a name="31">31</a>Dicebat ergo Iesus ad eos, qui crediderunt ei, Iudaeos: " Si vos manseritis in sermone meo, vere discipuli mei estis</span> <span class="verse"><a name="32">32</a>et cognoscetis veritatem, et veritas liberabit vos ".</span> <span class="verse"><a name="33">33</a>Responderunt ei: " Semen Abrahae sumus et nemini servivimus umquam! Quomodo tu dicis: "Liberi fietis"? ".</span> <span class="verse"><a name="34">34</a>Respondit eis Iesus: " Amen, amen dico vobis: Omnis, qui facit peccatum, servus est peccati.</span> <span class="verse"><a name="35">35</a>Servus autem non manet in domo in aeternum; filius manet in aeternum.</span> <span class="verse"><a name="36">36</a>Si ergo Filius vos liberaverit, vere liberi eritis.</span> <span class="verse"><a name="37">37</a>Scio quia semen Abrahae estis; sed quaeritis me interficere, quia sermo meus non capit in vobis.</span> <span class="verse"><a name="38">38</a>Ego, quae vidi apud Patrem, loquor; et vos ergo, quae audivistis a patre, facitis ".</span> <span class="verse"><a name="39">39</a>Responderunt et dixerunt ei: " Pater noster Abraham est ". Dicit eis Iesus: " Si filii Abrahae essetis, opera Abrahae faceretis.</span> <span class="verse"><a name="40">40</a>Nunc autem quaeritis me interficere, hominem, qui veritatem vobis locutus sum, quam audivi a Deo; hoc Abraham non fecit.</span> <span class="verse"><a name="41">41</a>Vos facitis opera patris vestri ". Dixerunt itaque ei: " Nos ex fornicatione non sumus nati; unum patrem habemus Deum! ".</span> <span class="verse"><a name="42">42</a>Dixit eis Iesus: " Si Deus pater vester esset, diligeretis me; ego enim ex Deo processi et veni; neque enim a meipso veni, sed ille me misit.</span> <span class="verse"><a name="43">43</a>Quare loquelam meam non cognoscitis? Quia non potestis audire sermonem meum.</span> <span class="verse"><a name="44">44</a>Vos ex patre Diabolo estis et desideria patris vestri vultis facere. Ille homicida erat ab initio et in veritate non stabat, quia non est veritas in eo. Cum loquitur mendacium, ex propriis loquitur, quia mendax est et pater eius.</span> <span class="verse"><a name="45">45</a>Ego autem quia veritatem dico, non creditis mihi.</span> <span class="verse"><a name="46">46</a>Quis ex vobis arguit me de peccato? Si veritatem dico, quare vos non creditis mihi?</span> <span class="verse"><a name="47">47</a>Qui est ex Deo, verba Dei audit; propterea vos non auditis, quia ex Deo non estis ".</span> <span class="verse"><a name="48">48</a>Responderunt Iudaei et dixerunt ei: " Nonne bene dicimus nos, quia Samaritanus es tu et daemonium habes? ".</span> <span class="verse"><a name="49">49</a>Respondit Iesus: " Ego daemonium non habeo, sed honorifico Patrem meum, et vos inhonoratis me.</span> <span class="verse"><a name="50">50</a>Ego autem non quaero gloriam meam; est qui quaerit et iudicat.</span> <span class="verse"><a name="51">51</a>Amen, amen dico vobis: Si quis sermonem meum servaverit, mortem non videbit in aeternum ".</span> <span class="verse"><a name="52">52</a>Dixerunt ergo ei Iudaei: " Nunc cognovimus quia daemonium habes. Abraham mortuus est et prophetae, et tu dicis: "Si quis sermonem meum servaverit, non gustabit mortem in aeternum".</span> <span class="verse"><a name="53">53</a>Numquid tu maior es patre nostro Abraham, qui mortuus est? Et prophetae mortui sunt! Quem teipsum facis? ".</span> <span class="verse"><a name="54">54</a>Respondit Iesus: " Si ego glorifico meipsum, gloria mea nihil est; est Pater meus, qui glorificat me, quem vos dicitis: "Deus noster est!",</span> <span class="verse"><a name="55">55</a>et non cognovistis eum. Ego autem novi eum. Et si dixero: Non scio eum, ero similis vobis, mendax; sed scio eum et sermonem eius servo.</span> <span class="verse"><a name="56">56</a>Abraham pater vester exsultavit, ut videret diem meum; et vidit et gavisus est ".</span> <span class="verse"><a name="57">57</a>Dixerunt ergo Iudaei ad eum: " Quinquaginta annos nondum habes et Abraham vidisti? ".</span> <span class="verse"><a name="58">58</a>Dixit eis Iesus: " Amen, amen dico vobis: Antequam Abraham fieret, ego sum ".</span> <span class="verse"><a name="59">59</a>Tulerunt ergo lapides, ut iacerent in eum; Iesus autem abscondit se et exivit de templo.</span> </p></div</div></div></body></html>