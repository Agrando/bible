<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 22</strong></div><p><span class="verse"><a name="1">1</a>Oraculum vallis Visionis.Quidnam tibi est,quia ascendisti omnis in tecta,</span> <span class="verse"><a name="2">2</a>clamoris plena, urbs tumultuans,civitas exsultans?Interfecti tui non interfecti gladionec mortui in bello;</span> <span class="verse"><a name="3">3</a>cuncti principes tui fugeruntsimul sine arcu capti;omnes, qui inventi sunt, capti sunt simul,procul fugerunt.</span> <span class="verse"><a name="4">4</a>Propterea dixi: " Recedite a me,amare flebo;nolite incumbere, ut consolemini mesuper vastitate filiae populi mei ".</span> <span class="verse"><a name="5">5</a>Dies enim confusioniset conculcationis et fletusDomino, Deo exercituum, in valle Visionis,eversio murorum et vociferatio ad montem.</span> <span class="verse"><a name="6">6</a>Et Elam sumpsit pharetram,in agmine hominum equitum,et Cir nudavit clipeum.</span> <span class="verse"><a name="7">7</a>Et electae valles tuaeplenae sunt quadrigarum,et equites ponunt sedes suas in porta.</span> <span class="verse"><a name="8">8</a>Et revelatum est operimentum Iudae,et respexisti in die illa armamentarium domus Saltus;</span> <span class="verse"><a name="9">9</a>et scissuras civitatis David vidistis,quia multiplicatae sunt;et congregastis aquas piscinae inferioris.</span> <span class="verse"><a name="10">10</a>Et domos Ierusalem numerastiset destruxistis domosad muniendum murum;</span> <span class="verse"><a name="11">11</a>et lacum fecistis inter duos murospro aqua piscinae veteris;sed non suspexistis ad eum, qui fecit haec,et eum, qui haec de longe formavit, non vidistis.</span> <span class="verse"><a name="12">12</a>Et vocavit Dominus, Deus exercituum, in die illaad fletum et ad planctum,ad calvitium et ad cingendum saccum;</span> <span class="verse"><a name="13">13</a>et ecce gaudium et laetitia,occidere boves et iugulare pecus,comedere carnes et bibere vinum: Comedamus et bibamus,cras enim moriemur ".</span> <span class="verse"><a name="14">14</a>Et revelatum est in auribus meisa Domino exercituum: Certe non dimittetur iniquitas haec vobis, donec moriamini! ",dicit Dominus, Deus exercituum.</span> <span class="verse"><a name="15">15</a>Haec dicit Dominus, Deus exercituum: Vade, ingredere ad procuratorem istum,ad Sobnam praepositum palatii:</span> <span class="verse"><a name="16">16</a>"Quid tibi hic? Aut quis tibi hic,quia excidisti tibi hic sepulcrum?".Effodiens in excelso sepulcrum suum,excavabat in petra tabernaculum sibi.</span> <span class="verse"><a name="17">17</a>Ecce Dominus vehementer proiciet te, homo,violenter te apprehendens.</span> <span class="verse"><a name="18">18</a>In globum te convolvet glomerans;quasi pilam mittet tein terram latam et spatiosam:ibi morieris,et ibi erunt currus gloriae tuae,ignominia domus domini tui.</span> <span class="verse"><a name="19">19</a>Et expellam te de statione tuaet de ministerio tuo deponam te.</span> <span class="verse"><a name="20">20</a>Et erit in die illa:vocabo servum meum Eliachim filium Helciae</span> <span class="verse"><a name="21">21</a>et induam illum tunicam tuamet cingulo tuo cingam eumet potestatem tuam dabo in manu eius;et erit in patrem habitantibus Ierusalemet domui Iudae.</span> <span class="verse"><a name="22">22</a>Et dabo clavem domus Davidsuper umerum eius;et aperiet, et non erit qui claudat;et claudet, et non erit qui aperiat.</span> <span class="verse"><a name="23">23</a>Et figam illum paxillum in loco securo,et erit in solium gloriae domui patris sui.</span> <span class="verse"><a name="24">24</a>Et suspendent super eum omnem gloriam domus patris sui, propagines et stirpes, omne vas parvulum, a pelvibus ad amphoras.</span> <span class="verse"><a name="25">25</a>In die illa, dicit Dominus exercituum, auferetur paxillus, qui fixus fuerat in loco securo, et frangetur et cadet; et peribit, quod pependerat in eo, quia Dominus locutus est ".</span> </p></div</div></div></body></html>