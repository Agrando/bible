<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 42</strong></div><p><span class="verse"><a name="1">1</a>Ecce servus meus, suscipiam eum;electus meus, complacet sibi in illo anima mea;dedi spiritum meum super eum,iudicium gentibus proferet.</span> <span class="verse"><a name="2">2</a>Non clamabit neque vociferabitur,nec audietur vox eius foris.</span> <span class="verse"><a name="3">3</a>Calamum quassatum non conteretet linum fumigans non exstinguet;in veritatem proferet iudicium.</span> <span class="verse"><a name="4">4</a>Non languebit nec frangetur,donec ponat in terra iudicium;et legem eius insulae exspectant.</span> <span class="verse"><a name="5">5</a>Haec dicit Dominus Deus,creans caelos et extendens eos,firmans terram et quae germinant ex ea,dans flatum populo, qui est super eam,et spiritum calcantibus eam:</span> <span class="verse"><a name="6">6</a>" Ego, Dominus, vocavi te in iustitiaet apprehendi manum tuam;et formavi te et dedi tein foedus populi, in lucem gentium,</span> <span class="verse"><a name="7">7</a>ut aperires oculos caecorumet educeres de conclusione vinctum,de domo carceris sedentes in tenebris.</span> <span class="verse"><a name="8">8</a>Ego Dominus: hoc est nomen meum;et gloriam meam alteri non daboet laudem meam sculptilibus.</span> <span class="verse"><a name="9">9</a>Quae prima fuerunt, ecce venerunt;nova quoque ego annuntio:antequam oriantur, audita vobis faciam ".</span> <span class="verse"><a name="10">10</a>Cantate Domino canticum novum,laus eius ab extremis terrae;qui descenditis in mare, et plenitudo eius,insulae et habitatores earum.</span> <span class="verse"><a name="11">11</a>Exsultent desertum et civitates eius,vici, quos habitat Cedar.Iubilent habitatores Petrae,de vertice montium clament.</span> <span class="verse"><a name="12">12</a>Ponant Domino gloriamet laudem eius in insulis nuntient.</span> <span class="verse"><a name="13">13</a>Dominus sicut fortis egredietur,sicut vir proeliator suscitabit zelum;vociferabitur et conclamabit,super inimicos suos praevalebit.</span> <span class="verse"><a name="14">14</a>" Tacui semper, silui, patiens fui;sicut parturiens ululabo,gemam et fremam simul.</span> <span class="verse"><a name="15">15</a>Desertos faciam montes et colleset omne gramen eorum exsiccabo;et ponam flumina in insulaset stagna arefaciam.</span> <span class="verse"><a name="16">16</a>Et ducam caecos in viam, quam nesciunt,et in semitis, quas ignoraverunt, ambulare eos faciam;ponam tenebras coram eis in lucemet prava in recta.Haec verba faciam eiset non dereliquam eos ".</span> <span class="verse"><a name="17">17</a>Conversi sunt retrorsum;confundantur confusione, qui confidunt in sculptili,qui dicunt conflatili: Vos dii nostri ".</span> <span class="verse"><a name="18">18</a>Surdi, audite;et caeci, intuemini ad videndum.</span> <span class="verse"><a name="19">19</a>Quis caecus sicut servus meus,et surdus sicut nuntius, quem ego mittam?Quis caecus sicut qui restitutus est?Et quis caecus sicut servus Domini?</span> <span class="verse"><a name="20">20</a>Multa vidisti, sed non servas;aures aperuisti, sed non audis.</span> <span class="verse"><a name="21">21</a>Dominus voluit propter iustitiam suammagnificare legem et extollere.</span> <span class="verse"><a name="22">22</a>Ipse autem populus direptus et vastatus;in foveis conclusi omnes,et in domibus carcerum absconditi sunt.Facti sunt in rapinam, nec est qui eruat;in direptionem, nec est qui dicat: " Redde! ".</span> <span class="verse"><a name="23">23</a>Quis est in vobis, qui audiat hoc,attendat et auscultet futura?</span> <span class="verse"><a name="24">24</a>Quis dedit in direptionem Iacobet Israel vastantibus?Nonne Dominus ipse, cui peccavimus?Et noluerunt in viis eius ambulareet non audierunt legem eius.</span> <span class="verse"><a name="25">25</a>Et effudit super eum indignationem furoris suiet forte bellum.Et combussit eum in circuitu, et non cognovit;et succendit eum, et non intellexit.</span> </p></div</div></div></body></html>