<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 14</strong></div><p><span class="verse"><a name="1">1</a>Miserebitur enim Dominus Iacobet eliget adhuc de Israelet requiescere eos faciet super humum suam;adiungetur advena ad eoset adhaerebit domui Iacob.</span> <span class="verse"><a name="2">2</a>Et tenebunt eos populiet adducent eos in locum suum;et possidebit eos domus Israelsuper terram Domini in servos et ancillas;et erunt capientes eos, qui se ceperant,et subicient exactores suos.</span> <span class="verse"><a name="3">3</a>Et erit in die illa:cum requiem dederit tibi Dominusa labore tuo et a concussione tuaet a servitute dura, qua ante servisti,</span> <span class="verse"><a name="4">4</a>proferes parabolam istam contra regem Babylonis et dices: Quomodo cessavit exactor, quievit oppressio?</span> <span class="verse"><a name="5">5</a>Contrivit Dominus baculum impiorum,virgam dominantium,</span> <span class="verse"><a name="6">6</a>caedentem populos in indignatione plaga sine remissione,subicientem in furore gentes persecutione sine fine.</span> <span class="verse"><a name="7">7</a>Conquievit et siluit omnis terra,gavisa est, et exsultaverunt.</span> <span class="verse"><a name="8">8</a>Abietes quoque laetatae sunt super te, et cedri Libani:Ex quo dormisti, non ascendit, qui succidat nos".</span> <span class="verse"><a name="9">9</a>Infernus subter conturbatus estin occursum adventus tui;suscitat tibi umbras, omnes principes terraesurgere fecit de soliis suis,omnes reges nationum.</span> <span class="verse"><a name="10">10</a>Universi respondebunt et dicent tibi:Et tu vulneratus es sicut nos,nostri similis effectus es".</span> <span class="verse"><a name="11">11</a>Detracta est ad inferos superbia tua,sonitus nablorum tuorum;subter te sternitur tinea,et operimentum tuum sunt vermes.</span> <span class="verse"><a name="12">12</a>Quomodo cecidisti de caelo, lucifer, fili aurorae?Deiectus es in terram, qui deiciebas gentes,</span> <span class="verse"><a name="13">13</a>qui dicebas in corde tuo:In caelum conscendam,super astra Dei exaltabo solium meum,sedebo in monte conventusin lateribus aquilonis;</span> <span class="verse"><a name="14">14</a>ascendam super altitudinem nubium,similis ero Altissimo".</span> <span class="verse"><a name="15">15</a>Verumtamen ad infernum detractus es,in profundum laci.</span> <span class="verse"><a name="16">16</a>Qui te viderint, te intuenturteque prospicient:Numquid iste est vir, qui conturbavit terram,qui concussit regna,</span> <span class="verse"><a name="17">17</a>qui posuit orbem desertumet urbes eius destruxit,vinctis eius non aperuit carcerem?</span> <span class="verse"><a name="18">18</a>Omnes reges gentium universi dormiunt in gloria,vir in domo sua;</span> <span class="verse"><a name="19">19</a>tu autem proiectus es de sepulcro tuoquasi stirps abominabilis,obvolutus cum his, qui interfecti sunt gladioet descenderunt ad lapides sepulcri,quasi cadaver conculcatum.</span> <span class="verse"><a name="20">20</a>Non habebis consortium cum eis in sepultura;tu enim terram tuam disperdidisti,tu populum tuum occidisti:non vocabitur in aeternum semen malefactorum.</span> <span class="verse"><a name="21">21</a>Praeparate filios eius occisioniob iniquitatem patrum suorum;ne consurgant, ut hereditent terram,neque impleant faciem orbis civitatum" ".</span> <span class="verse"><a name="22">22</a>" Et consurgam contra eos,dicit Dominus exercituum;et perdam Babylonis nomen et reliquiaset germen et progeniem, dicit Dominus;</span> <span class="verse"><a name="23">23</a>et ponam eam in possessionem ericiiet in paludes aquarum,et scopabo eam in scopa destructionis ",dicit Dominus exercituum.</span> <span class="verse"><a name="24">24</a>Iuravit Dominus exercituum dicens: Profecto, ut putavi, ita erit;et quomodo mente tractavi, sic eveniet.</span> <span class="verse"><a name="25">25</a>Conteram Assyrium in terra meaet in montibus meis conculcabo eum;et auferetur ab eis iugum eius,et onus illius ab umero eorum tolletur ".</span> <span class="verse"><a name="26">26</a>Hoc consilium, quod initum estsuper omnem terram,et haec est manus extentasuper universas gentes.</span> <span class="verse"><a name="27">27</a>Dominus enim exercituum decrevit,et quis poterit infirmare?Et manus eius extenta,et quis avertet eam?</span> <span class="verse"><a name="28">28</a>In anno, quo mortuus est rex Achaz, factum est oraculum istud:</span> <span class="verse"><a name="29">29</a>" Ne laeteris, Philisthaea omnis tu,quoniam comminuta est virga percussoris tui;de radice enim colubri egredietur regulus,et semen eius draco volans.</span> <span class="verse"><a name="30">30</a>Et pascentur primogeniti egenorum,et pauperes fiducialiter requiescent;et interire faciam in fame radicem tuamet reliquias tuas interficiam.</span> <span class="verse"><a name="31">31</a>Ulula, porta! Clama, civitas!Contremisce, Philisthaea omnis;ab aquilone enim fumus venit,et non est fugitivus in agminibus eius ".</span> <span class="verse"><a name="32">32</a>Et quid respondebitur nuntiis gentis? Quia Dominus fundavit Sion,et in ipsam confugiunt pauperes populi eius ".</span> </p></div</div></div></body></html>