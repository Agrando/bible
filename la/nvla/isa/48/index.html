<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 48</strong></div><p><span class="verse"><a name="1">1</a>Audite hoc, domus Iacob,qui vocamini nomine Israelet de aquis Iudae existis,qui iuratis in nomine Dominiet Deum Israel invocatisnon in veritate neque in iustitia.</span> <span class="verse"><a name="2">2</a>De civitate enim sancta vocati suntet super Deum Israel constabiliti sunt;Dominus exercituum nomen eius.</span> <span class="verse"><a name="3">3</a>Priora ex tunc annuntiavi,et ex ore meo exierunt,et audita feci ea;repente operatus sum, et venerunt.</span> <span class="verse"><a name="4">4</a>Scivi enim quia durus es tu,et nervus ferreus cervix tua,et frons tua aerea.</span> <span class="verse"><a name="5">5</a>Praedixi tibi ex tunc;antequam venirent, indicavi tibi,ne forte diceres: "Idolum meum operatum est haec,et sculptile meum et conflatile mandaverunt ista ".</span> <span class="verse"><a name="6">6</a>Quae audisti, vide omnia;vos autem num annuntiabitis?Audita facio tibi nova ex nuncet occulta, quae nescis.</span> <span class="verse"><a name="7">7</a>Nunc creata sunt et non ex tunc,et ante eorum diem, et non audisti ea,ne forte diceres: "Ecce ego cognovi ea ".</span> <span class="verse"><a name="8">8</a>Neque audisti neque cognovisti,neque ex tunc aperta est auris tua;scio enim quia praevaricans praevaricariset transgressor ex utero vocaris.</span> <span class="verse"><a name="9">9</a>Propter nomen meum longe faciam furorem meumet propter laudem meam infrenabo me super te,ne perdam te.</span> <span class="verse"><a name="10">10</a>Ecce excoxi te, sed non quasi argentum;probavi te in camino paupertatis.</span> <span class="verse"><a name="11">11</a>Propter me, propter me faciam,ut non blasphemer;et gloriam meam alteri non dabo.</span> <span class="verse"><a name="12">12</a>Audi me, Iacob,et Israel, quem ego vocavi;ego, ego primuset ego novissimus.</span> <span class="verse"><a name="13">13</a>Manus mea fundavit terram,et dextera mea expandit caelos;ego voco eos, et stant simul.</span> <span class="verse"><a name="14">14</a>Congregamini, omnes vos, et audite:Quis de eis annuntiavit haec?Dominus dilexit eum;faciet voluntatem suam in Babyloneet brachium suum in Chaldaeis.</span> <span class="verse"><a name="15">15</a>Ego, ego locutus sum et vocavi eum;adduxi eum, et prospera fuit via eius.</span> <span class="verse"><a name="16">16</a>Accedite ad me et audite hoc:Non a principio in abscondito locutus sum;ex tempore, antequam fieret, ibi eram;et nunc Dominus Deus misit me cum spiritu suo.</span> <span class="verse"><a name="17">17</a>Haec dicit Dominus,redemptor tuus, Sanctus Israel:Ego Dominus Deus tuus docens te utilia,gubernans te in via, qua ambulas.</span> <span class="verse"><a name="18">18</a>Utinam attendisses mandata mea!Facta fuisset sicut flumen pax tua,et iustitia tua sicut gurgites maris;</span> <span class="verse"><a name="19">19</a>et fuisset quasi arena semen tuum,et stirps uteri tui ut lapilli eius;non interisset et non fuisset attritumnomen eius a facie mea.</span> <span class="verse"><a name="20">20</a>Egredimini de Babylone, fugite a Chaldaeis,in voce exsultationis annuntiate;auditum facite hoc, efferte illud usque ad extrema terrae,dicite: " Redemit Dominus servum suum Iacob ".</span> <span class="verse"><a name="21">21</a>Non sitierunt, cum per desertum duceret eos;aquam de petra produxit eiset scidit petram, et fluxerunt aquae.</span> <span class="verse"><a name="22">22</a>Non est pax impiis, dicit Dominus.</span> </p></div</div></div></body></html>