<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 41</strong></div><p><span class="verse"><a name="1">1</a>Taceant ante me insulae,et gentes renovent fortitudinem;accedant et tunc loquantur,simul ad iudicium propinquemus.</span> <span class="verse"><a name="2">2</a>Quis suscitavit ab oriente eum,cuius gressum sequitur iustitia?Dabit in conspectu eius genteset subiciet ei reges,quos reddet quasi pulverem gladius eius,sicut stipulam vento raptam arcus eius.</span> <span class="verse"><a name="3">3</a>Persequetur eos, transibit in pace;semita sub pedibus eius non apparebit.</span> <span class="verse"><a name="4">4</a>Quis operatus est et fecit,vocans generationes ab exordio?Ego Dominus, primuset cum novissimis ego sum.</span> <span class="verse"><a name="5">5</a>Viderunt insulae et timuerunt,extrema terrae obstupuerunt,appropinquaverunt et accesserunt.</span> <span class="verse"><a name="6">6</a>Unusquisque proximo suo auxiliabituret fratri suo dicet: " Confortare ".</span> <span class="verse"><a name="7">7</a>Confortabit faber aurificem,percutiens malleo eum, qui cudit,dicens de glutino: " Bonum est ";et roborat eum clavis,ut non moveatur.</span> <span class="verse"><a name="8">8</a>Tu autem, Israel, serve meus,Iacob, quem elegi,semen Abraham amici mei,</span> <span class="verse"><a name="9">9</a>quem apprehendi ab extremis terrae,et a longinquis eius vocavi teet dixi tibi: " Servus meus es tu;elegi te et non abieci te ".</span> <span class="verse"><a name="10">10</a>Ne timeas, quia ego tecum sum;ne declines, quia ego Deus tuus:confortabo te et auxiliabor tibiet sustentabo te dextera iustitiae meae.</span> <span class="verse"><a name="11">11</a>Ecce confundentur et erubescentomnes, qui irascuntur adversum te;erunt quasi non sintet peribunt viri, qui contradicunt tibi.</span> <span class="verse"><a name="12">12</a>Quaeres eos et non inveniesviros, qui rixantur tecum;erunt quasi non sint et veluti nihilum,viri bellantes adversum te.</span> <span class="verse"><a name="13">13</a>Quia ego Dominus Deus tuusapprehendens manum tuamdicensque tibi: " Ne timeas;ego auxiliabor tibi.</span> <span class="verse"><a name="14">14</a>Noli timere, vermis Iacob,homines ex Israel.Ego auxiliabor tibi ", dicit Dominuset redemptor tuus, Sanctus Israel.</span> <span class="verse"><a name="15">15</a>Ecce posui te quasi plaustrum triturans novum,habens rostra serrantia.Triturabis montes et comminueset colles quasi pulverem pones.</span> <span class="verse"><a name="16">16</a>Ventilabis eos, et ventus tollet eos,et turbo disperget eos;et tu exsultabis in Domino,in Sancto Israel laetaberis.</span> <span class="verse"><a name="17">17</a>Egeni et pauperes quaerunt aquas, et non sunt,lingua eorum siti aruit.Ego, Dominus, exaudiam eos,Deus Israel non derelinquam eos.</span> <span class="verse"><a name="18">18</a>Aperiam in decalvatis collibus fluminaet in medio vallium fontes;ponam desertum in stagna aquarumet terram aridam in rivos aquarum.</span> <span class="verse"><a name="19">19</a>Plantabo in deserto cedrum,acaciam et myrtum et lignum olivae;ponam in solitudine abietem,ulmum et cupressum simul,</span> <span class="verse"><a name="20">20</a>ut videant et sciantet recogitent et intellegant pariterquia manus Domini fecit hoc,et Sanctus Israel creavit illud.</span> <span class="verse"><a name="21">21</a>Proferte causam vestram, dicit Dominus;afferte, si quid firmum habetis, dixit Rex Iacob.</span> <span class="verse"><a name="22">22</a>Accedant et nuntient nobis, quaecumque ventura sunt.Priora, quae fuerunt, nuntiate,ut ponamus cor nostrum et sciamus novissima eorum;et, quae ventura sunt, indicate nobis.</span> <span class="verse"><a name="23">23</a>Annuntiate, quae ventura sunt in futurum,ut sciamus quia dii estis vos;bene quoque aut male facite,ut inspiciamus et videamus simul.</span> <span class="verse"><a name="24">24</a>Ecce vos estis nihilum,et opus vestrum nihil valet;abominatio est, qui eligit vos.</span> <span class="verse"><a name="25">25</a>Suscitavi ab aquilone,et venit ab ortu solis;vocavi eum nomine;et conculcabit potentes quasi lutumet velut plastes calcans humum.</span> <span class="verse"><a name="26">26</a>Quis annuntiavit ab exordio, ut sciamus,et a principio, ut dicamus: " Iustum est "?Non est neque annuntians neque praedicensneque audiens sermones vestros.</span> <span class="verse"><a name="27">27</a>Primus ad Sion: Ecce adsunt;et Ierusalem laeta nuntiantem do.</span> <span class="verse"><a name="28">28</a>Et vidi, et nemo erat,ex istis nullus consiliator,ut, si eos interrogarem,responderent verbum.</span> <span class="verse"><a name="29">29</a>Ecce omnes iniquitas,vana opera eorum;ventus et inanesimulacra eorum.</span> </p></div</div></div></body></html>