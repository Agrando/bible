<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 19</strong></div><p><span class="verse"><a name="1">1</a>Oraculum Aegypti.Ecce Dominus vehitur super nubem levemet ingreditur Aegyptum;et commovebuntur simulacra Aegypti a facie eius,et cor Aegypti tabescet in medio eius.</span> <span class="verse"><a name="2">2</a>" Et concurrere faciam Aegyptios adversus Aegyptios;et pugnabit vir contra fratrem suum,et vir contra amicum suum,civitas adversus civitatem,regnum adversus regnum.</span> <span class="verse"><a name="3">3</a>Et dirumpetur spiritus Aegypti in visceribus eius,et consilium eius confundam;et interrogabunt simulacra et divinoset pythones et hariolos.</span> <span class="verse"><a name="4">4</a>Et tradam Aegyptios in manu domini crudelis,et rex fortis dominabitur eorum ",ait Dominus, Deus exercituum.</span> <span class="verse"><a name="5">5</a>Et arescet aqua de mari,et fluvius desolabitur atque siccabitur,</span> <span class="verse"><a name="6">6</a>et putrida fient flumina;attenuabuntur et siccabuntur rivi Aegypti,calamus et iuncus marcescent;</span> <span class="verse"><a name="7">7</a>nudabuntur ripae Nili,et omnis planta Nili siccabitur;arescet et non erit.</span> <span class="verse"><a name="8">8</a>Et maerebunt piscatores,et lugebunt omnes mittentes in flumen hamum;et expandentes rete super faciem aquarum languebunt.</span> <span class="verse"><a name="9">9</a>Confundentur, qui operantur linum,pectentes et texentes byssum.</span> <span class="verse"><a name="10">10</a>Et opifices eius deprimentur,omnes mercennarii omnino deficient.</span> <span class="verse"><a name="11">11</a>Quam stulti principes Taneos!Sapientes consiliarii pharaonis dederunt consilium insipiens;quomodo dicetis pharaoni: Filius sapientium ego, filius regum antiquorum "?</span> <span class="verse"><a name="12">12</a>Ubi nunc sunt sapientes tui?Annuntient tibi et indicentquid cogitaverit Dominus exercituum super Aegyptum.</span> <span class="verse"><a name="13">13</a>Stulti facti sunt principes Taneos,decepti sunt principes Mempheos,deceperunt Aegyptum anguli tribuum eius.</span> <span class="verse"><a name="14">14</a>Dominus miscuit in medio eius spiritum vertiginis,et errare fecerunt Aegyptum in omni opere suo,sicut errat ebrius in vomitu suo;</span> <span class="verse"><a name="15">15</a>et non erit Aegypto opus,quod faciat, caput vel cauda, palma vel arundo.</span> <span class="verse"><a name="16">16</a>In die illa erunt Aegyptii quasi mulieres et stupebunt et timebunt a facie commotionis manus Domini exercituum, quam ipse movebit super eam.</span> <span class="verse"><a name="17">17</a>Et erit terra Iudae Aegypto in pavorem: omnis, qui illius fuerit recordatus, pavebit a facie consilii Domini exercituum, quod ipse cogitavit super eam.</span> <span class="verse"><a name="18">18</a>In die illa erunt quinque civitates in terra Aegypti loquentes lingua Chanaan et iurantes per Dominum exercituum. Civitas Solis vocabitur una.</span> <span class="verse"><a name="19">19</a>In die illa erit altare Domino in medio terrae Aegypti, et titulus iuxta terminum eius Domino.</span> <span class="verse"><a name="20">20</a>Et erit in signum et in testimonium Domino exercituum in terra Aegypti. Clamabunt enim ad Dominum a facie tribulantium, et mittet eis salvatorem et propugnatorem, qui liberet eos.</span> <span class="verse"><a name="21">21</a>Et cognoscetur Dominus ab Aegypto, et cognoscent Aegyptii Dominum in die illa; et colent eum in hostiis et in muneribus et vota vovebunt Domino et solvent.</span> <span class="verse"><a name="22">22</a>Et percutiet Dominus Aegyptum plaga et sanabit; et revertentur ad Dominum, et placabitur eis et sanabit eos.</span> <span class="verse"><a name="23">23</a>In die illa erit via de Aegypto in Assyriam; et intrabit Assyrius Aegyptum, et Aegyptius in Assyriam, et servient Aegyptii cum Assyriis.</span> <span class="verse"><a name="24">24</a>In die illa erit Israel tertius cum Aegypto et Assyria; benedictio in medio terrae,</span> <span class="verse"><a name="25">25</a>cui benedicet Dominus exercituum dicens: " Benedictus populus meus Aegyptius, et opus manuum mearum Assyrius, et hereditas mea Israel ".</span> </p></div</div></div></body></html>