<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 40</strong></div><p><span class="verse"><a name="1">1</a>Consolamini, consolamini populum meum,dicit Deus vester.</span> <span class="verse"><a name="2">2</a>Loquimini ad cor Ierusalemet clamate ad eam,quoniam completa est militia eius,expiata est iniquitas illius;suscepit de manu Dominiduplicia pro omnibus peccatis suis.</span> <span class="verse"><a name="3">3</a>Vox clamantis: In deserto parate viam Domini,rectas facite in solitudinesemitas Dei nostri.</span> <span class="verse"><a name="4">4</a>Omnis vallis exaltetur,et omnis mons et collis humilietur;et fiant prava in directa,et aspera in plana:</span> <span class="verse"><a name="5">5</a>et revelabitur gloria Domini,et videbit omnis caro pariterquod os Domini locutum est ".</span> <span class="verse"><a name="6">6</a>Vox dicentis: " Clama! ".Et dixi: " Quid clamabo? ".Omnis caro fenum,et omnis gloria eius quasi flos agri;</span> <span class="verse"><a name="7">7</a>exsiccatum est fenum, et cecidit flos,quia spiritus Domini sufflavit in eo. Vere fenum est populus.</span> <span class="verse"><a name="8">8</a>Exsiccatum est fenum, et cecidit flos;verbum autem Dei nostri manet in aeternum.</span> <span class="verse"><a name="9">9</a>Super montem excelsum ascende,tu, quae evangelizas Sion;exalta in fortitudine vocem tuam,quae evangelizas Ierusalem;exalta, noli timere;dic civitatibus Iudae: Ecce Deus vester,</span> <span class="verse"><a name="10">10</a>ecce Dominus Deus in virtute venit,et brachium eius dominatur:ecce merces eius cum eo,et praemium illius coram illo.</span> <span class="verse"><a name="11">11</a>Sicut pastor gregem suum pascit,in brachio suo congregat agnoset in sinu suo levat;fetas ipse portat ".</span> <span class="verse"><a name="12">12</a>Quis mensus est pugillo aquaset caelos palmo disposuit,modio continuit pulverem terraeet libravit in pondere monteset colles in statera?</span> <span class="verse"><a name="13">13</a>Quis direxit spiritum Domini?Aut quis consilium suumostendit illi?</span> <span class="verse"><a name="14">14</a>Cum quo iniit consilium, et instruxit eumet docuit eum semitam iustitiaeet erudivit eum scientiamet viam prudentiae ostendit illi?</span> <span class="verse"><a name="15">15</a>Ecce gentes quasi stilla situlaeet quasi momentum pulveris in statera reputantur;ecce insulae quasi pulvis exiguus.</span> <span class="verse"><a name="16">16</a>Et Libanus non sufficiet ad succendendum,et animalia eius non sufficient ad holocaustum.</span> <span class="verse"><a name="17">17</a>Omnes gentes, quasi non sint, coram eo;quasi nihilum et inane reputantur ab eo.</span> <span class="verse"><a name="18">18</a>Cui ergo similem facitis Deum?Aut quam imaginem ponitis ei?</span> <span class="verse"><a name="19">19</a>Sculptile conflat faber,et aurifex auro figurat illud,et laminis argenteis argentarius.</span> <span class="verse"><a name="20">20</a>Nimis pauper, ut offerat lignum imputribile:exquirit sibi sapientem artificem,ut statuat simulacrum,quod non moveatur.</span> <span class="verse"><a name="21">21</a>Numquid non scitis? Numquid non audistis?Numquid non annuntiatum est vobis ab initio?Numquid non intellexistis fundamenta terrae?</span> <span class="verse"><a name="22">22</a>Qui sedet super gyrum terrae,et habitatores eius sunt quasi locustae;qui extendit sicut velum caeloset expandit eos sicut tabernaculum ad inhabitandum;</span> <span class="verse"><a name="23">23</a>qui redigit in nihilum principes,iudices terrae velut inane facit.</span> <span class="verse"><a name="24">24</a>Et quidem neque plantatus neque satusneque radicatus in terra truncus eorum;repente flavit in eos, et aruerunt,et turbo quasi stipulam aufert eos.</span> <span class="verse"><a name="25">25</a>" Et cui assimilabitis me,quasi aequalis ei sim ego? ",dicit Sanctus.</span> <span class="verse"><a name="26">26</a>Levate in excelsum oculos vestroset videte: Quis creavit haec?Qui educit in numero militiam eorumet omnes ex nomine vocat;prae multitudine fortitudinis et roboris virtutisque eiusneque unum deest.</span> <span class="verse"><a name="27">27</a>Quare dicis, Iacob,et loqueris, Israel: Abscondita est via mea a Domino,et a Deo meo iudicium meum transit? ".</span> <span class="verse"><a name="28">28</a>Numquid nescis? Aut non audisti?Deus sempiternus Dominus,qui creavit terminos terrae;non deficiet neque laborabit,nec est investigatio sapientiae eius.</span> <span class="verse"><a name="29">29</a>Qui dat lasso virtutemet invalido robur multiplicat.</span> <span class="verse"><a name="30">30</a>Deficient pueri et laborabunt,et iuvenes lapsu labentur;</span> <span class="verse"><a name="31">31</a>qui autem sperant in Domino,mutabunt fortitudinem,assument pennas sicut aquilae,current et non laborabunt,ambulabunt et non deficient.</span> </p></div</div></div></body></html>