<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 5</strong></div><p><span class="verse"><a name="1">1</a>Cantabo dilecto meocanticum amici mei de vinea sua:Vinea facta est dilecto meoin colle pingui;</span> <span class="verse"><a name="2">2</a>et saepivit eamet lapides elegit ex illaet plantavit in ea vites electaset aedificavit turrim in medio eiuset torcular exstruxit in ea;et exspectavit, ut faceret uvas,et fecit labruscas.</span> <span class="verse"><a name="3">3</a>Nunc ergo, habitator Ierusalemet vir Iudae,iudicate inter me et vineam meam.</span> <span class="verse"><a name="4">4</a>Quid est quod debui ultra facere vineae meaeet non feci ei?Cur exspectavi, ut faceret uvas,et fecit labruscas?</span> <span class="verse"><a name="5">5</a>Et nunc ostendam vobisquid ego faciam vineae meae:auferam saepem eius,et erit in direptionem;diruam maceriam eius,et erit in conculcationem.</span> <span class="verse"><a name="6">6</a>Et ponam eam desertam:non putabitur et non fodietur,et ascendent vepres et spinae;et nubibus mandabo, ne pluant super eam imbrem.</span> <span class="verse"><a name="7">7</a>Vinea enim Domini exercituum domus Israel est,et vir Iudae germen eius delectabile;et exspectavi, ut faceret iudicium, et ecce iniquitas,et iustitiam, et ecce nequitia.</span> <span class="verse"><a name="8">8</a>Vae, qui coniungunt domum ad domumet agrum agro copulant usque ad terminum loci!Numquid habitabitis vos soli in medio terrae?</span> <span class="verse"><a name="9">9</a>In auribus meis iuravit Dominus exercituum: Certe domus multae desertae erunt,grandes et pulchrae absque habitatore ".</span> <span class="verse"><a name="10">10</a>Decem enim iugera vinearum facient lagunculam unam,et triginta modii sementis facient modios tres.</span> <span class="verse"><a name="11">11</a>Vae, qui consurgunt mane ad ebrietatem sectandamet ad potandum usque ad vesperam,ut vinum inflammet eos!</span> <span class="verse"><a name="12">12</a>Cithara et lyraet tympanum et tibiaet vinum in conviviis eorum,et opus Domini non respiciunt,nec opera manuum eius considerant.</span> <span class="verse"><a name="13">13</a>Propterea captivus ductus est populus meus,quia non habuit scientiam,et nobiles eius interierunt fame,et multitudo eius siti exaruit.</span> <span class="verse"><a name="14">14</a>Propterea dilatavit infernus fauces suaset aperuit os suum absque ullo termino;et descendunt fortes Ierusalem, et populus eius,et sublimes et tripudiantes in ea.</span> <span class="verse"><a name="15">15</a>Et incurvabitur homo, et humiliabitur vir,et oculi sublimium deprimentur;</span> <span class="verse"><a name="16">16</a>et exaltabitur Dominus exercituum in iudicio,et Deus sanctus sanctificabitur in iustitia,</span> <span class="verse"><a name="17">17</a>et pascentur agni iuxta ordinem suum velut in prato suo,et alieni comedent in ruinis pinguium.</span> <span class="verse"><a name="18">18</a>Vae, qui trahunt iniquitatem in funiculis vanitatiset quasi vinculum plaustri peccatum!</span> <span class="verse"><a name="19">19</a>Qui dicunt: " Festinetet cito veniat opus eius, ut videamus;et appropiet et veniat consilium Sancti Israel,et sciemus illud! ".</span> <span class="verse"><a name="20">20</a>Vae, qui dicunt malum bonum et bonum malum,ponentes tenebras in lucem et lucem in tenebras,ponentes amarum in dulce et dulce in amarum!</span> <span class="verse"><a name="21">21</a>Vae, qui sapientes sunt in oculis suiset coram ipsis prudentes!</span> <span class="verse"><a name="22">22</a>Vae, qui potentes sunt ad bibendum vinum,et viri fortes ad miscendam ebrietatem!</span> <span class="verse"><a name="23">23</a>Qui absolvunt impium pro muneribuset iustitiam iusti auferunt ab eo!</span> <span class="verse"><a name="24">24</a>Propter hoc, sicut devorat stipulam lingua ignis,et palea flamma consumitur,sic radix eorum quasi tabes erit,et flos eorum sicut putredo ascendet;abiecerunt enim legem Domini exercituumet eloquium Sancti Israel blasphemaverunt.</span> <span class="verse"><a name="25">25</a>Ideo exarsit furor Domini in populum suum,et extendit manum suam super eum et percussit eum,et conturbati sunt montes;et facta sunt morticina eorum quasi stercus in medio platearum.In his omnibus non est aversus furor eius,sed adhuc manus eius extenta.</span> <span class="verse"><a name="26">26</a>Et levabit signum nationibus procul;et sibilabit ad eum de finibus terrae;et ecce festinus velociter veniet.</span> <span class="verse"><a name="27">27</a>Non est deficiens neque laborans in eo,non dormitabit neque dormiet;neque solvetur cingulum renum eius,nec rumpetur corrigia calceamenti eius.</span> <span class="verse"><a name="28">28</a>Sagittae eius acutae, et omnes arcus eius extenti;ungulae equorum eius ut silex reputantur,et rotae eius quasi impetus tempestatis.</span> <span class="verse"><a name="29">29</a>Rugitus eius ut leonis:rugiet ut catuli leonum et frendet;et arripiet praedam et in tuto collocabit,et non erit qui eruat.</span> <span class="verse"><a name="30">30</a>Et sonabit super eum in die illa sicut sonitus maris.Aspiciet in terram: et ecce tenebrae tribulationis,et lux obtenebrata est in caligine eius.</span> </p></div</div></div></body></html>