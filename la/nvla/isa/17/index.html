<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 17</strong></div><p><span class="verse"><a name="1">1</a>Oraculum Damasci. Ecce Damascus desinet esse civitaset erit sicut acervus ruinarum.</span> <span class="verse"><a name="2">2</a>Derelictae civitates Aroer gregibus erunt;et requiescent ibi, et non erit qui exterreat.</span> <span class="verse"><a name="3">3</a>Et auferetur munimentum ab Ephraimet regnum a Damasco,et reliquiae Syriae sicut gloria filiorum Israel erunt,dicit Dominus exercituum.</span> <span class="verse"><a name="4">4</a>Et erit in die illa: attenuabitur gloria Iacob,et pinguedo carnis eius marcescet;</span> <span class="verse"><a name="5">5</a>et erit, sicut cum messor arripit culmos,et brachium eius spicas legit;et erit, sicut cum quis quaerit spicas in valle Raphaim.</span> <span class="verse"><a name="6">6</a>Et relinquetur in eo racemus,et sicut cum excutitur olea:duae vel tres olivae in summitate ramisive quattuor aut quinque in cacuminibus arboris fructiferae ",dicit Dominus Deus Israel.</span> <span class="verse"><a name="7">7</a>In die illa attendet homo ad factorem suum,et oculi eius ad Sanctum Israel respicient;</span> <span class="verse"><a name="8">8</a>et non attendet ad altaria,quae fecerunt manus eius,et quae operati sunt digiti eius;non respiciet lucos et thymiateria.</span> <span class="verse"><a name="9">9</a>In die illa erunt civitates fortitudinis eius derelictae,sicut civitates, quas dereliquerunt Hevaei et Amorraeia facie filiorum Israel;et erit desolatio,</span> <span class="verse"><a name="10">10</a>quia oblita es Dei salutis tuaeet petrae fortitudinis tuae non es recordata:propterea plantabis plantationes iucundaset germen alienum seminabis.</span> <span class="verse"><a name="11">11</a>In ipso die plantationis tuae saepies easet mane semen tuum florere facies;evanescet messis in die penuriae,et dolor insanabilis erit.</span> <span class="verse"><a name="12">12</a>Heu!, strepitus populorum multorum;strepunt quasi strepitu maris,et tumultus turbarumquasi sonitu aquarum sonabunt.</span> <span class="verse"><a name="13">13</a>Sonabunt populi sicut sonitus aquarum inundantium,et increpabit eum, et fugiet procul;et rapietur sicut pulvis montium a facie ventiet sicut turbo coram tempestate.</span> <span class="verse"><a name="14">14</a>In tempore vespere, et ecce turbatio,ante matutinum non subsistet:haec est pars eorum, qui vastaverunt nos,et sors diripientium nos.</span> </p></div</div></div></body></html>