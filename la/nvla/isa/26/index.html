<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 26</strong></div><p><span class="verse"><a name="1">1</a>In die illa cantabitur canticum istud in terra Iudae: Urbs fortis nobis in salutem;posuit muros et antemurale.</span> <span class="verse"><a name="2">2</a>Aperite portas, et ingrediatur gens iusta,quae servat fidem.</span> <span class="verse"><a name="3">3</a>Propositum eius est firmum;servabis pacem,quia in te speravit.</span> <span class="verse"><a name="4">4</a>Sperate in Dominum in saeculis aeternis,Dominus est petra aeterna.</span> <span class="verse"><a name="5">5</a>Quia evertit habitantes in excelso,civitatem sublimem humiliabit;humiliabit eam usque ad terram,detrahet eam usque ad pulverem.</span> <span class="verse"><a name="6">6</a>Conculcabit eam pes, pedes pauperis,gressus egenorum.</span> <span class="verse"><a name="7">7</a>Semita iusti recta est;rectum callem iusti complanas.</span> <span class="verse"><a name="8">8</a>Et in semita iudiciorum tuorum, Domine, speravimus in te;ad nomen tuum et ad memoriale tuum desiderium animae.</span> <span class="verse"><a name="9">9</a>Anima mea desiderat te in nocte,sed et spiritu meo in praecordiis meis te quaero.Cum resplenduerint iudicia tua in terra,iustitiam discent habitatores orbis.</span> <span class="verse"><a name="10">10</a>Fit misericordia impio,non discet iustitiam;in terra probitatis inique geritet non videt maiestatem Domini.</span> <span class="verse"><a name="11">11</a>Domine, exaltata est manus tua, et non vident;videant confusi zelum tuum in populum,et ignis hostium tuorum devorabit eos.</span> <span class="verse"><a name="12">12</a>Domine, dabis pacem nobis;omnia enim opera nostra operatus es nobis.</span> <span class="verse"><a name="13">13</a>Domine Deus noster, possederunt nos domini absque te;tantum in te recordemur nominis tui.</span> <span class="verse"><a name="14">14</a>Mortui non reviviscent,defuncti non resurgent;propterea visitasti et contrivisti eos et perdidisti omnem memoriam eorum.</span> <span class="verse"><a name="15">15</a>Auxisti gentem, Domine,auxisti gentem, glorificatus es;elongasti omnes terminos terrae.</span> <span class="verse"><a name="16">16</a>Domine, in angustia quaesierunt te,fuderunt incantationem, castigatio tua in eis.</span> <span class="verse"><a name="17">17</a>Sicut quae concipit, cum appropinquaverit ad partumdolens clamat in doloribus suis,sic facti sumus a facie tua, Domine.</span> <span class="verse"><a name="18">18</a>Concepimus et parturivimus,quasi peperimus ventum.Salutes non fecimus in terra,ideo non nati sunt habitatores terrae.</span> <span class="verse"><a name="19">19</a>Reviviscent mortui tui, interfecti mei resurgent.Expergiscimini et laudate, qui habitatis in pulvere,quia ros lucis ros tuus,et terra defunctos suos edet in lucem.</span> <span class="verse"><a name="20">20</a>Vade, populus meus, intra in cubicula tua,claude ostia tua super te,abscondere modicum ad momentum,donec pertranseat indignatio.</span> <span class="verse"><a name="21">21</a>Ecce enim Dominus egredietur de loco suo,ut visitet iniquitatem habitatoris terrae contra eum;et revelabit terra sanguinem suumet non operiet ultra interfectos suos ".</span> </p></div</div></div></body></html>