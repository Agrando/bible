<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 38</strong></div><p><span class="verse"><a name="1">1</a>In diebus illis aegrotavit Ezechias usque ad mortem. Et introivit ad eum Isaias filius Amos propheta et dixit ei: " Haec dicit Dominus: Dispone domui tuae, quia morieris tu et non vives".</span> <span class="verse"><a name="2">2</a>Et convertit Ezechias faciem suam ad parietem et oravit ad Dominum</span> <span class="verse"><a name="3">3</a>et dixit: " Obsecro, Domine; memento, quaeso, quomodo ambulaverim coram te in veritate et in corde perfecto et, quod bonum est in oculis tuis, fecerim ". Et flevit Ezechias fletu magno.</span> <span class="verse"><a name="4">4</a>Et factum est verbum Domini ad Isaiam dicens:</span> <span class="verse"><a name="5">5</a>" Vade et dic Ezechiae: "Haec dicit Dominus, Deus David patris tui: Audivi orationem tuam, vidi lacrimas tuas; ecce ego adiciam super dies tuos quindecim annos</span> <span class="verse"><a name="6">6</a>et de manu regis Assyriorum eruam te et civitatem istam et protegam hanc civitatem".</span> <span class="verse"><a name="7">7</a>Hoc autem tibi erit signum a Domino quia faciet Dominus verbum hoc, quod locutus est:</span> <span class="verse"><a name="8">8</a>Ecce ego reverti faciam umbram graduum, per quos descenderat in horologio Achaz in sole retrorsum decem gradibus ". Et reversus est sol decem gradibus per gradus, quos descenderat.</span> <span class="verse"><a name="9">9</a>Scriptura Ezechiae regis Iudae, cum aegrotasset et convaluisset de infirmitate sua:</span> <span class="verse"><a name="10">10</a>" Ego dixi: In dimidio dierum meorumvadam ad portas inferi;quaesivi residuum annorum meorum.</span> <span class="verse"><a name="11">11</a>Dixi: Non videbo Dominum Deum in terra viventium,non aspiciam hominem ultrainter habitatores orbis.</span> <span class="verse"><a name="12">12</a>Habitaculum meum ablatum est et abductum longe a mequasi tabernaculum pastorum;convolvit sicut textor vitam meam;de stamine succidit me.De mane usque ad vesperam confecisti me.</span> <span class="verse"><a name="13">13</a>Prostratus sum usque ad mane,quasi leo sic conterit omnia ossa mea;de mane usque ad vesperam confecisti me.</span> <span class="verse"><a name="14">14</a>Sicut pullus hirundinis, sic mussitabo,meditabor ut columba;attenuati sunt oculi meisuspicientes in excelsum.Domine, vim patior,sponde pro me.</span> <span class="verse"><a name="15">15</a>Quid dicam, aut quid respondebit mihi?Ipse fecit!Incedam per omnes annos meosin amaritudine animae meae.</span> <span class="verse"><a name="16">16</a>Domine, in te sperat cor meum;vivat spiritus meus,sana me et vivifica me;</span> <span class="verse"><a name="17">17</a>ecce in pacem versa est amaritudo mea.Tu autem eruisti animam meama fovea consumptionis,proiecisti enim post tergum tuumomnia peccata mea.</span> <span class="verse"><a name="18">18</a>Quia non infernus confitebitur tibi,neque mors laudabit te;non exspectabunt, qui descendunt in lacum,veritatem tuam.</span> <span class="verse"><a name="19">19</a>Vivens, vivens ipse confitebitur tibi,sicut et ego hodie;pater filiis notam faciet veritatem tuam.</span> <span class="verse"><a name="20">20</a>Domine, salvum me fac,et ad sonum citharae cantabimuscunctis diebus vitae nostraein domo Domini ".</span> <span class="verse"><a name="21">21</a>Et iussit Isaias, ut tollerent massam de ficis et cataplasmarent super vulnus, et sanaretur.</span> <span class="verse"><a name="22">22</a>Et dixit Ezechias: " Quod erit signum quia ascendam in domum Domini?".</span> </p></div</div></div></body></html>