<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 24</strong></div><p><span class="verse"><a name="1">1</a>Ecce Dominus dissipat terram et frangit eamet conturbat faciem eiuset dispergit habitatores eius.</span> <span class="verse"><a name="2">2</a>Et erit sicut populus sic sacerdos,et sicut servus sic dominus eius,sicut ancilla sic domina eius,sicut emens sic ille qui vendit,sicut fenerator sic is qui mutuum accipit,sicut qui repetit sic qui debet.</span> <span class="verse"><a name="3">3</a>Dissipatione dissipabitur terraet direptione praedabitur:Dominus enim locutus est verbum hoc.</span> <span class="verse"><a name="4">4</a>Luget, languet terra,marcescit, languet orbis,marcescit altitudo simul cum terra.</span> <span class="verse"><a name="5">5</a>Et terra infecta est sub habitatoribus suis,quia transgressi sunt leges,violaverunt mandatum,dissipaverunt foedus sempiternum.</span> <span class="verse"><a name="6">6</a>Propter hoc maledictio voravit terram,et poenas exsolverunt habitatores eius;ideoque imminuti sunt cultores eius,et relicti sunt homines pauci.</span> <span class="verse"><a name="7">7</a>Luget mustum,emarcuit vitis,ingemiscunt omnes, qui laetabantur corde.</span> <span class="verse"><a name="8">8</a>Cessavit gaudium tympanorum,quievit sonitus laetantium,cessavit gaudium citharae;</span> <span class="verse"><a name="9">9</a>cum cantico non bibent vinum,amara erit potio bibentibus illam.</span> <span class="verse"><a name="10">10</a>Attrita est civitas inanitatis,clausa est omnis domus, ut nemo introeat;</span> <span class="verse"><a name="11">11</a>clamor est super vino in plateis,occidit omnis laetitia,translatum est gaudium terrae.</span> <span class="verse"><a name="12">12</a>Relicta est in urbe solitudo,et in ruinam confracta est porta;</span> <span class="verse"><a name="13">13</a>quia haec erunt in medio terrae,in medio populorum,quomodo si olivae excutiantur,et finita vindemia colligantur racemi.</span> <span class="verse"><a name="14">14</a>Hi levabunt vocem suam,laudabunt maiestatem Domini,hinnient de mari.</span> <span class="verse"><a name="15">15</a>Propter hoc in regionibus lucis glorificate Dominum,in insulis maris nomen Domini, Dei Israel.</span> <span class="verse"><a name="16">16</a>A finibus terrae laudes audivimus: Gloria iusto ".Et dixi: " Secretum meum mihi,secretum meum mihi.Vae mihi! ".Praevaricantes praevaricati suntet praevaricatione praevaricantium praevaricati sunt.</span> <span class="verse"><a name="17">17</a>Formido et fovea et laqueus super te,habitator terrae.</span> <span class="verse"><a name="18">18</a>Et erit: qui fugerit a voce formidinis, cadet in foveam;et, qui ascenderit de fovea,tenebitur laqueo,quia cataractae de excelsis apertae sunt,et concussa sunt fundamenta terrae.</span> <span class="verse"><a name="19">19</a>Confractione confracta est terra,contritione contrita est terra,commotione commota est terra,</span> <span class="verse"><a name="20">20</a>agitatione agitabitur terra sicut ebriuset fluctuabit quasi tabernaculum;et gravis erit super eam iniquitas eius,et corruet et non adiciet ut resurgat.</span> <span class="verse"><a name="21">21</a>Et erit in die illa:visitabit Dominus super militiam caeli in excelsoet super reges terrae super terram;</span> <span class="verse"><a name="22">22</a>et congregabuntur et vincientur in lacuet claudentur in carcere;et post multos dies visitabuntur.</span> <span class="verse"><a name="23">23</a>Et erubescet luna, et confundetur sol,quia regnavit Dominus exercituum in monte Sion et in Ierusalemet in conspectu senum suorum glorificabitur.</span> </p></div</div></div></body></html>