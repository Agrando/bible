<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 21</strong></div><p><span class="verse"><a name="1">1</a>Oraculum deserti maris.Sicut turbines per austrum transeuntes,de deserto venit, de terra horribili.</span> <span class="verse"><a name="2">2</a>Visio dura nuntiata est mihi:praedo praedatur,et vastator vastat.Ascende, Elam;obside, Media;omnem gemitum eius cessare feci.</span> <span class="verse"><a name="3">3</a>Propterea repleti sunt lumbi mei tremore,angustia possedit me sicut angustia parientis;corrui, cum audirem;conturbatus sum, cum viderem.</span> <span class="verse"><a name="4">4</a>Vacillat cor meum,pavor invadit me:crepusculum optatumposuit mihi in terrorem.</span> <span class="verse"><a name="5">5</a>Ponunt mensam,stragulum pandunt, comedunt, bibunt.Surgite, principes,ungite clipeum.</span> <span class="verse"><a name="6">6</a>Haec enim dixit mihi Dominus: Vade et pone speculatorem;quodcumque viderit, annuntiet.</span> <span class="verse"><a name="7">7</a>Si viderit currum, bigam equitum,ascensorem asini et ascensorem cameli,intueatur diligenter multo intuitu ".</span> <span class="verse"><a name="8">8</a>Et clamavit speculator: Super specula, Domine,ego sum stans iugiter per diem,et super custodiam meamego sum stans totis noctibus.</span> <span class="verse"><a name="9">9</a>Ecce, huc venit agmen virorum,biga equitum ".Et respondit et dixit: Cecidit, cecidit Babylon,et omnia sculptilia deorum eiuscontrita sunt in terram ".</span> <span class="verse"><a name="10">10</a>Tritura mea et fili areae meae,quae audivi a Domino exercituum, Deo Israel,annuntiavi vobis.</span> <span class="verse"><a name="11">11</a>Oraculum Duma.Ad me clamat ex Seir: Custos, quid de nocte?Custos, quid de nocte? ".</span> <span class="verse"><a name="12">12</a>Dixit custos: Venit mane, sed etiam nox;si quaeritis, quaerite,revertimini, venite ".</span> <span class="verse"><a name="13">13</a>Oraculum in solitudine.In saltu, in solitudine dormietis,turmae Dedanim.</span> <span class="verse"><a name="14">14</a>Occurrentes sitienti ferte aquam,qui habitatis terram Thema;cum panibus occurrite fugienti:</span> <span class="verse"><a name="15">15</a>a facie enim gladiorum fugerunt,a facie gladii nudati,a facie arcus extenti,a facie gravis proelii.</span> <span class="verse"><a name="16">16</a>Quoniam haec dicit Dominus ad me: " Adhuc anno sicut anni mercennarii, et auferetur omnis gloria Cedar;</span> <span class="verse"><a name="17">17</a>et reliquiae numeri arcuum fortium filiorum Cedar imminuentur; Dominus enim, Deus Israel, locutus est ".</span> </p></div</div></div></body></html>