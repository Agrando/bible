<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 9</strong></div><p><span class="verse"><a name="1">1</a>Populus, qui ambulabat in tenebris,vidit lucem magnam;habitantibus in regione umbrae mortislux orta est eis.</span> <span class="verse"><a name="2">2</a>Multiplicasti exsultationemet magnificasti laetitiam;laetantur coram tesicut laetantes in messe,sicut exsultant, quando dividunt spolia.</span> <span class="verse"><a name="3">3</a>Iugum enim oneris eiuset virgam umeri eiuset sceptrum exactoris eiusfregisti, sicut in die Madian.</span> <span class="verse"><a name="4">4</a>Quia omnis caliga incedentis cum tumultuet vestimentum mixtum sanguineerit in combustionem, cibus ignis.</span> <span class="verse"><a name="5">5</a>Parvulus enim natus est nobis,filius datus est nobis;et factus est principatus super umerum eius;et vocabitur nomen eiusadmirabilis Consiliarius, Deus fortis,Pater aeternitatis, Princeps pacis.</span> <span class="verse"><a name="6">6</a>Magnum erit eius imperium,et pacis non erit finissuper solium David et super regnum eius,ut confirmet illud et corroboret in iudicio et iustitiaamodo et usque in sempiternum:zelus Domini exercituum faciet hoc.</span> <span class="verse"><a name="7">7</a>Verbum misit Dominus in Iacob, et cecidit in Israel.</span> <span class="verse"><a name="8">8</a>Et sciet omnis populus Ephraim et habitantes Samariamin superbia et magnitudine cordis dicentes:</span> <span class="verse"><a name="9">9</a>" Lateres ceciderunt, sed quadris lapidibus aedificabimus;sycomori succisae sunt, sed cedris commutabimus ".</span> <span class="verse"><a name="10">10</a>Et elevavit Dominus hostes super eumet inimicos eius excitavit,</span> <span class="verse"><a name="11">11</a>Syriam ab oriente et Philisthim ab occidente,qui devoraverunt Israel toto ore.In omnibus his non est aversus furor eius,sed adhuc manus eius extenta.</span> <span class="verse"><a name="12">12</a>Et populus non est reversus ad percutientem se,et Dominum exercituum non inquisierunt.</span> <span class="verse"><a name="13">13</a>Et succidit Dominus ab Israel caput et caudam,palmam et arundinem die una:</span> <span class="verse"><a name="14">14</a>longaevus et honorabilis vultu ipse est caput,et propheta docens mendacium ipse est cauda;</span> <span class="verse"><a name="15">15</a>rectores populi istius seducenteset, qui regebantur, perierunt.</span> <span class="verse"><a name="16">16</a>Propter hoc super adulescentulis eius non laetabitur Dominuset pupillorum eius et viduarum non miserebitur,quia omnis impius est et nequam,et universum os loquitur stultitiam.In omnibus his non est aversus furor eius,sed adhuc manus eius extenta.</span> <span class="verse"><a name="17">17</a>Succensa est enim quasi ignis impietas,veprem et spinam vorat,et succenditur in densitate saltus,et convolvuntur columnae fumi.</span> <span class="verse"><a name="18">18</a>In ira Domini exercituum incenditur terra;et est populus quasi esca ignis:vir fratri suo non parcit.</span> <span class="verse"><a name="19">19</a>Et devorat ad dexteram et esuritet comedit ad sinistram et non saturatur;unusquisque carnem proximi sui vorat:</span> <span class="verse"><a name="20">20</a>Manasses Ephraim, et Ephraim Manassen,simul ipsi contra Iudam.In omnibus his non est aversus furor eius,sed adhuc manus eius extenta.</span> </p></div</div></div></body></html>