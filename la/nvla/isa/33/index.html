<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 33</strong></div><p><span class="verse"><a name="1">1</a>Vae, qui praedaris, cum nemo te praedatus sit;qui devastas, cum nemo te devastaverit!Cum consummaveris depraedationem, depraedaberis;cum perfeceris devastationem, te devastabunt.</span> <span class="verse"><a name="2">2</a>Domine, miserere nostri,te enim exspectavimus;esto brachium nostrum in maneet salus nostra in tempore tribulationis.</span> <span class="verse"><a name="3">3</a>A voce fragoris fugerunt populi,ab exaltatione tua dispersae sunt gentes.</span> <span class="verse"><a name="4">4</a>Et congregabuntur spolia, sicut colligitur bruchus;sicut discurrunt locustae, ad ea discurritur.</span> <span class="verse"><a name="5">5</a>Sublimis est Dominus, quoniam habitat in excelso;implet Sion iudicio et iustitia.</span> <span class="verse"><a name="6">6</a>Et erit firmitas in temporibus tuis;divitiae salutis sapientia et scientia:timor Domini ipse est thesaurus eius.</span> <span class="verse"><a name="7">7</a>Ecce praecones clamabunt foris,angeli pacis amare flebunt.</span> <span class="verse"><a name="8">8</a>Dissipatae sunt viae, cessavit transiens per semitam;irritum fecit pactum,reiecit testes,non reputavit homines.</span> <span class="verse"><a name="9">9</a>Luget et elanguescit terra,confusus est Libanus et obsorduit,et factus est Saron sicut desertum,et exaruerunt Basan et Carmelus.</span> <span class="verse"><a name="10">10</a>" Nunc consurgam, dicit Dominus,nunc exaltabor, nunc sublevabor.</span> <span class="verse"><a name="11">11</a>Concipietis fenum, parietis stipulam;spiritus meus ut ignis vorabit vos.</span> <span class="verse"><a name="12">12</a>Et erunt populi fornaces calcis:spinae congregatae igne comburentur.</span> <span class="verse"><a name="13">13</a>Audite, qui longe estis, quae fecerim,et cognoscite, vicini, fortitudinem meam ".</span> <span class="verse"><a name="14">14</a>Conterriti sunt in Sion peccatores,possedit tremor impios.Quis poterit habitare de vobis cum igne devorante?Quis habitabit ex vobis cum ardoribus sempiternis?</span> <span class="verse"><a name="15">15</a>Qui ambulat in iustitiis et loquitur aequitates,qui reicit lucra ex rapiniset excutit manus suas, ne munera accipiat,qui obturat aures suas, ne audiat sanguinem,et claudit oculos suos, ne videat malum:</span> <span class="verse"><a name="16">16</a>iste in excelsis habitabit,munimenta saxorum refugium eius;panis ei datus est, aquae eius fideles sunt.</span> <span class="verse"><a name="17">17</a>Regem in decore suo videbunt oculi tui,cernent terram longinquam.</span> <span class="verse"><a name="18">18</a>Cor tuum cum timore inquiret: Ubi est scriba? Ubi ponderator?Ubi computator turrium? ".</span> <span class="verse"><a name="19">19</a>Populum impudentem non videbis,populum profundi sermonis, ininterpretabilis,linguae barbarae absque intellegentia.</span> <span class="verse"><a name="20">20</a>Respice Sion civitatem sollemnitatum nostrarum!Oculi tui videbunt Ierusalem,habitationem securam,tabernaculum quod nequaquam transferri poterit;nec auferentur clavi eius in sempiternum,et omnes funiculi eius non rumpentur.</span> <span class="verse"><a name="21">21</a>Quia ibi potens Dominus pro nobisloco fluviorum, rivorum late patentium;non transibit ibi navis remigum,neque navis magna transgredietur eum.</span> <span class="verse"><a name="22">22</a>Dominus enim iudex noster, Dominus legifer noster,Dominus rex noster: ipse salvabit nos.</span> <span class="verse"><a name="23">23</a>Laxati sunt funiculi tuinec sustinent malum suum,ut dilatare velum non queant.Tunc divident caeci praedam multam;claudi diripient rapinam.</span> <span class="verse"><a name="24">24</a>Nec dicet incola: " Elangui ".Populus, qui habitat in ea,auferetur ab eo iniquitas.</span> </p></div</div></div></body></html>