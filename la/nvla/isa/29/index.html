<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 29</strong></div><p><span class="verse"><a name="1">1</a>Vae Ariel, Ariel, civitas,quam circumdedit David!Addite annum ad annum,sollemnitates evolvantur;</span> <span class="verse"><a name="2">2</a>et circumvallabo Ariel,et erit maeror et maestitia,et erit mihi quasi Ariel.</span> <span class="verse"><a name="3">3</a>Et circumdabo te quasi sphaeramet iaciam contra te aggeremet munimenta ponam in obsidionem tuam.</span> <span class="verse"><a name="4">4</a>Humiliaberis, de terra loqueris,et de pulvere vix audietur eloquium tuum,et erit quasi pythonis de terra vox tua,et de humo eloquium tuum mussitabit.</span> <span class="verse"><a name="5">5</a>Et erit sicut pulvis tenuis multitudo superborum tuorum,et sicut palea volans multitudo fortium.Eritque repente confestim,</span> <span class="verse"><a name="6">6</a>a Domino exercituum visitaberisin tonitruo et commotione terrae,magno fragore, turbine et tempestateet flamma ignis devorantis.</span> <span class="verse"><a name="7">7</a>Et erit sicut somnium visionis nocturnaemultitudo omnium gentium, quae dimicant contra Ariel,et omnes, qui pugnant contra eam et contra munimenta eius et oppressores eius;</span> <span class="verse"><a name="8">8</a>Et sicut somniat esuriens, et ecce comedit,cum autem fuerit expergefactus, vacua est anima eius;et sicut somniat sitiens, et ecce bibitet, postquam fuerit expergefactus, lassus adhuc sitit,et anima eius vacua est,sic erit multitudo omnium gentiumdimicantium contra montem Sion.</span> <span class="verse"><a name="9">9</a>Obstupescite et admiramini,excaecamini et caeci estote,inebriamini et non a vino,vacillate et non ab ebrietate.</span> <span class="verse"><a name="10">10</a>Quoniam miscuit vobis Dominus spiritum soporis,clausit oculos vestroset capita vestra operuit.</span> <span class="verse"><a name="11">11</a>Et erit vobis visio omnis sicut verba libri signati; quem cum dederint scienti litteras dicentes: " Lege istum ", respondebit: " Non possum, signatus est enim ".</span> <span class="verse"><a name="12">12</a>Et dabitur liber nescienti litteras diceturque ei: " Lege ", et respondebit: " Nescio litteras ".</span> <span class="verse"><a name="13">13</a>Et dixit Dominus: Eo quod appropinquat populus iste ore suoet labiis suis glorificat me,cor autem eius longe est a me,et est timor eorum erga mevelut mandatum hominum perceptum,</span> <span class="verse"><a name="14">14</a>ideo ecce ego addam ut admirationem faciampopulo huic miraculo grandi et stupendo:peribit sapientia sapientium eius,et prudentia prudentium eius abscondetur ".</span> <span class="verse"><a name="15">15</a>Vae, qui profunde a Dominoconsilium abscondunt,quorum sunt in tenebris opera, et dicunt: Quis videt nos, et quis novit nos? ".</span> <span class="verse"><a name="16">16</a>Perversa cogitatio vestra!Numquid quasi lutum reputabitur figulus,ut dicat opus factori suo: Non fecisti me ";et figmentum dicat fictori suo: Non intellegis "?</span> <span class="verse"><a name="17">17</a>Nonne adhuc in modico et in brevi convertetur Libanus in hortum,et hortus in saltum reputabitur?</span> <span class="verse"><a name="18">18</a>Et audient in die illa surdi verba libri,et de tenebris et caligine oculi caecorum videbunt.</span> <span class="verse"><a name="19">19</a>Et addent mites in Domino laetitiam,et pauperrimi hominum in Sancto Israel exsultabunt;</span> <span class="verse"><a name="20">20</a>quoniam defecit, qui praevalebat,consummatus est illusor,et succisi sunt omnes, qui vigilabant super iniquitatem,</span> <span class="verse"><a name="21">21</a>qui peccare faciebant homines in verboet arguentem in porta supplantabantet deiecerunt inanibus verbis iustum.</span> <span class="verse"><a name="22">22</a>Propter hoc haec dicit Dominusad domum Iacob, qui redemit Abraham: Non modo confundetur Iacob,nec modo vultus eius erubescet;</span> <span class="verse"><a name="23">23</a>sed, cum viderit opera manuum mearum,in medio sui sanctificabunt nomen meumet sanctificabunt Sanctum Iacobet Deum Israel pavebunt,</span> <span class="verse"><a name="24">24</a>et scient errantes spiritu sapientiam,et mussitatores discent doctrinam ".</span> </p></div</div></div></body></html>