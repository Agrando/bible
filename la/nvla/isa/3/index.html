<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 3</strong></div><p><span class="verse"><a name="1">1</a>Ecce enim Dominator, Dominus exercituum,aufert a Ierusalem et a Iuda robur et praesidium,omne robur panis et omne robur aquae,</span> <span class="verse"><a name="2">2</a>fortem et virum bellatorem,iudicem et prophetam et hariolum et senem,</span> <span class="verse"><a name="3">3</a>principem super quinquaginta et honorabilem vultuet consiliarium et sapientem magumet prudentem incantatorem.</span> <span class="verse"><a name="4">4</a>Et dabo pueros principes eorum;et infantes dominabuntur eis.</span> <span class="verse"><a name="5">5</a>Et irruet populus, vir ad virum,unusquisque ad proximum suum:tumultuabitur puer contra senem,et ignobilis contra nobilem.</span> <span class="verse"><a name="6">6</a>Apprehendet enim vir fratrem suumin domo patris sui: Vestimentum tibi est,princeps esto noster,ruina autem haec sub manu tua ".</span> <span class="verse"><a name="7">7</a>Clamabit in die illa dicens: Non sum medicus,et in domo mea non est panis neque vestimentum;nolite constituere me principem populi ".</span> <span class="verse"><a name="8">8</a>Ruit enim Ierusalem, et Iudas concidit,quia lingua eorum et adinventiones eorum contra Dominum,ut provocarent oculos maiestatis eius.</span> <span class="verse"><a name="9">9</a>Procacitas vultus eorum accusat eos,et peccatum suum quasi Sodomapraedicaverunt nec absconderunt;vae animae eorum,quoniam reddita sunt eis mala!</span> <span class="verse"><a name="10">10</a>Dicite iusto: " Bene! ",quoniam fructum adinventionum suarum comedet.</span> <span class="verse"><a name="11">11</a>Vae impio in malum:retributio enim manuum eius fiet ei!</span> <span class="verse"><a name="12">12</a>Populum meum opprimit infans,et mulieres dominantur ei.Popule meus, qui te beatum dicunt, ipsi te decipiuntet viam gressuum tuorum dissipant.</span> <span class="verse"><a name="13">13</a>Surgit ad arguendum Dominuset stat ad iudicandos populos.</span> <span class="verse"><a name="14">14</a>Dominus ad iudicium venietcum senibus populi sui et principibus eius: Vos enim depasti estis vineam,et rapina pauperis in domibus vestris.</span> <span class="verse"><a name="15">15</a>Quare atteritis populum meumet facies pauperum commolitis? ",dicit Dominus, Deus exercituum.</span> <span class="verse"><a name="16">16</a>Et dixit Dominus: Pro eo quod elevatae sunt filiae Sionet ambulaverunt extento collo et nutibus oculorum,parvis passibus incedebantet catenulis pedum tinniebant,</span> <span class="verse"><a name="17">17</a>decalvabit Dominus verticem filiarum Sionet Dominus crinem earum nudabit ".</span> <span class="verse"><a name="18">18</a>In die illa auferet Dominusornamentum calceamentorum et torques</span> <span class="verse"><a name="19">19</a>et lunulas et inaureset armillas et mitras,</span> <span class="verse"><a name="20">20</a>discriminalia et periscelidaset fascias et olfactoriola</span> <span class="verse"><a name="21">21</a>et anulos et ornamenta narium,</span> <span class="verse"><a name="22">22</a>mutatoria et palliolaet linteamina et marsupia,</span> <span class="verse"><a name="23">23</a>specula et sindoneset vittas et pallia.</span> <span class="verse"><a name="24">24</a>Et erit pro suavi odore foetor,et pro zona funiculus,et pro crispante crine calvitium,et pro fascia pectorali cilicium,stigma pro pulchritudine.</span> <span class="verse"><a name="25">25</a>Viri tui gladio cadent,et fortes tui in proelio,</span> <span class="verse"><a name="26">26</a>et maerebunt atque lugebunt portae eius,et desolata in terra sedebit.</span> </p></div</div></div></body></html>