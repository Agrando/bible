<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 8</strong></div><p><span class="verse"><a name="1">1</a>Et dixit Dominus ad me: " Sume tibi tabulam grandem et scribe in ea stilo hominis: Maher Salal Has Baz (id est Velociter spolia detrahe, cito praedare).</span> <span class="verse"><a name="2">2</a>Et adhibui mihi testes fideles, Uriam sacerdotem et Zachariam filium Barachiae;</span> <span class="verse"><a name="3">3</a>et accessi ad prophetissam, et concepit et peperit filium. Et dixit Dominus ad me: " Voca nomen eius Maher Salal Has Baz,</span> <span class="verse"><a name="4">4</a>quia antequam sciat puer clamare: "Pater mi" et "Mater mea", afferentur opes Damasci et spolia Samariae coram rege Assyriorum ".</span> <span class="verse"><a name="5">5</a>Et adiecit Dominus loqui ad me adhuc dicens:</span> <span class="verse"><a name="6">6</a>" Pro eo quod abiecit populus iste aquas Siloae,quae vadunt cum silentio,et defecit coram Rasin et filio Romeliae,</span> <span class="verse"><a name="7">7</a>propter hoc ecce Dominus adducet super eosaquas Fluminis fortes et multas,regem Assyriorum et omnem gloriam eius,et ascendet super omnes rivos eiuset fluet super universas ripas eius;</span> <span class="verse"><a name="8">8</a>et ibit per Iudam inundans et diffluens,usque ad collum veniet.Et erit extensio alarum eiusimplens latitudinem terrae tuae, o Emmanuel ".</span> <span class="verse"><a name="9">9</a>Clamorem tollite, populi, et consternemini;et audite, universae procul terrae:accingimini et perterremini,accingimini et perterremini.</span> <span class="verse"><a name="10">10</a>Inite consilium, et dissipabitur;loquimini verbum, et non fiet,quia nobiscum Deus.</span> <span class="verse"><a name="11">11</a>Haec enim ait Dominus ad me, cum apprehendit me manu et monuit, ne irem in via populi huius, dicens:</span> <span class="verse"><a name="12">12</a>" Ne vocetis coniurationem,quodcumque populus iste vocat coniurationem,et timorem eius ne timeatis neque paveatis ".</span> <span class="verse"><a name="13">13</a>Dominum exercituum ipsum sanctificate:ipse pavor vester, et ipse terror vester;</span> <span class="verse"><a name="14">14</a>et erit in sanctuarium,in lapidem offensionis et in petram scandaliduabus domibus Israel,in laqueum et in insidias habitantibus Ierusalem.</span> <span class="verse"><a name="15">15</a>Et offendent ex eis plurimiet cadent et conterenturet irretientur et capientur.</span> <span class="verse"><a name="16">16</a>Liga testimonium, signa legem in discipulis meis.</span> <span class="verse"><a name="17">17</a>Et exspectabo Dominum, qui abscondit faciem suam a domo Iacob, et praestolabor eum.</span> <span class="verse"><a name="18">18</a>Ecce ego et pueri, quos dedit mihi Dominus in signum et in portentum Israel a Domino exercituum, qui habitat in monte Sion.</span> <span class="verse"><a name="19">19</a>Et cum dixerint ad vos: " Quaerite a pythonibus et a divinis, qui susurrant et murmurant; numquid non populus a deo suo requiret, pro vivis a mortuis? ".</span> <span class="verse"><a name="20">20</a>Ad legem et ad testimonium! Quod si non dixerint iuxta verbum hoc, non erit eis matutina lux.</span> <span class="verse"><a name="21">21</a>Et transibit per eam afflictus et esuriens;et, cum esurierit, irasceturet maledicet regi suo et deo suoet suspiciet sursum</span> <span class="verse"><a name="22">22</a>et ad terram intuebitur:et ecce tribulatio et tenebrae,caligo opprimens et obscuritas diffusa.</span> <span class="verse"><a name="23">23</a>Non erit enim amplius caligo,ubi erat oppressio.Primo tempore contemptibilem reddidit terram Zabulon et terram Nephthali; et novissimo glorificavit viam maris, trans Iordanem, Galilaeam gentium.</span> </p></div</div></div></body></html>