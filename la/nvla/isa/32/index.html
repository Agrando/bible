<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 32</strong></div><p><span class="verse"><a name="1">1</a>Ecce in iustitia regnabit rex,et principes in iudicio praee runt.</span> <span class="verse"><a name="2">2</a>Et erit vir sicut latibulum a ventoet refugium a tempestate,sicut rivi aquarum in sitiente terraet umbra petrae magnae in terra arida.</span> <span class="verse"><a name="3">3</a>Non caligabunt oculi videntium,et aures audientium diligenter auscultabunt,</span> <span class="verse"><a name="4">4</a>et cor stultorum intelleget scientiam,et lingua balborum velociter loquetur et plane.</span> <span class="verse"><a name="5">5</a>Non vocabitur ultra is, qui insipiens est, nobilis,neque fraudulentus appellabitur maior;</span> <span class="verse"><a name="6">6</a>stultus enim fatua loquitur,et cor eius cogitat iniquitatem,ut perficiat impietatemet loquatur contra Dominum erroreset vacuam faciat animam esurientemet potum sitienti auferat.</span> <span class="verse"><a name="7">7</a>Fraudulenti fraudes pessimae sunt;ipse enim cogitationes concinnatad perdendos mites in sermone mendaci,etiam quando pauper iudicium vindicat.</span> <span class="verse"><a name="8">8</a>Nobilis vero consilia nobilia datet ipse ad nobilia assurget.</span> <span class="verse"><a name="9">9</a>Mulieres vanae, surgite, audite vocem meam;filiae confidentes, percipite auribus eloquium meum.</span> <span class="verse"><a name="10">10</a>Post dies enim et annumvos pavebitis confidentes;consummata est enim vindemia,collectio ultra non veniet.</span> <span class="verse"><a name="11">11</a>Obstupescite, vanae;pavete, confidentes,exuite vos et nudate vos,accingite lumbos vestros.</span> <span class="verse"><a name="12">12</a>Super ubera plangite,super regione desiderabili,super vinea fertili.</span> <span class="verse"><a name="13">13</a>Super humum populi meispinae et vepres ascendent,super omnes domos gaudii,super civitatem exsultantem.</span> <span class="verse"><a name="14">14</a>Domus enim dimissa est;multitudo urbis relicta est,Ophel et Bahan erunt speluncaeusque in aeternum,gaudium onagrorum,pascua gregum,</span> <span class="verse"><a name="15">15</a>donec effundatur super nosspiritus de excelso.Et erit desertum in hortum,et hortus in saltum reputabitur,</span> <span class="verse"><a name="16">16</a>et habitabit in solitudine iudicium,et iustitia in horto sedebit;</span> <span class="verse"><a name="17">17</a>et erit opus iustitiae pax,et cultus iustitiae silentium,et securitas usque in sempiternum.</span> <span class="verse"><a name="18">18</a>Et sedebit populus meus in habitatione paciset in tabernaculis fiduciaeet in locis securis.</span> <span class="verse"><a name="19">19</a>Et penitus cadet saltus,et profunde deprimetur civitas.</span> <span class="verse"><a name="20">20</a>Beati, qui seminatis super omnes aquas,immittentes pedem bovis et asini.</span> </p></div</div></div></body></html>