<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 46</strong></div><p><span class="verse"><a name="1">1</a>Concidit Bel, incurvavit se Nabo;fuerunt simulacra eorum bestiis et iumentis.Statuae vestrae portantur, onera lassis.</span> <span class="verse"><a name="2">2</a>Se incurvaverunt et conciderunt simul;non potuerunt salvare onuset ipsi in captivitatem ibunt.</span> <span class="verse"><a name="3">3</a>Audite me, domus Iacobet omne residuum domus Israel,qui portamini ab utero,qui gestamini a vulva.</span> <span class="verse"><a name="4">4</a>Usque ad senectam ego ipseet usque ad canos ego portabo;et ego feci et ego feram,ego portabo et salvabo.</span> <span class="verse"><a name="5">5</a>Cui assimilatis me et adaequatiset comparatis me, et erimus similes?</span> <span class="verse"><a name="6">6</a>Qui effundunt aurum de sacculoet argentum statera ponderant,conducunt aurificem, ut faciat deum,et procidunt et adorant.</span> <span class="verse"><a name="7">7</a>Portant illum in umeris gestanteset ponentes in loco suo;et stabit ac de loco suo non movebitur;sed et si quis clamat ad eum, non respondet;de tribulatione eius non salvabit eum.</span> <span class="verse"><a name="8">8</a>Mementote istud et confundamini;redite, praevaricatores, ad cor.</span> <span class="verse"><a name="9">9</a>Recordamini prioris saeculi,quoniam ego sum Deus,et non est ultra Deus,nec est similis mei.</span> <span class="verse"><a name="10">10</a>Annuntians ab exordio novissimumet ab initio, quae necdum facta sunt,dicens: " Consilium meum stabit,et omnem voluntatem meam faciam ".</span> <span class="verse"><a name="11">11</a>Vocans ab oriente avem rapacemet de terra longinqua virum consilii mei;et locutus sum et adducam illud,decrevi et faciam illud.</span> <span class="verse"><a name="12">12</a>Audite me, duri corde,qui longe estis a iustitia.</span> <span class="verse"><a name="13">13</a>Prope feci iustitiam meam, non elongabitur;et salus mea non morabitur:et dabo in Sion salutemet Israeli gloriam meam.</span> </p></div</div></div></body></html>