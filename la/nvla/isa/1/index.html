<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 1</strong></div><p><span class="verse"><a name="1">1</a>Visio Isaiae filii Amos, quam vidit super Iudam et Ierusalem in diebus Oziae, Ioatham, Achaz, Ezechiae regum Iudae.</span> <span class="verse"><a name="2">2</a>Audite, caeli, et auribus percipe, terra,quoniam Dominus locutus est: Filios enutrivi et exaltavi,ipsi autem spreverunt me.</span> <span class="verse"><a name="3">3</a>Cognovit bos possessorem suum,et asinus praesepe domini sui;Israel non cognovit,populus meus non intellexit ".</span> <span class="verse"><a name="4">4</a>Vae genti peccatrici,populo gravi iniquitate,semini nequam, filiis sceleratis!Dereliquerunt Dominum,blasphemaverunt Sanctum Israel,abalienati sunt retrorsum.</span> <span class="verse"><a name="5">5</a>Super quo percutiemini vos ultra,addentes praevaricationem?Omne caput languidum,et omne cor maerens.</span> <span class="verse"><a name="6">6</a>A planta pedis usque ad verticemnon est in eo sanitas;vulnus et livor et plaga tumensnon est circumligatanec curata medicamine neque fota oleo.</span> <span class="verse"><a name="7">7</a>Terra vestra deserta,civitates vestrae succensae igni;regionem vestram coram vobis alieni devorant,et desolabitur sicut in vastitate hostili.</span> <span class="verse"><a name="8">8</a>Et derelinquetur filia Sionut umbraculum in vinea,sicut tugurium in cucumerario,sicut civitas, quae obsessa est.</span> <span class="verse"><a name="9">9</a>Nisi Dominus exercituum reliquisset nobis semen,quasi Sodoma fuissemuset quasi Gomorra similes essemus.</span> <span class="verse"><a name="10">10</a>Audite verbum Domini,principes Sodomorum;percipite auribus legem Dei nostri, populus Gomorrae.</span> <span class="verse"><a name="11">11</a>" Quo mihi multitudinem victimarum vestrarum?,dicit Dominus.Plenus sum holocaustis arietumet adipe pinguium;et sanguinem vitulorumet agnorum et hircorum nolui.</span> <span class="verse"><a name="12">12</a>Cum veneritis ante conspectum meum,quis quaesivit haec de manibus vestris,ut ambularetis in atriis meis?</span> <span class="verse"><a name="13">13</a>Ne afferatis ultra sacrificium vanum;abominatio mihi incensum,neomenia et sabbatum et conventus;non feram scelus cum coetu sollemni;</span> <span class="verse"><a name="14">14</a>calendas vestras et sollemnitates vestras odivit anima mea,facta sunt mihi molesta, laboravi sustinens.</span> <span class="verse"><a name="15">15</a>Et cum extenderitis manus vestras,avertam oculos meos a vobis;et cum multiplicaveritis orationem,non exaudiam:manus enim vestrae sanguine plenae sunt.</span> <span class="verse"><a name="16">16</a>Lavamini, mundi estote,auferte malum cogitationum vestrarum ab oculis meis;quiescite agere perverse,</span> <span class="verse"><a name="17">17</a>discite benefacere:quaerite iudicium, subvenite oppresso,iudicate pupillo, defendite viduam.</span> <span class="verse"><a name="18">18</a>Et venite, et iudicio contendamus,dicit Dominus.Si fuerint peccata vestra ut coccinum,quasi nix dealbabuntur;et, si fuerint rubra quasi vermiculus,velut lana erunt.</span> <span class="verse"><a name="19">19</a>Si volueritis et audieritis,bona terrae comedetis;</span> <span class="verse"><a name="20">20</a>quod si nolueritis et me ad iracundiam provocaveritis,gladius devorabit vos,quia os Domini locutum est ".</span> <span class="verse"><a name="21">21</a>Quomodo facta est meretrixcivitas fidelis, plena iudicii?Iustitia habitavit in ea,nunc autem homicidae.</span> <span class="verse"><a name="22">22</a>Argentum tuum versum est in scoriam,vinum tuum mixtum est aqua;</span> <span class="verse"><a name="23">23</a>principes tui infideles, socii furum:omnes diligunt munera, sequuntur retributiones,pupillo non iudicant, et causa viduae non ingreditur ad illos.</span> <span class="verse"><a name="24">24</a>Propter hoc ait Dominus, Deus exercituum, Fortis Israel: Heu, consolabor super hostibus meiset vindicabor de inimicis meis.</span> <span class="verse"><a name="25">25</a>Et convertam manum meam ad teet excoquam ad purum scoriam tuamet auferam omne stannum tuum.</span> <span class="verse"><a name="26">26</a>Et restituam iudices tuos, ut fuerunt prius,et consiliarios tuos sicut antiquitus;post haec vocaberis Civitas iustitiae, Urbs fidelis ".</span> <span class="verse"><a name="27">27</a>Sion in iudicio redimeturet, qui in ea reversi sunt, in iustitia.</span> <span class="verse"><a name="28">28</a>Erit autem ruina scelestis et peccatoribus simul;et, qui dereliquerunt Dominum, consumentur.</span> <span class="verse"><a name="29">29</a>Confundemini enim terebinthis, in quibus delectati estis,et erubescetis super hortis, quos elegistis.</span> <span class="verse"><a name="30">30</a>Nam eritis velut quercus, defluentibus foliis,et velut hortus absque aqua;</span> <span class="verse"><a name="31">31</a>et erit fortitudo vestra ut favilla stuppae,et opus eius quasi scintilla,et succendetur utrumque simul, et non erit qui exstinguat.</span> </p></div</div></div></body></html>