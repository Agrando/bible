<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 7</strong></div><p><span class="verse"><a name="1">1</a>Et factum est in diebus Achaz filii Ioatham filii Oziae regis Iu dae, ascendit Rasin rex Syriae et Phacee filius Romeliae rex Israel in Ierusalem ad proeliandum contra eam; et non potuerunt debellare eam.</span> <span class="verse"><a name="2">2</a>Et nuntiaverunt domui David dicentes: " Requievit Syria super Ephraim ". Et commotum est cor eius et cor populi eius, sicut moventur ligna silvarum a facie venti.</span> <span class="verse"><a name="3">3</a>Et dixit Dominus ad Isaiam: " Egredere in occursum Achaz, tu et Seariasub (id est Reliquiae revertentur) filius tuus, ad extremum aquaeductus piscinae superioris in viam agri fullonis;</span> <span class="verse"><a name="4">4</a>et dices ad eum: Vide, ut sileas; noli timere, et cor tuum ne formidet a duabus caudis titionum fumigantium istorum, ob ardorem irae Rasin et Syriae et filii Romeliae,</span> <span class="verse"><a name="5">5</a>eo quod consilium malum inierit contra te Syria, Ephraim et filius Romeliae dicentes:</span> <span class="verse"><a name="6">6</a>"Ascendamus ad Iudam et terrorem iniciamus ei et avellamus eum ad nos et ponamus regem in medio eius filium Tabeel" ".</span> <span class="verse"><a name="7">7</a>Haec dicit Dominus Deus: Non stabit et non erit!</span> <span class="verse"><a name="8">8</a>Caput enim Syriae Damascus,et caput Damasci Rasin;et adhuc sexaginta et quinque anniet desinet Ephraim esse populus;</span> <span class="verse"><a name="9">9</a>et caput Ephraim Samaria,et caput Samariae filius Romeliae.Si non credideritis, non permanebitis ".</span> <span class="verse"><a name="10">10</a>Et adiecit Dominus loqui ad Achaz dicens:</span> <span class="verse"><a name="11">11</a>" Pete tibi signum a Domino Deo tuo in profundum inferni sive in excelsum supra ".</span> <span class="verse"><a name="12">12</a>Et dixit Achaz: " Non petam et non tentabo Dominum ".</span> <span class="verse"><a name="13">13</a>Et dixit: " Audite ergo, domus David; numquid parum vobis est molestos esse hominibus, quia molesti estis et Deo meo?</span> <span class="verse"><a name="14">14</a>Propter hoc dabit Dominus ipse vobis signum. Ecce, virgo concipiet et pariet filium et vocabit nomen eius Emmanuel;</span> <span class="verse"><a name="15">15</a>butyrum et mel comedet, ut ipse sciat reprobare malum et eligere bonum.</span> <span class="verse"><a name="16">16</a>Quia antequam sciat puer reprobare malum et eligere bonum, desolabitur terra, cuius tu formidas duos reges;</span> <span class="verse"><a name="17">17</a>adducet Dominus super te et super populum tuum et super domum patris tui dies, qui non venerunt a diebus separationis Ephraim a Iuda, regem Assyriorum ".</span> <span class="verse"><a name="18">18</a>Et erit in die illa:sibilabit Dominus muscae,quae est in extremo fluminum Aegypti,et api, quae est in terra Assur;</span> <span class="verse"><a name="19">19</a>et venient et requiescent omnesin vallibus praeruptiset in cavernis petrarumet in omnibus frutetiset in omnibus pascuis.</span> <span class="verse"><a name="20">20</a>In die illa radet Dominusin novacula conducta e regione trans flumenC in rege Assyriorum Ccaput et pilos pedumet barbam quoque abradet.</span> <span class="verse"><a name="21">21</a>Et erit in die illa:nutriet homo vitulam et duas oves</span> <span class="verse"><a name="22">22</a>et prae ubertate lactiscomedet butyrum;butyrum enim et mel manducabit omnis,qui relictus fuerit in medio terrae.</span> <span class="verse"><a name="23">23</a>Et erit in die illa:omnis locus, ubi fuerint mille vites mille argenteis,spinae et vepres erunt.</span> <span class="verse"><a name="24">24</a>Cum sagittis et arcu ingredientur illuc,vepres enim et spinae erit universa terra.</span> <span class="verse"><a name="25">25</a>Et in omnes montes, qui in sarculo sarriebantur,nemo veniet prae terrore spinarum et veprium,et erit in pascua bovis et in conculcationem pecoris.</span> </p></div</div></div></body></html>