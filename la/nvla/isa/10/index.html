<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 10</strong></div><p><span class="verse"><a name="1">1</a>Vae, qui condunt leges iniquaset scribentes iniustitiam scribunt,</span> <span class="verse"><a name="2">2</a>ut opprimant in iudicio paupereset vim faciant causae humilium populi mei,ut fiant viduae praeda eorum,et pupillos diripiant!</span> <span class="verse"><a name="3">3</a>Quid facietis in die visitationiset calamitatis de longe venientis?Ad cuius confugietis auxiliumet ubi derelinquetis gloriam vestram?</span> <span class="verse"><a name="4">4</a>Nam incurvabimini subter captivoset infra occisos cadetis.In omnibus his non est aversus furor eius,sed adhuc manus eius extenta.</span> <span class="verse"><a name="5">5</a>Vae Assur, virga furoris meiet baculus in manu mea, indignatio mea!</span> <span class="verse"><a name="6">6</a>Ad gentem impiam mitto eumet contra populum furoris mei mando illi,ut auferat spolia et diripiat praedamet ponat illum in conculcationemquasi lutum platearum.</span> <span class="verse"><a name="7">7</a>Ipse autem non sic arbitratur,et cor eius non ita existimat;sed in corde suo ad conterendumet ad internecionem gentium non paucarum.</span> <span class="verse"><a name="8">8</a>Dicet enim: " Numquid non principes mei omnes reges sunt?</span> <span class="verse"><a name="9">9</a>Numquid non ut Charcamis sic Chalano?Numquid non ut Arphad sic Emath?Numquid non ut Damascus sic Samaria?</span> <span class="verse"><a name="10">10</a>Quomodo apprehendit manus mea regna idololatra,quorum simulacra plura sunt quam in Ierusalem et in Samaria,</span> <span class="verse"><a name="11">11</a>numquid non sicut feci Samariae et idolis eius,sic faciam Ierusalem et simulacris eius? ".</span> <span class="verse"><a name="12">12</a>Et erit: cum impleverit Dominus cuncta opera sua in monte Sion et in Ierusalem, visitabo super fructum superbiae cordis regis Assyriae et super arrogantiam altitudinis oculorum eius.</span> <span class="verse"><a name="13">13</a>Dixit enim: In fortitudine manus meae feciet in sapientia mea, prudens sum enim;et abstuli terminos populorumet scrinia eorum depraedatus sumet detraxi quasi potens in sublimi sedentes;</span> <span class="verse"><a name="14">14</a>et apprehendit quasi nidum manus mea fortitudinem populorum;et sicut colliguntur ova derelicta,sic universam terram ego congregavi,et non fuit qui moveret pennam aut aperiret os et ganniret ".</span> <span class="verse"><a name="15">15</a>Numquid gloriabitur securiscontra eum, qui secat in ea?Aut exaltabitur serracontra eum, qui trahit eam?Quomodo si agitet virga elevantem eam,et exaltet baculus eum, qui non est lignum.</span> <span class="verse"><a name="16">16</a>Propter hoc mittet Dominator, Dominus exercituum,in pingues eius tenuitatem;et subtus gloriam eiusardor ardebit quasi combustio ignis.</span> <span class="verse"><a name="17">17</a>Et erit Lumen Israel ignis,et Sanctus eius flamma;et succendetur et devorabit spinas eiuset vepres in die una.</span> <span class="verse"><a name="18">18</a>Et gloriam saltus eius et horti eiusab anima usque ad carnem consumet,et erit sicut aeger tabescens;</span> <span class="verse"><a name="19">19</a>et reliquiae ligni saltus eiustam paucae erunt,ut puer scribat ea.</span> <span class="verse"><a name="20">20</a>Et erit in die illa:non adiciet residuum Israelet, qui effugerint de domo Iacob,inniti super eo, qui percutit eos,sed innitentur super Dominum,Sanctum Israel, in veritate.</span> <span class="verse"><a name="21">21</a>Reliquiae revertentur,reliquiae, inquam, Iacob, ad Deum fortem.</span> <span class="verse"><a name="22">22</a>Si enim fuerit populus tuus, Israel, quasi arena maris,reliquiae revertentur ex eo;consummatio decreta redundat in iustitia:</span> <span class="verse"><a name="23">23</a>interitum enim, qui decretus est,Dominus, Deus exercituum, faciet in medio omnis terrae.</span> <span class="verse"><a name="24">24</a>Propter hoc haec dicit Dominus, Deus exercituum: " Noli timere, populus meus habitator Sion, ab Assur; in virga percutiet te et baculum suum levabit super te sicut Aegyptus.</span> <span class="verse"><a name="25">25</a>Adhuc enim paululum modicumque, et consummabitur indignatio et furor meus ad destructionem eorum ".</span> <span class="verse"><a name="26">26</a>Et suscitabit super eum Dominus exercituum flagellum iuxta plagam Madian in Petra Oreb et virgam suam super mare et levabit eam sicut in Aegypto.</span> <span class="verse"><a name="27">27</a>Et erit in die illa:auferetur onus eius de umero tuo,et iugum eius de collo tuo.Et vastator ascendit a Remmon.</span> <span class="verse"><a name="28">28</a>Veniet in Aiath, transibit per Magron,apud Machmas deponit sarcinas suas;</span> <span class="verse"><a name="29">29</a>transeunt vadum cursim; in Geba pernoctabimus;trepidat Rama, Gabaa Saulis fugit.</span> <span class="verse"><a name="30">30</a>Hinni voce tua, Bathgallim;attende, Laisa; responde, Anathoth.</span> <span class="verse"><a name="31">31</a>Migrat Medemena, habitatores Gabim fugiunt;</span> <span class="verse"><a name="32">32</a>hodie in Nob stabit:agitabit manum suam ad montem filiae Sion,collem Ierusalem.</span> <span class="verse"><a name="33">33</a>Ecce Dominator, Dominus exercituum,amputat ramos in terrore,et extrema acumina succiduntur,et sublimes humiliantur;</span> <span class="verse"><a name="34">34</a>et caeduntur condensa saltus ferro,et Libanus cum excelsis suis cadet.</span> </p></div</div></div></body></html>