<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 13</strong></div><p><span class="verse"><a name="1">1</a>Oraculum Babylonis, quod vidit Isaias filius Amos.</span> <span class="verse"><a name="2">2</a>Super montem decalvatum levate signum,exaltate vocem, levate manum,et ingrediantur portas ducum.</span> <span class="verse"><a name="3">3</a>Ego mandavi sanctificatis meiset vocavi fortes meos ad iram meam,exsultantes in gloria mea.</span> <span class="verse"><a name="4">4</a>Vox multitudinis in montibus quasi populi ingentis,vox sonitus regnorum gentium congregatarum.Dominus exercituum recenset militiam belli;</span> <span class="verse"><a name="5">5</a>veniunt de terra procul a termino caeli,Dominus et vasa furoris eius,ut disperdat omnem terram.</span> <span class="verse"><a name="6">6</a>Ululate, quia prope est dies Domini;quasi vastitas a Domino veniet.</span> <span class="verse"><a name="7">7</a>Propter hoc omnes manus dissolventur,et omne cor hominis tabescet.</span> <span class="verse"><a name="8">8</a>Perterrebuntur.Torsiones et dolores tenebunt eos,quasi parturiens dolebunt;unusquisque ad proximum suum stupebit:facies combustae vultus eorum.</span> <span class="verse"><a name="9">9</a>Ecce dies Domini venit,crudelis et indignationis plenuset irae furorisque,ad ponendam terram in solitudinem,et peccatores eius conteret de ea.</span> <span class="verse"><a name="10">10</a>Quoniam stellae caeli et sidera eiusnon expandent lumen suum;obtenebratus est sol in ortu suo,et luna non splendebit in lumine suo.</span> <span class="verse"><a name="11">11</a>Et visitabo super orbem propter malaet super impios propter iniquitatem eorum;et quiescere faciam superbiam protervorumet arrogantiam fortium humiliabo.</span> <span class="verse"><a name="12">12</a>Pretiosior erit vir auro,et homo mundo obryzo.</span> <span class="verse"><a name="13">13</a>Super hoc caelum turbabo,et movebitur terra de loco suoin indignatione Domini exercituumet in die irae furoris eius.</span> <span class="verse"><a name="14">14</a>Et erit quasi damula fugiens et quasi ovis,et non erit qui congreget;unusquisque ad populum suum convertetur,et singuli ad terram suam fugient.</span> <span class="verse"><a name="15">15</a>Omnis, qui inventus fuerit, occidetur,et omnis, qui captus fuerit, cadet in gladio;</span> <span class="verse"><a name="16">16</a>infantes eorum allidentur in oculis eorum,diripientur domus eorum,et uxores eorum violabuntur.</span> <span class="verse"><a name="17">17</a>Ecce ego suscitabo super eos Medos,qui argentum non quaerant nec aurum velint;</span> <span class="verse"><a name="18">18</a>sed arcus pueros prosternentet fructui uteri non miserebuntur.</span> <span class="verse"><a name="19">19</a>Et erit Babylon, splendor regnorum,inclita superbia Chaldaeorum,sicut cum subvertit Dominus Sodomam et Gomorram.</span> <span class="verse"><a name="20">20</a>Non habitabitur usque in finemet non fundabitur usque ad generationem et generationem,nec ponet ibi tentoria Arabs,nec pastores accubare facient ibi,</span> <span class="verse"><a name="21">21</a>sed accubabunt ibi bestiae,et replebunt domus eorum ululae,et habitabunt ibi struthiones,et pilosi saltabunt ibi;</span> <span class="verse"><a name="22">22</a>et respondebunt ibi hyaenae in aedibus eius,et thoes in delubris voluptatis.Prope est ut veniat tempus eius,et dies eius non elongabuntur.</span> </p></div</div></div></body></html>