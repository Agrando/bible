<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/isa/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/isa">Isaiah</a> &gt <strong>Chapter 43</strong></div><p><span class="verse"><a name="1">1</a>Et nunc haec dicit Dominus,qui creavit te, Iacob, et formavit te, Israel: Noli timere, quia redemi teet vocavi te nomine tuo; meus es tu.</span> <span class="verse"><a name="2">2</a>Cum transieris per aquas, tecum ero,et flumina non operient te;cum ambulaveris in igne, non combureris,et flamma non ardebit in te,</span> <span class="verse"><a name="3">3</a>quia ego Dominus Deus tuus,Sanctus Israel, salvator tuus:dedi propitiationem tuam Aegyptum,Aethiopiam et Saba pro te.</span> <span class="verse"><a name="4">4</a>Quoniam pretiosus factus es in oculis meiset gloriosus, ego diligo teet dabo homines pro teet populos pro anima tua.</span> <span class="verse"><a name="5">5</a>Noli timere, quoniam ego tecum sum:ab oriente adducam semen tuumet ab occidente congregabo te.</span> <span class="verse"><a name="6">6</a>Dicam aquiloni: "Da"et austro: "Noli prohibere;affer filios meos de longinquoet filias meas ab extremis terrae.</span> <span class="verse"><a name="7">7</a>Omnem, qui vocatur nomine meo,in gloriam meam creavi eum,formavi eum et feci eum".</span> <span class="verse"><a name="8">8</a>Educ foras populum caecum, et oculos habentem,surdos, et aures eis sunt.</span> <span class="verse"><a name="9">9</a>Omnes gentes congregentur simul,et colligantur nationes:quis in eis annuntiabit istudet priora audire nos faciet?Dent testes suos et iustificenturet audiant et dicant: "Vere".</span> <span class="verse"><a name="10">10</a>Vos testes mei, dicit Dominus,et servus meus, quem elegi,ut sciatis et credatis mihiet intellegatis quia ego ipse sum;ante me non est formatus Deuset post me non erit.</span> <span class="verse"><a name="11">11</a>Ego, ego sum Dominus,et non est absque me salvator.</span> <span class="verse"><a name="12">12</a>Ego, annuntiavi et salvavi;auditum feci, et non fuit in vobis alienus;et vos testes mei, dicit Dominus,et ego Deus,</span> <span class="verse"><a name="13">13</a>iam ab initio ego ipse.Et non est qui de manu mea eruat; operabor, et quis avertet illud? ".</span> <span class="verse"><a name="14">14</a>Haec dicit Dominus, redemptor vester,Sanctus Israel: Propter vos misi in Babylonemet detraxi fugitivos universoset Chaldaeos in navibus suis gloriantes.</span> <span class="verse"><a name="15">15</a>Ego Dominus, Sanctus vester,creans Israel, rex vester ".</span> <span class="verse"><a name="16">16</a>Haec dicit Dominus,qui dedit in mari viamet in aquis torrentibus semitam;</span> <span class="verse"><a name="17">17</a>qui eduxit quadrigam et equum,agmen et robustum;simul iacuerunt nec resurgent,contriti sunt quasi linum et exstincti sunt.</span> <span class="verse"><a name="18">18</a>" Ne memineritis priorumet antiqua ne intueamini:</span> <span class="verse"><a name="19">19</a>ecce ego facio nova,et nunc orientur: nonne cognoscitis ea?Utique ponam in deserto viamet in invio flumina.</span> <span class="verse"><a name="20">20</a>Glorificabit me bestia agri,dracones et struthiones,quia dedi in deserto aquas,flumina in invio,ut darem potum populo meo, electo meo.</span> <span class="verse"><a name="21">21</a>Populum istum formavi mihi;laudem meam narrabunt.</span> <span class="verse"><a name="22">22</a>Non me invocasti, Iacob;immo taedio mei affectus es, Israel.</span> <span class="verse"><a name="23">23</a>Non obtulisti mihi agnos holocausti tuiet victimis tuis non glorificasti me;non te gravavi in oblationenec laborem tibi praebui in ture.</span> <span class="verse"><a name="24">24</a>Non emisti mihi argento calamumet adipe victimarum tuarum non inebriasti me;verumtamen servire me fecisti in peccatis tuis,praebuisti mihi laborem in iniquitatibus tuis.</span> <span class="verse"><a name="25">25</a>Ego, ego sum ipse, qui deleo iniquitates tuas propter meet peccatorum tuorum non recordabor.</span> <span class="verse"><a name="26">26</a>Memorem me redde, iudicium agamus simul:narra, ut iustificeris.</span> <span class="verse"><a name="27">27</a>Pater tuus primus peccavit,et interpretes tui praevaricati sunt in me;</span> <span class="verse"><a name="28">28</a>et contaminavi principes sanctuarii,dedi ad internecionem Iacobet Israel in opprobrium ".</span> </p></div</div></div></body></html>