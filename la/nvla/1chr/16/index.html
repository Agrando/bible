<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1chr/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1chr">1 Chronicles</a> &gt <strong>Chapter 16</strong></div><p><span class="verse"><a name="1">1</a>Attulerunt igitur arcam Dei et constituerunt eam in me dio tabernaculi, quod tetenderat ei David, et obtulerunt holocausta et pacifica coram Deo.</span> <span class="verse"><a name="2">2</a>Cumque complesset David offerens holocausta et pacifica, benedixit populo in nomine Domini.</span> <span class="verse"><a name="3">3</a>Et divisit unicuique de Israel a viro usque ad mulierem tortam panis et laganum palmarum et palatham.</span> <span class="verse"><a name="4">4</a>Constituitque coram arca Domini de Levitis ministros, qui recordarentur operum eius et glorificarent atque laudarent Dominum, Deum Israel:</span> <span class="verse"><a name="5">5</a>Asaph principem et secundum eius Zachariam, porro Iehiel et Semiramoth et Iahiel et Matthathiam et Eliab et Banaiam et Obededom et Iehiel in organis psalterii et citharis, Asaph autem, ut cymbalis personaret,</span> <span class="verse"><a name="6">6</a>Banaiam vero et Iahaziel sacerdotes, ut canerent tubis iugiter coram arca foederis Dei.</span> <span class="verse"><a name="7">7</a>In illo die, tunc fecit David prima vice confiteri Domino per manum Asaph et fratrum eius:</span> <span class="verse"><a name="8">8</a>" Confitemini Domino, invocate nomen eius,notas facite in populis opera eius.</span> <span class="verse"><a name="9">9</a>Canite ei et psalliteet narrate omnia mirabilia eius.</span> <span class="verse"><a name="10">10</a>Laudate nomen sanctum eius,laetetur cor quaerentium Dominum.</span> <span class="verse"><a name="11">11</a>Quaerite Dominum et virtutem eius,quaerite faciem eius semper.</span> <span class="verse"><a name="12">12</a>Recordamini mirabilium eius, quae fecit,signorum illius et iudiciorum oris eius,</span> <span class="verse"><a name="13">13</a>semen Israel, servi eius,filii Iacob, electi illius.</span> <span class="verse"><a name="14">14</a>Ipse Dominus Deus noster;in universa terra iudicia eius.</span> <span class="verse"><a name="15">15</a>Recordamini in sempiternum pacti eius,sermonis, quem praecepit in mille generationes,</span> <span class="verse"><a name="16">16</a>pacti, quod pepigit cum Abraham,et iuramenti illius cum Isaac.</span> <span class="verse"><a name="17">17</a>Et constituit illud Iacob in praeceptumet Israel in pactum sempiternum</span> <span class="verse"><a name="18">18</a>dicens: "Tibi dabo terram Chanaanfuniculum hereditatis vestrae",</span> <span class="verse"><a name="19">19</a>cum essent pauci numero,parvi et coloni in ea.</span> <span class="verse"><a name="20">20</a>Et transierunt de gente in gentemet de regno ad populum alterum;</span> <span class="verse"><a name="21">21</a>non dimisit quemquam calumniari eos,sed increpuit pro eis reges:</span> <span class="verse"><a name="22">22</a>"Nolite tangere christos meoset in prophetis meis nolite malignari".</span> <span class="verse"><a name="23">23</a>Canite Domino, omnis terra,annuntiate ex die in diem salutare eius.</span> <span class="verse"><a name="24">24</a>Narrate in gentibus gloriam eius,in cunctis populis mirabilia illius.</span> <span class="verse"><a name="25">25</a>Quia magnus Dominus et laudabilis nimiset horribilis super omnes deos;</span> <span class="verse"><a name="26">26</a>omnes enim dii populorum inania,Dominus autem caelos fecit.</span> <span class="verse"><a name="27">27</a>Magnificentia et pulchritudo coram eo,fortitudo et gaudium in loco eius.</span> <span class="verse"><a name="28">28</a>Afferte Domino, familiae populorumafferte Domino gloriam et imperium;</span> <span class="verse"><a name="29">29</a>date Domino gloriam nominis eius,levate oblationem et venite in conspectu eiuset adorate Dominum in decore sancto.</span> <span class="verse"><a name="30">30</a>Commoveatur a facie illius omnis terra;ipse enim fundavit orbem immobilem.</span> <span class="verse"><a name="31">31</a>Laetentur caeli, et exsultet terra,et dicant in nationibus: "Dominus regnat!".</span> <span class="verse"><a name="32">32</a>Tonet mare et plenitudo eius,exsultent agri et omnia, quae in eis sunt.</span> <span class="verse"><a name="33">33</a>Tunc laudabunt ligna saltus coram Domino,quia venit iudicare terram.</span> <span class="verse"><a name="34">34</a>Confitemini Domino, quoniam bonus,quoniam in aeternum misericordia eius.</span> <span class="verse"><a name="35">35</a>Et dicite: "Salva nos, Deus salvator noster,et congrega nos et erue de gentibus, ut confiteamur nomini sancto tuoet exsultemus in carminibus tuis.</span> <span class="verse"><a name="36">36</a>Benedictus Dominus, Deus Israel,ab aeterno usque in aeternum" ".Et dixit omnis populus: " Amen! " et " Laus Domino! ".</span> <span class="verse"><a name="37">37</a>Dereliquit itaque ibi coram arca foederis Domini Asaph et fratres eius, ut ministrarent in conspectu arcae iugiter secundum ritum singulorum dierum.</span> <span class="verse"><a name="38">38</a>Porro Obededom et fratres eius sexaginta octo et Obededom filium Idithun et Hosa constituit ianitores.</span> <span class="verse"><a name="39">39</a>Sadoc autem sacerdotem et fratres illius sacerdotes coram habitaculo Domini in excelso, quod erat in Gabaon,</span> <span class="verse"><a name="40">40</a>ut offerrent holocausta Domino super altare holocautomatis iugiter, mane et vespere, iuxta omnia, quae scripta sunt in lege Domini, quam praecepit Israeli.</span> <span class="verse"><a name="41">41</a>Et cum eis Heman et Idithun et reliquos electos, qui nominatim memorati sunt ad confitendum Domino: " Quoniam in aeternum misericordia eius ".</span> <span class="verse"><a name="42">42</a>Et cum eis Heman et Idithun canentes tuba et quatientes cymbala bene sonantia et omnia musicorum organa ad canendum Deo; filios autem Idithun fecit esse portarios.</span> <span class="verse"><a name="43">43</a>Reversusque est omnis populus unusquisque in domum suam et David, ut benediceret etiam domui suae.</span> </p></div</div></div></body></html>