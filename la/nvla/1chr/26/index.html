<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1chr/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1chr">1 Chronicles</a> &gt <strong>Chapter 26</strong></div><p><span class="verse"><a name="1">1</a>Divisiones autem ianitorum.De Coritis: Meselemia filius Core de filiis Abiasaph.</span> <span class="verse"><a name="2">2</a>Filii Meselemiae: Zacharias primogenitus, Iedihel secundus, Zabadias tertius, Iathanael quartus,</span> <span class="verse"><a name="3">3</a>Elam quintus, Iohanan sextus, Elioenai septimus.</span> <span class="verse"><a name="4">4</a>Filii autem Obededom: Semeias primogenitus, Iozabad secundus, Ioah tertius, Sachar quartus, Nathanael quintus,</span> <span class="verse"><a name="5">5</a>Ammiel sextus, Issachar septimus, Phollathi octavus, quia benedixit illi Deus.</span> <span class="verse"><a name="6">6</a>Semeiae autem filio eius nati sunt filii praefecti familiarum suarum, erant enim viri fortissimi;</span> <span class="verse"><a name="7">7</a>filii ergo Semeiae: Othni et Raphael et Obed, Elzabad, fratres eius viri fortissimi, Eliu quoque et Samachias;</span> <span class="verse"><a name="8">8</a>omnes hi de filiis Obededom, ipsi et filii et fratres eorum fortissimi ad ministrandum sexaginta duo de Obededom.</span> <span class="verse"><a name="9">9</a>Porro Meselemiae filii et fratres eorum robustissimi decem et octo.</span> <span class="verse"><a name="10">10</a>De Hosa autem, de filiis Merari, erant filii: Semri princeps - non enim fuerat primogenitus, et idcirco posuerat eum pater eius in principem -</span> <span class="verse"><a name="11">11</a>Helcias secundus, Tabelias tertius, Zacharias quartus; omnes hi filii et fratres Hosa tredecim.</span> <span class="verse"><a name="12">12</a>Hae divisiones ianitorum: secundum capita virorum habebant ministeria sicut et fratres eorum ad ministrandum in domo Domini.</span> <span class="verse"><a name="13">13</a>Missae sunt ergo sortes ex aequo et parvis et magnis per familias suas in unamquamque portarum.</span> <span class="verse"><a name="14">14</a>Cecidit igitur sors orientalis Selemiae; porro Zachariae filio eius consiliario prudentissimo et erudito sortito obtigit plaga septentrionalis;</span> <span class="verse"><a name="15">15</a>Obededom vero australis, et filiis eius horreum;</span> <span class="verse"><a name="16">16</a>Sephim et Hosa occidentalis iuxta portam Sallecheth apud viam ascensionis. Custodia iuxta custodiam:</span> <span class="verse"><a name="17">17</a>ad orientem per diem sex et ad aquilonem quattuor per diem, atque ad meridiem similiter in die quattuor et pro horreo bini et bini,</span> <span class="verse"><a name="18">18</a>pro Parbar quoque ad occidentem quattuor in via, duo pro Parbar.</span> <span class="verse"><a name="19">19</a>Hae sunt divisiones ianitorum filiorum Core et Merari.</span> <span class="verse"><a name="20">20</a>Porro Levitae fratres eorum super thesauros domus Dei ac thesauros rerum consecratarum.</span> <span class="verse"><a name="21">21</a>De filiis Ladan Gersonitae principes familiarum Ladan Gersonitae erant Iahielitae.</span> <span class="verse"><a name="22">22</a>Filii Iahiel et Zetham et Ioel fratrum eius erant super thesauros domus Domini.</span> <span class="verse"><a name="23">23</a>De Amramitis et Isaaritis et Hebronitis et Ozielitis:</span> <span class="verse"><a name="24">24</a>Subael filius Gersam filii Moysi praepositus thesauris.</span> <span class="verse"><a name="25">25</a>Fratres quoque eius Eliezer, cuius filius Rohobia et huius filius Iesaias; et huius filius Ioram, huius quoque filius Zechri et huius filius Selemith.</span> <span class="verse"><a name="26">26</a>Ipse Selemith et fratres eius super omnes thesauros rerum consecratarum, quas sanctificavit David rex et principes familiarum et tribuni et centuriones et duces exercitus</span> <span class="verse"><a name="27">27</a>de bellis et manubiis proeliorum, quas consecraverant ad sustentandum templum Domini.</span> <span class="verse"><a name="28">28</a>Et universa, quae consecraverant Samuel videns et Saul filius Cis et Abner filius Ner et Ioab filius Sarviae, omnia donaria sacra erant sub manu Selemith et fratrum eius.</span> <span class="verse"><a name="29">29</a>De Isaaritis vero erant Chonenias et filii eius ad opera forinsecus super Israel praefecti et iudices.</span> <span class="verse"><a name="30">30</a>Porro de Hebronitis Hasabias et fratres eius viri strenui mille septingenti erant magistratus Israel trans Iordanem contra occidentem in cunctis operibus Domini et in ministerium regis;</span> <span class="verse"><a name="31">31</a>Hebronitarum autem princeps fuit Ieria secundum cognationes et familias eorum. Quadragesimo anno regni David recensiti sunt et inventi viri fortes in Iazer Galaad</span> <span class="verse"><a name="32">32</a>fratresque eius viri strenui duo milia septingenti principes familiarum; praeposuit autem eos David rex Rubenitis et Gadditis et dimidio tribus Manasse in omne ministerium Dei et regis.</span> </p></div</div></div></body></html>