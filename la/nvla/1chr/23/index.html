<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1chr/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1chr">1 Chronicles</a> &gt <strong>Chapter 23</strong></div><p><span class="verse"><a name="1">1</a>Igitur David senex et plenus dierum regem constituit Sa lomonem filium suum super Israel</span> <span class="verse"><a name="2">2</a>et congregavit omnes principes Israel et sacerdotes atque Levitas.</span> <span class="verse"><a name="3">3</a>Numeratique sunt Levitae a triginta annis et supra, et inventa sunt triginta octo milia virorum.</span> <span class="verse"><a name="4">4</a>" Ex his, inquit, praesint ministerio domus Domini viginti quattuor milia, praepositi autem et iudices sex milia;</span> <span class="verse"><a name="5">5</a>porro quattuor milia ianitores et totidem psaltae canentes Domino in organis, quae feci ad canendum ".</span> <span class="verse"><a name="6">6</a>Et distribuit eos David per vices filiorum Levi Gerson videlicet et Caath et Merari.</span> <span class="verse"><a name="7">7</a>Filii Gerson: Ladan et Semei.</span> <span class="verse"><a name="8">8</a>Filii Ladan: princeps Iahiel et Zetham et Ioel, tres.</span> <span class="verse"><a name="9">9</a>Filii Semei: Salomith et Hoziel et Aran, tres; isti principes familiarum Ladan.</span> <span class="verse"><a name="10">10</a>Porro filii Semei: Iahath et Ziza et Iehus et Beria; isti filii Semei, quattuor.</span> <span class="verse"><a name="11">11</a>Erat autem Iahath prior, Ziza secundus; porro Iehus et Beria non habuerunt plurimos filios, et idcirco in una familia unaque domo computati sunt.</span> <span class="verse"><a name="12">12</a>Filii Caath: Amram et Isaar, Hebron et Oziel, quattuor.</span> <span class="verse"><a name="13">13</a>Filii Amram: Aaron et Moyses. Separatusque est Aaron, ut sanctificaret sanctissima, ipse et filii eius in sempiternum, et adoleret Domino et serviret ei ac benediceret in nomine eius in perpetuum.</span> <span class="verse"><a name="14">14</a>Moysi quoque hominis Dei filii annumerati sunt in tribu Levi.</span> <span class="verse"><a name="15">15</a>Filii Moysi: Gersam et Eliezer.</span> <span class="verse"><a name="16">16</a>Filii Gersam: Subael primus.</span> <span class="verse"><a name="17">17</a>Fuerunt autem filii Eliezer: Rohobia primus, et non erant Eliezer filii alii; porro filii Rohobia multiplicati sunt nimis.</span> <span class="verse"><a name="18">18</a>Filii Isaar: Salomoth primus.</span> <span class="verse"><a name="19">19</a>Filii Hebron: Ieriau primus, Amarias secundus, Iahaziel tertius, Iecmaam quartus.</span> <span class="verse"><a name="20">20</a>Filii Oziel: Micha primus, Iesia secundus.</span> <span class="verse"><a name="21">21</a>Filii Merari: Moholi et Musi. Filii Moholi: Eleazar et Cis;</span> <span class="verse"><a name="22">22</a>mortuus est autem Eleazar et non habuit filios sed filias acceperuntque eas filii Cis fratres earum.</span> <span class="verse"><a name="23">23</a>Filii Musi: Moholi et Eder et Ierimoth, tres.</span> <span class="verse"><a name="24">24</a>Hi filii Levi in familiis suis, principes familiarum per vices et numerum capitum singulorum, qui faciebant opera ministerii domus Domini a viginti annis et supra.</span> <span class="verse"><a name="25">25</a>Dixit enim David: " Requiem dedit Dominus, Deus Israel, populo suo et habitat in Ierusalem usque in aeternum;</span> <span class="verse"><a name="26">26</a>nec erit officii Levitarum, ut ultra portent tabernaculum et omnia vasa eius ad ministrandum.</span> <span class="verse"><a name="27">27</a>Iuxta praecepta igitur David novissima, supputabitur numerus filiorum Levi a viginti annis et supra,</span> <span class="verse"><a name="28">28</a>et erunt sub manu filiorum Aaron in cultum domus Domini pro atriis et exedris et in purificationem omnis rei sacrae et in ministerium templi Dei,</span> <span class="verse"><a name="29">29</a>pro panibus propositionis et farina oblationis et laganis azymorum et pro sartagine et ad torrendum et super omne pondus atque mensuram.</span> <span class="verse"><a name="30">30</a>Et stent mane ad confitendum et canendum Domino similiterque ad vesperam,</span> <span class="verse"><a name="31">31</a>tam in oblatione holocaustorum Domini quam in sabbatis et calendis et sollemnitatibus reliquis, iuxta numerum et caeremonias uniuscuiusque rei iugiter coram Domino.</span> <span class="verse"><a name="32">32</a>Et custodiant observationes tabernaculi conventus et ritum sanctuarii et observationem filiorum Aaron fratrum suorum, ut ministrent in domo Domini ".</span> </p></div</div></div></body></html>