<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1chr/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1chr">1 Chronicles</a> &gt <strong>Chapter 27</strong></div><p><span class="verse"><a name="1">1</a>Filii autem Israel secundum numerum suum, principes fa miliarum, tribuni et centuriones et praefecti, qui ministrabant regi iuxta turmas suas ingredientes et egredientes per singulos menses in anno, unaquaeque turma viginti quattuor milia.</span> <span class="verse"><a name="2">2</a>Primae turmae in primo mense Iesbaam praeerat filius Zabdiel, et sub eo viginti quattuor milia;</span> <span class="verse"><a name="3">3</a>erat de filiis Phares princeps cunctorum principum in exercitu mense primo.</span> <span class="verse"><a name="4">4</a>Secundi mensis habebat turmam Dudi Ahohites, et sub eo viginti quattuor milia.</span> <span class="verse"><a name="5">5</a>Dux quoque turmae tertiae in mense tertio erat Banaias filius Ioiadae sacerdotis, et in divisione sua viginti quattuor milia;</span> <span class="verse"><a name="6">6</a>ipse est Banaias fortissimus inter triginta et super triginta; praeerat autem turmae ipsius Amizabad filius eius.</span> <span class="verse"><a name="7">7</a>Quartus, mense quarto, Asael frater Ioab et Zabadias filius eius post eum, et in turma eius viginti quattuor milia.</span> <span class="verse"><a name="8">8</a>Quintus, mense quinto, princeps Samaoth Zaraita, et in turma eius viginti quattuor milia.</span> <span class="verse"><a name="9">9</a>Sextus, mense sexto, Hira filius Acces Thecuites, et in turma eius viginti quattuor milia.</span> <span class="verse"><a name="10">10</a>Septimus, mense septimo, Helles Phalonites de filiis Ephraim, et in turma eius viginti quattuor milia.</span> <span class="verse"><a name="11">11</a>Octavus, mense octavo, Sobbochai Husathites de stirpe Zara, et in turma eius viginti quattuor milia.</span> <span class="verse"><a name="12">12</a>Nonus, mense nono, Abiezer Anathothites de filiis Beniamin, et in turma eius viginti quattuor milia.</span> <span class="verse"><a name="13">13</a>Decimus, mense decimo, Maharai Netophathites de stirpe Zara, et in turma eius viginti quattuor milia.</span> <span class="verse"><a name="14">14</a>Undecimus, mense undecimo, Banaias Pharathonites de filiis Ephraim, et in turma eius viginti quattuor milia.</span> <span class="verse"><a name="15">15</a>Duodecimus, mense duodecimo, Holdai Netophathites de stirpe Othoniel, et in turma eius viginti quattuor milia.</span> <span class="verse"><a name="16">16</a>Porro tribubus praeerant Israel: Rubenitis dux Eliezer filius Zechri; Simeonitis Saphatia filius Maacha;</span> <span class="verse"><a name="17">17</a>Levitis Hasabias filius Camuel; Aaronitis Sadoc;</span> <span class="verse"><a name="18">18</a>Iudae Eliu de fratribus David; Issachar Amri filius Michael;</span> <span class="verse"><a name="19">19</a>Zabulon Iesmaias filius Abdiae; Nephthali Ierimoth filius Azriel;</span> <span class="verse"><a name="20">20</a>filiis Ephraim Osee filius Ozaziu; dimidio tribus Manasse Ioel filius Phadaiae;</span> <span class="verse"><a name="21">21</a>et dimidio tribus Manasse in Galaad Iaddo filius Zachariae; Beniamin autem Iasiel filius Abner;</span> <span class="verse"><a name="22">22</a>Dan vero Azareel filius Ieroham: hi principes tribuum Israel.</span> <span class="verse"><a name="23">23</a>Noluit autem David numerare eos a viginti annis inferius, quia dixerat Dominus ut multiplicaret Israel quasi stellas caeli.</span> <span class="verse"><a name="24">24</a>Ioab filius Sarviae coeperat numerare nec complevit, quia super hoc ira irruerat in Israel, et idcirco numerus non est relatus in librum annalium regis David.</span> <span class="verse"><a name="25">25</a>Super thesauros autem regis fuit Azmaveth filius Adiel; his autem thesauris, qui erant in regione, in urbibus et in vicis et in turribus praesidebat Ionathan filius Oziae.</span> <span class="verse"><a name="26">26</a>Operi autem rustico et agricolis, qui exercebant terram, praeerat Ezri filius Chelub.</span> <span class="verse"><a name="27">27</a>Vinearumque cultoribus Semei Ramathites; cellis autem vinariis in vineis Zabdi Sephamatites.</span> <span class="verse"><a name="28">28</a>Nam super oliveta et ficeta, quae erant in Sephela, Baalhanan Gederites; super apothecas autem olei Ioas.</span> <span class="verse"><a name="29">29</a>Porro armentis, quae pascebantur in Saron, praepositus fuit Setrai Saronites, et super boves in vallibus Saphat filius Adli.</span> <span class="verse"><a name="30">30</a>Super camelos vero Ubil Ismaelites, et super asinas Iehedeia Meronathites;</span> <span class="verse"><a name="31">31</a>super oves quoque Iaziz Agarenus: omnes hi principes substantiae regis David.</span> <span class="verse"><a name="32">32</a>Ionathan autem patruus David consiliarius, vir prudens et litteratus, ipse et Iahiel filius Hachamonitis erant cum filiis regis.</span> <span class="verse"><a name="33">33</a>Achitophel etiam consiliarius regis, et Chusai Arachites amicus regis;</span> <span class="verse"><a name="34">34</a>post Achitophel fuit Ioiada filius Banaiae et Abiathar. Princeps autem exercitus regis erat Ioab.</span> </p></div</div></div></body></html>