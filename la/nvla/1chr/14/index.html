<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1chr">1 Chronicles</a> &gt <strong>Chapter 14</strong></div><p><span class="verse"><a name="1">1</a>Misit quoque Hiram rex Tyri nuntios ad David et ligna cedrina et artifices parietum lignorumque, ut aedificarent ei domum.</span> <span class="verse"><a name="2">2</a>Cognovitque David quod confirmasset eum Dominus in regem super Israel et sublevatum esset regnum suum propter populum eius Israel.</span> <span class="verse"><a name="3">3</a>Accepit quoque David alias uxores in Ierusalem genuitque filios et filias;</span> <span class="verse"><a name="4">4</a>et haec nomina eorum, qui nati sunt ei in Ierusalem: Samua et Sobab, Nathan et Salomon,</span> <span class="verse"><a name="5">5</a>Iebahar et Elisua et Eliphalet,</span> <span class="verse"><a name="6">6</a>Noga quoque et Napheg et Iaphia,</span> <span class="verse"><a name="7">7</a>Elisama et Beeliada et Eliphalet.</span> <span class="verse"><a name="8">8</a>Audientes autem Philisthim quod unctus esset David in regem super universum Israel, ascenderunt omnes, ut quaererent eum; quod cum audisset David, egressus est obviam eis.</span> <span class="verse"><a name="9">9</a>Porro Philisthim venientes diffusi sunt in valle Raphaim.</span> <span class="verse"><a name="10">10</a>Consuluitque David Deum dicens: " Si ascendam contra Philisthaeos, et si trades eos in manu mea? ". Et dixit ei Dominus: " Ascende, et tradam eos in manu tua ".</span> <span class="verse"><a name="11">11</a>Cumque illi ascendissent in Baalpharasim, percussit eos ibi David et dixit: " Dirupit Deus inimicos meos per manum meam sicut dirumpuntur aquae . Et idcirco vocatum est nomen loci illius Baalpharasim (id est Dominus diruptionum).</span> <span class="verse"><a name="12">12</a>Dereliqueruntque ibi deos suos, quos David iussit exuri.</span> <span class="verse"><a name="13">13</a>Alia etiam vice Philisthim irruerunt et diffusi sunt in valle;</span> <span class="verse"><a name="14">14</a>consuluitque rursum David Deum, et dixit ei Deus: " Non ascendas post eos; circumdabis eos et venies contra illos ex adverso arborum celthium;</span> <span class="verse"><a name="15">15</a>cumque audieris sonitum gradientis in cacumine arborum celthium, tunc egredieris ad bellum; egressus est enim Deus ante te, ut percutias castra Philisthim ".</span> <span class="verse"><a name="16">16</a>Fecit ergo David, sicut praeceperat ei Deus, et percussit castra Philisthinorum de Gabaon usque Gazer.</span> <span class="verse"><a name="17">17</a>Divulgatumque est nomen David in universis regionibus, et Dominus dedit pavorem eius super omnes gentes.</span> </p></div</div></div></body></html>