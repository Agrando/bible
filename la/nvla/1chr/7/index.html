<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1chr/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1chr">1 Chronicles</a> &gt <strong>Chapter 7</strong></div><p><span class="verse"><a name="1">1</a>Porro filii Issachar: Thola et Phua, Iasub et Semron, quat tuor.</span> <span class="verse"><a name="2">2</a>Filii Thola: Ozi et Raphaia et Ieriel et Iemai et Iebsem et Samuel, principes familiarum suarum; de stirpe Thola viri fortissimi numerati sunt iuxta genealogias suas in diebus David viginti duo milia sescenti.</span> <span class="verse"><a name="3">3</a>Filii Ozi: Izrahia, de quo nati sunt Michael et Obadia et Ioel et Iesia, quinque principes omnes.</span> <span class="verse"><a name="4">4</a>Cumque eis erant secundum genealogias familiarum suarum turmae accinctae ad proelium, viri fortissimi, triginta sex milia; multas enim habuere uxores et filios.</span> <span class="verse"><a name="5">5</a>Fratresque eorum per omnes cognationes Issachar robustissimi ad pugnandum octoginta septem milia numerati sunt.</span> <span class="verse"><a name="6">6</a>Filii Beniamin: Bela et Bochor et Iedihel, tres.</span> <span class="verse"><a name="7">7</a>Filii Bela: Esebon et Ozi et Oziel et Ierimoth et Urai, quinque principes familiarum et ad pugnandum robustissimi; numerus autem eorum viginti duo milia et triginta quattuor.</span> <span class="verse"><a name="8">8</a>Porro filii Bochor: Zamira et Ioas et Eliezer et Elioenai et Amri et Ierimoth et Abia et Anathoth et Almath; omnes hi filii Bochor.</span> <span class="verse"><a name="9">9</a>Numerati sunt autem in genealogiis suis principes familiarum suarum ad bella fortissimi viginti milia et ducenti.</span> <span class="verse"><a name="10">10</a>Porro filii Iedihel: Bilhan; filii autem Bilhan: Iehus et Beniamin et Aod et Chanaana et Zethan et Tharsis et Ahisahar;</span> <span class="verse"><a name="11">11</a>omnes hi filii Iedihel principes familiarum suarum viri fortissimi decem et septem milia et ducenti ad proelium procedentes.</span> <span class="verse"><a name="12">12</a>Suphim quoque et Huphim filii Hir et Husim filii Aher.</span> <span class="verse"><a name="13">13</a>Filii autem Nephthali: Iasiel et Guni et Ieser et Sellum, filii Bilhae.</span> <span class="verse"><a name="14">14</a>Porro filius Manasse: Asriel, quem peperit concubina eius Syra; peperit quoque Machir patrem Galaad.</span> <span class="verse"><a name="15">15</a>Machir autem accepit uxorem de Huphim et Suphim et habuit sororem nomine Maacha; nomen autem secundi Salphaad, nataeque sunt Salphaad filiae.</span> <span class="verse"><a name="16">16</a>Et peperit Maacha uxor Machir filium vocavitque nomen eius Phares; porro nomen fratris eius Sares et filii eius Ulam et Recem.</span> <span class="verse"><a name="17">17</a>Filius autem Ulam: Badan; hi sunt filii Galaad filii Machir filii Manasse.</span> <span class="verse"><a name="18">18</a>Soror autem eius Ammalecheth peperit Isod et Abiezer et Maala.</span> <span class="verse"><a name="19">19</a>Erant autem filii Semida: Ahin et Sechem et Leci et Aniam.</span> <span class="verse"><a name="20">20</a>Filii autem Ephraim: Suthala, Bared filius eius, Thahath filius eius, Elada filius eius, Thahath filius eius,</span> <span class="verse"><a name="21">21</a>et huius filius Zabad et huius filius Suthala et huius filius Ezer et Elad. Occiderunt autem eos viri Geth indigenae, quia descenderant, ut invaderent possessiones eorum.</span> <span class="verse"><a name="22">22</a>Luxit igitur Ephraim pater eorum multis diebus, et venerunt fratres eius, ut consolarentur eum;</span> <span class="verse"><a name="23">23</a>ingressusque est ad uxorem suam, quae concepit et peperit filium, et vocavit nomen eius Beria, eo quod in malis domus eius ortus esset.</span> <span class="verse"><a name="24">24</a>Filia autem eius fuit Sara, quae aedificavit Bethoron inferiorem et superiorem et Ozensara.</span> <span class="verse"><a name="25">25</a>Porro filius eius Rapha et Reseph et Thale filius eius, de quo natus est Thaan,</span> <span class="verse"><a name="26">26</a>qui genuit Laadan; huius quoque filius Ammiud genuit Elisama,</span> <span class="verse"><a name="27">27</a>de quo ortus est Nun, qui habuit filium Iosue.</span> <span class="verse"><a name="28">28</a>Possessio autem eorum et habitationes: Bethel cum filiabus suis et contra orientem Noran, ad occidentalem plagam Gazer et filiae eius, Sichem quoque cum filiabus suis usque Hai et filias eius.</span> <span class="verse"><a name="29">29</a>Iuxta filios quoque Manasse: Bethsan et filias eius, Thanach et filias eius, Mageddo et filias eius, Dor et filias eius. In his habitaverunt filii Ioseph filii Israel.</span> <span class="verse"><a name="30">30</a>Filii Aser: Iemna et Iesua et Isui et Beria et Sara soror eorum.</span> <span class="verse"><a name="31">31</a>Filii autem Beria: Heber et Melchiel, ipse est pater Barzaith.</span> <span class="verse"><a name="32">32</a>Heber autem genuit Iephlat et Somer et Hotham et Suaa sororem eorum.</span> <span class="verse"><a name="33">33</a>Filii Iephlat: Phosech et Bamaal et Asoth; hi filii Iephlat.</span> <span class="verse"><a name="34">34</a>Porro filii Somer fratris sui: Roaga et Haba et Aram.</span> <span class="verse"><a name="35">35</a>Filii autem Hotham fratris eius: Supha et Iemna et Selles et Amal.</span> <span class="verse"><a name="36">36</a>Filii Supha: Sue, Hamapher et Sual et Beri et Iamra,</span> <span class="verse"><a name="37">37</a>Bosor et Od et Samma et Salusa et Iethran et Beera.</span> <span class="verse"><a name="38">38</a>Filii Iether: Iephonne et Phaspha et Ara.</span> <span class="verse"><a name="39">39</a>Filii autem Olla: Area et Hanniel et Resia.</span> <span class="verse"><a name="40">40</a>Omnes hi filii Aser, principes familiarum electi atque fortissimi, capita principum; numerus autem eorum, qui inscripti erant in exercitu ad bellum, viginti sex milia.</span> </p></div</div></div></body></html>