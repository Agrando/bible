<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1chr/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1chr">1 Chronicles</a> &gt <strong>Chapter 5</strong></div><p><span class="verse"><a name="1">1</a>Filii quoque Ruben primogeniti Israel: ipse quippe fuit primoge nitus eius, sed, cum violasset torum patris sui, data sunt primogenita eius filiis Ioseph filii Israel, ut non computaretur in primogenitum,</span> <span class="verse"><a name="2">2</a>quia Iuda erat quidem fortissimus inter fratres suos et de stirpe eius principes germinati sunt, primogenita autem reputata sunt Ioseph.</span> <span class="verse"><a name="3">3</a>Filii ergo Ruben primogeniti Israel: Henoch et Phallu, Hesron et Charmi.</span> <span class="verse"><a name="4">4</a>Filii Ioel: Semeia filius eius, Gog filius eius, Semei filius eius,</span> <span class="verse"><a name="5">5</a>Micha filius eius, Reaia filius eius, Baal filius eius,</span> <span class="verse"><a name="6">6</a>Beera filius eius, quem captivum duxit Theglathphalasar rex Assyriorum, et fuit princeps in tribu Ruben.</span> <span class="verse"><a name="7">7</a>Fratres autem eius in cognationibus eius, quando numerabantur in genealogiis suis, erant: caput Iehiel, deinde Zacharias;</span> <span class="verse"><a name="8">8</a>porro Bela filius Azaz filii Samma filii Ioel, ipse habitavit in Aroer usque ad Nabo et Baalmeon.</span> <span class="verse"><a name="9">9</a>Contra orientalem quoque plagam habitavit usque ad introitum eremi, quae est inde a flumine Euphrate; multum quippe gregum eorum numerus creverat in terra Galaad.</span> <span class="verse"><a name="10">10</a>In diebus autem Saul proeliati sunt contra Agarenos et interfecerunt illos; habitaveruntque pro eis in tabernaculis eorum in omni plaga, quae respicit ad orientem Galaad.</span> <span class="verse"><a name="11">11</a>Filii vero Gad e regione eorum habitaverunt in terra Basan usque Salcha:</span> <span class="verse"><a name="12">12</a>Ioel in capite et Sapham secundus, porro Ianai et Saphat in Basan;</span> <span class="verse"><a name="13">13</a>fratres vero eorum secundum familias suas: Michael et Mosollam et Seba et Iorai et Iachan et Zie et Heber, septem.</span> <span class="verse"><a name="14">14</a>Hi filii Abihail filii Huri filii Iaroe filii Galaad filii Michael filii Iesesi filii Ieddo filii Buz.</span> <span class="verse"><a name="15">15</a>Ahi filius Abdiel filii Guni princeps familiarum eorum.</span> <span class="verse"><a name="16">16</a>Et habitaverunt in Galaad et in Basan et in viculis eius et in cunctis suburbanis Saron usque ad terminos.</span> <span class="verse"><a name="17">17</a>Omnes hi numerati sunt in diebus Ioatham regis Iudae et in diebus Ieroboam regis Israel.</span> <span class="verse"><a name="18">18</a>Filii Ruben et Gad et dimidiae tribus Manasse viri bellatores scuta portantes et gladios et tendentes arcum eruditique ad proelia, quadraginta quattuor milia et septingenti sexaginta procedentes ad pugnam;</span> <span class="verse"><a name="19">19</a>dimicaverunt contra Agarenos et Ituraeos et Naphisaeos et Nodabaeos.</span> <span class="verse"><a name="20">20</a>Et datum est eis auxilium, traditique sunt in manus eorum Agareni et universi, qui fuerant cum eis, quia Deum invocaverunt cum proeliarentur, et exaudivit eos, eo quod credidissent in eum.</span> <span class="verse"><a name="21">21</a>Ceperuntque omnia, quae possederant, camelorum quinquaginta milia et ovium ducenta quinquaginta milia, asinos duo milia et animas hominum centum milia;</span> <span class="verse"><a name="22">22</a>vulnerati autem multi corruerunt; fuit enim bellum Domini. Habitaveruntque pro eis usque ad transmigrationem.</span> <span class="verse"><a name="23">23</a>Filii quoque dimidiae tribus Manasse possederunt terram a Basan usque Baalhermon et Sanir et montem Hermon; ingens quippe numerus erat.</span> <span class="verse"><a name="24">24</a>Et hi fuerunt principes familiarum eorum: Epher et Iesi et Eliel et Azriel et Ieremia et Odovia et Iediel; viri bellatores fortissimi et nominati, duces in familiis suis.</span> <span class="verse"><a name="25">25</a>Reliquerunt autem Deum patrum suorum et fornicati sunt post deos populorum terrae, quos abstulit Deus coram eis.</span> <span class="verse"><a name="26">26</a>Et suscitavit Deus Israel spiritum Phul regis Assyriorum et spiritum Theglathphalasar regis Assur; et transtulit Ruben et Gad et dimidium tribus Manasse et adduxit eos in Hala et Habor et Ara et fluvium Gozan usque ad diem hanc.</span> <span class="verse"><a name="27">27</a>Filii Levi: Gerson, Caath, Merari.</span> <span class="verse"><a name="28">28</a>Filii Caath: Amram, Isaar, Hebron et Oziel.</span> <span class="verse"><a name="29">29</a>Filii Amram: Aaron, Moyses et Maria. Filii Aaron: Nadab et Abiu, Eleazar et Ithamar.</span> <span class="verse"><a name="30">30</a>Eleazar genuit Phinees, et Phinees genuit Abisue;</span> <span class="verse"><a name="31">31</a>Abisue vero genuit Bocci, et Bocci genuit Ozi.</span> <span class="verse"><a name="32">32</a>Ozi genuit Zaraiam, et Zaraias genuit Meraioth,</span> <span class="verse"><a name="33">33</a>porro Meraioth genuit Amariam, et Amarias genuit Achitob;</span> <span class="verse"><a name="34">34</a>Achitob genuit Sadoc, Sadoc genuit Achimaas,</span> <span class="verse"><a name="35">35</a>Achimaas genuit Azariam, Azarias genuit Iohanan;</span> <span class="verse"><a name="36">36</a>Iohanan genuit Azariam: ipse est qui sacerdotio functus est in domo, quam aedificavit Salomon in Ierusalem.</span> <span class="verse"><a name="37">37</a>Genuit autem Azarias Amariam, et Amarias genuit Achitob,</span> <span class="verse"><a name="38">38</a>Achitob genuit Sadoc, et Sadoc genuit Sellum;</span> <span class="verse"><a name="39">39</a>Sellum genuit Helciam, et Helcias genuit Azariam.</span> <span class="verse"><a name="40">40</a>Azarias genuit Saraiam, et Saraias genuit Iosedec;</span> <span class="verse"><a name="41">41</a>porro Iosedec egressus est, quando transtulit Dominus Iudam et Ierusalem per manus Nabuchodonosor.</span> </p></div</div></div></body></html>