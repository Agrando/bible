<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1pet/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1pet">1 Peter</a> &gt <strong>Chapter 5</strong></div><p><span class="verse"><a name="1">1</a>Seniores ergo, qui in vobis sunt, obsecro, consenior et testis Chri sti passionum, qui et eius, quae in futuro revelanda est, gloriae communicator:</span> <span class="verse"><a name="2">2</a>Pascite, qui est in vobis, gregem Dei, providentes non coacto sed spontanee secundum Deum, neque turpis lucri gratia sed voluntarie,</span> <span class="verse"><a name="3">3</a>neque ut dominantes in cleris sed formae facti gregis.</span> <span class="verse"><a name="4">4</a>Et cum apparuerit Princeps pastorum, percipietis immarcescibilem gloriae coro nam.</span> <span class="verse"><a name="5">5</a>Similiter, adulescentes, subditi estote senioribus. Omnes autem invicem humilitatem induite, quiaDeus superbis resistit,humilibus autem dat gratiam.</span> <span class="verse"><a name="6">6</a>Humiliamini igitur sub potenti manu Dei, ut vos exaltet in tempore,</span> <span class="verse"><a name="7">7</a>omnem sollicitudinem vestram proicientes in eum, quoniam ipsi cura est de vobis.</span> <span class="verse"><a name="8">8</a>Sobrii estote, vigilate. Adversarius vester Diabolus tamquam leo rugiens circuit quaerens quem devoret.</span> <span class="verse"><a name="9">9</a>Cui resistite fortes fide, scientes eadem passionum ei, quae in mundo est, vestrae fraternitati fieri.</span> <span class="verse"><a name="10">10</a>Deus autem omnis gratiae, qui vocavit vos in aeternam suam gloriam in Christo Iesu, modicum passos ipse perficiet, confirmabit, solidabit, fundabit.</span> <span class="verse"><a name="11">11</a>Ipsi imperium in saecula saeculorum. Amen.</span> <span class="verse"><a name="12">12</a>Per Silvanum vobis fidelem fratrem, ut arbitror, breviter scripsi, obsecrans et contestans hanc esse veram gratiam Dei; in qua state.</span> <span class="verse"><a name="13">13</a>Salutat vos, quae est in Babylone, coelecta et Marcus filius meus.</span> <span class="verse"><a name="14">14</a>Salutate invicem in osculo caritatis.Pax vobis omnibus, qui estis in Christo.</span> </p></div</div></div></body></html>