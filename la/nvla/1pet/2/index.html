<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1pet/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1pet">1 Peter</a> &gt <strong>Chapter 2</strong></div><p><span class="verse"><a name="1">1</a>Deponentes igitur omnem ma litiam et omnem dolum et simu lationes et invidias et omnes detractiones,</span> <span class="verse"><a name="2">2</a>sicut modo geniti infantes, rationale sine dolo lac concupiscite, ut in eo crescatis in salutem,</span> <span class="verse"><a name="3">3</a>si gustastis quoniam dulcis Dominus.</span> <span class="verse"><a name="4">4</a>Ad quem accedentes, lapidem vivum, ab hominibus quidem reprobatum, coram Deo autem electum, pretiosum,</span> <span class="verse"><a name="5">5</a>et ipsi tamquam lapides vivi aedificamini domus spiritalis in sacerdotium sanctum offerre spiritales hostias acceptabiles Deo per Iesum Christum.</span> <span class="verse"><a name="6">6</a>Propter quod continet Scriptura: Ecce pono in Sion lapidem angularem, electum, pretiosum;et, qui credit in eo, non confundetur ".</span> <span class="verse"><a name="7">7</a>Vobis igitur honor credentibus; non credentibus autem Lapis, quem reprobaverunt aedificantes, hic factus est in caput anguli "</span> <span class="verse"><a name="8">8</a>et " lapis offensionis et petra scandali "; qui offendunt verbo non credentes, in quod et positi sunt.</span> <span class="verse"><a name="9">9</a>Vos autem genus electum, regale sacerdotium, gens sancta, populus in acquisitionem, ut virtutes annuntietis eius, qui de tenebris vos vocavit in admirabile lumen suum:</span> <span class="verse"><a name="10">10</a>qui aliquando non populus, nunc autem populus Dei; qui non consecuti misericordiam, nunc autem misericordiam consecuti.</span> <span class="verse"><a name="11">11</a>Carissimi, obsecro tamquam advenas et peregrinos abstinere vos a carnalibus desideriis, quae militant adversus animam;</span> <span class="verse"><a name="12">12</a>conversationem vestram inter gentes habentes bonam, ut in eo, quod detrectant de vobis tamquam de malefactoribus, ex bonis operibus considerantes glorificent Deum in die visitationis.</span> <span class="verse"><a name="13">13</a>Subiecti estote omni humanae creaturae propter Dominum: sive regi quasi praecellenti</span> <span class="verse"><a name="14">14</a>sive ducibus tamquam ab eo missis ad vindictam malefactorum, laudem vero bonorum;</span> <span class="verse"><a name="15">15</a>quia sic est voluntas Dei, ut benefacientes obmutescere faciatis imprudentium hominum ignorantiam,</span> <span class="verse"><a name="16">16</a>quasi liberi, et non quasi velamen habentes malitiae libertatem, sed sicut servi Dei.</span> <span class="verse"><a name="17">17</a>Omnes honorate, fraternitatem diligite, Deum timete, regem honorificate.</span> <span class="verse"><a name="18">18</a>Servi, subditi estote in omni timore dominis, non tantum bonis et modestis sed etiam pravis.</span> <span class="verse"><a name="19">19</a>Haec est enim gratia, si propter conscientiam Dei sustinet quis tristitias, patiens iniuste.</span> <span class="verse"><a name="20">20</a>Quae enim gloria est, si peccantes et colaphizati sustinetis? Sed si benefacientes et patientes sustinetis, haec est gratia apud Deum.</span> <span class="verse"><a name="21">21</a>In hoc enim vocati estis, quiaet Christus passus est pro vobis,vobis relinquens exemplum,ut sequamini vestigia eius:</span> <span class="verse"><a name="22">22</a>qui peccatum non fecit,nec inventus est dolus in ore ipsius;</span> <span class="verse"><a name="23">23</a>qui cum malediceretur, non remaledicebat;cum pateretur, non comminabatur, commendabat autem iuste iudicanti;</span> <span class="verse"><a name="24">24</a>qui peccata nostra ipse pertulitin corpore suo super lignum,ut peccatis mortui iustitiae viveremus;cuius livore sanati estis.</span> <span class="verse"><a name="25">25</a>Eratis enim sicut oves errantes,sed conversi estis nunc ad pastorem et episcopum animarum vestrarum.</span> </p></div</div></div></body></html>