<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/neh/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/neh">Nehemiah</a> &gt <strong>Chapter 11</strong></div><p><span class="verse"><a name="1">1</a>Habitaverunt autem princi pes populi in Ierusalem; reli qua vero plebs misit sortem, ut adducerent unum virum de decem ad habitandum in Ierusalem civitate sancta, novem vero partes in civitatibus.</span> <span class="verse"><a name="2">2</a>Benedixit autem populus omnibus viris, qui se sponte obtulerant, ut habitarent in Ierusalem.</span> <span class="verse"><a name="3">3</a>Hi sunt itaque principes provinciae, qui habitaverunt in Ierusalem et in civitatibus Iudae. Habitavit autem unusquisque in possessione sua, in urbibus suis, Israel, sacerdotes, Levitae, oblati et filii servorum Salomonis.</span> <span class="verse"><a name="4">4</a>Et in Ierusalem habitaverunt de filiis Iudae et de filiis Beniamin. De filiis Iudae: Athaias filius Oziam filii Zachariae filii Amariae filii Saphatiae filii Malaleel, de filiis Phares;</span> <span class="verse"><a name="5">5</a>et Maasia filius Baruch filius Cholhoza filius Hazia filius Adaia filius Ioiarib filius Zachariae filius Silonitis.</span> <span class="verse"><a name="6">6</a>Omnes filii Phares, qui habitaverunt in Ierusalem, quadringenti sexaginta octo viri fortes.</span> <span class="verse"><a name="7">7</a>Hi sunt autem filii Beniamin: Sallu filius Mosollam filius Ioed filius Phadaia filius Colaia filius Maasia filius Etheel filius Iesaia;</span> <span class="verse"><a name="8">8</a>et fratres eius viri fortes, nongenti viginti octo.</span> <span class="verse"><a name="9">9</a>Et Ioel filius Zechri praepositus eorum, et Iudas filius Asana super civitatem secundus.</span> <span class="verse"><a name="10">10</a>Et de sacerdotibus: Iedaia filius Ioiarib filius</span> <span class="verse"><a name="11">11</a>Saraia filius Helciae filius Mosollam filius Sadoc filius Meraioth filius Achitob princeps domus Dei;</span> <span class="verse"><a name="12">12</a>et fratres eorum facientes opera templi, octingenti viginti duo. Et Adaia filius Ieroham filius Phelelia filius Amsi filius Zachariae filius Phassur filius Melchiae;</span> <span class="verse"><a name="13">13</a>et fratres eius principes familiarum ducenti quadraginta duo. Et Amassai filius Azareel filius Ahazi filius Mosollamoth filius Emmer;</span> <span class="verse"><a name="14">14</a>et fratres eorum potentes nimis, centum viginti octo; et praepositus eorum Zabdiel vir nobilis.</span> <span class="verse"><a name="15">15</a>Et de Levitis: Semeia filius Hassub filius Ezricam filius Hasabia filius Bunni;</span> <span class="verse"><a name="16">16</a>et Sabethai et Iozabad super omnia opera, quae erant forinsecus in domo Dei, de principibus Levitarum;</span> <span class="verse"><a name="17">17</a>et Matthania filius Micha filius Zebedaei filius Asaph magister chori incohabat orationem; et Becbecia secundus de fratribus eius, et Abda filius Sammua filius Galal filius Idithun.</span> <span class="verse"><a name="18">18</a>Omnes Levitae in civitate sancta ducenti octoginta quattuor.</span> <span class="verse"><a name="19">19</a>Et ianitores: Accub, Telmon et fratres eorum, qui custodiebant ostia, centum septuaginta duo.</span> <span class="verse"><a name="20">20</a>Et reliqui ex Israel sacerdotes et Levitae in universis civitatibus Iudae, unusquisque in possessione sua.</span> <span class="verse"><a name="21">21</a>Et oblati habitabant in Ophel; et Siha et Gaspha super oblatos.</span> <span class="verse"><a name="22">22</a>Et praefectus Levitarum in Ierusalem Ozi filius Bani filius Hasabiae filius Matthaniae filius Michae de filiis Asaph, cantores in ministerio domus Dei.</span> <span class="verse"><a name="23">23</a>Praeceptum quippe regis super eos erat, et ordo in cantoribus per dies singulos.</span> <span class="verse"><a name="24">24</a>Et Phethahia filius Mesezabel de filiis Zara filii Iudae, legatus regis in omni negotio populi.</span> <span class="verse"><a name="25">25</a>Et in viculis per omnes regiones eorum, de filiis Iudae habitaverunt in Cariatharbe et in pagis eius et in Dibon et in pagis eius et in Cabseel et in viculis eius</span> <span class="verse"><a name="26">26</a>et in Iesua et in Molada et in Bethpheleth</span> <span class="verse"><a name="27">27</a>et in Asarsual et in Bersabee et in pagis eius</span> <span class="verse"><a name="28">28</a>et in Siceleg et in Mochona et in pagis eius</span> <span class="verse"><a name="29">29</a>et in Remmon et in Saraa et in Ierimoth,</span> <span class="verse"><a name="30">30</a>Zanoa, Odollam et in villis earum, Lachis et regionibus eius et Azeca et pagis eius. Et habitaverunt a Bersabee usque ad vallem Ennom.</span> <span class="verse"><a name="31">31</a>Filii autem Beniamin in Gabaa, Machmas et Hai et Bethel et pagis eius,</span> <span class="verse"><a name="32">32</a>Anathoth, Nob, Anania,</span> <span class="verse"><a name="33">33</a>Asor, Rama, Getthaim,</span> <span class="verse"><a name="34">34</a>Hadid, Seboim et Neballat,</span> <span class="verse"><a name="35">35</a>Lod et Ono et valle Artificum.</span> <span class="verse"><a name="36">36</a>Et de Levitis portiones in Iuda et Beniamin.</span> </p></div</div></div></body></html>