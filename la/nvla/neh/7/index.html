<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/neh/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/neh">Nehemiah</a> &gt <strong>Chapter 7</strong></div><p><span class="verse"><a name="1">1</a>Postquam autem aedificatus est murus, et posui valvas et recen sui ianitores et cantores et Levitas,</span> <span class="verse"><a name="2">2</a>praeposui Hanani fratrem meum et Hananiam principem arcis supra Ierusalem - ipse enim quasi vir verax et timens Deum plus ceteris videbatur -</span> <span class="verse"><a name="3">3</a>et dixi eis: " Non aperiantur portae Ierusalem usque ad calorem solis. Dum adhuc calor permanet, claudantur portae et oppilentur; et ponant custodes de habitatoribus Ierusalem, singulos per vices suas et unumquemque contra domum suam ".</span> <span class="verse"><a name="4">4</a>Civitas autem erat lata nimis et grandis, et populus parvus in medio eius, et non erant domus aedificatae.</span> <span class="verse"><a name="5">5</a>Deus autem meus dedit in corde meo, et congregavi optimates et magistratus et vulgus, ut recenserem eos; et inveni librum census eorum, qui ascenderant primum, et inventum est scriptum in eo:</span> <span class="verse"><a name="6">6</a>Isti filii provinciae, qui ascenderunt de captivitate migrantium, quos transtulerat Nabuchodonosor rex Babylonis, et reversi sunt in Ierusalem et in Iudaeam unusquisque in civitatem suam.</span> <span class="verse"><a name="7">7</a>Qui venerunt cum Zorobabel, Iesua, Nehemias, Azarias, Raamias, Nahamani, Mardochaeus, Belsan, Mespharath, Beguai, Nahum, Baana.Numerus virorum populi Israel:</span> <span class="verse"><a name="8">8</a>filii Pharos duo milia centum septuaginta duo;</span> <span class="verse"><a name="9">9</a>filii Saphatia trecenti septuaginta duo;</span> <span class="verse"><a name="10">10</a>filii Area sescenti quinquaginta duo;</span> <span class="verse"><a name="11">11</a>filii Phahathmoab, hi sunt filii Iesua et Ioab, duo milia octingenti decem et octo;</span> <span class="verse"><a name="12">12</a>filii Elam mille ducenti quinquaginta quattuor;</span> <span class="verse"><a name="13">13</a>filii Zethua octingenti quadraginta quinque;</span> <span class="verse"><a name="14">14</a>filii Zachai septingenti sexaginta;</span> <span class="verse"><a name="15">15</a>filii Bennui sescenti quadraginta octo;</span> <span class="verse"><a name="16">16</a>filii Bebai sescenti viginti octo;</span> <span class="verse"><a name="17">17</a>filii Azgad duo milia trecenti viginti duo;</span> <span class="verse"><a name="18">18</a>filii Adonicam sescenti sexaginta septem;</span> <span class="verse"><a name="19">19</a>filii Beguai duo milia sexaginta septem;</span> <span class="verse"><a name="20">20</a>filii Adin sescenti quinquaginta quinque;</span> <span class="verse"><a name="21">21</a>filii Ater, qui erant ex Ezechia, nonaginta octo;</span> <span class="verse"><a name="22">22</a>filii Hasum trecenti viginti octo;</span> <span class="verse"><a name="23">23</a>filii Besai trecenti viginti quattuor;</span> <span class="verse"><a name="24">24</a>filii Hareph centum duodecim;</span> <span class="verse"><a name="25">25</a>filii Gabaon nonaginta quinque;</span> <span class="verse"><a name="26">26</a>filii Bethlehem et Netopha centum octoginta octo;</span> <span class="verse"><a name="27">27</a>viri Anathoth centum viginti octo;</span> <span class="verse"><a name="28">28</a>viri Bethazmaveth quadraginta duo;</span> <span class="verse"><a name="29">29</a>viri Cariathiarim, Cephira et Beroth septingenti quadraginta tres;</span> <span class="verse"><a name="30">30</a>viri Rama et Gabaa sescenti viginti unus;</span> <span class="verse"><a name="31">31</a>viri Machmas centum viginti duo;</span> <span class="verse"><a name="32">32</a>viri Bethel et Hai centum viginti tres;</span> <span class="verse"><a name="33">33</a>viri Nabo alterius quinquaginta duo;</span> <span class="verse"><a name="34">34</a>viri Elam alterius mille ducenti quinquaginta quattuor;</span> <span class="verse"><a name="35">35</a>filii Harim trecenti viginti;</span> <span class="verse"><a name="36">36</a>filii Iericho trecenti quadraginta quinque;</span> <span class="verse"><a name="37">37</a>filii Lod, Hadid et Ono septingenti viginti unus;</span> <span class="verse"><a name="38">38</a>filii Senaa tria milia nongenti triginta.</span> <span class="verse"><a name="39">39</a>Sacerdotes: filii Iedaia de domo Iesua nongenti septuaginta tres;</span> <span class="verse"><a name="40">40</a>filii Emmer mille quinquaginta duo;</span> <span class="verse"><a name="41">41</a>filii Phassur mille ducenti quadraginta septem;</span> <span class="verse"><a name="42">42</a>filii Harim mille decem et septem.</span> <span class="verse"><a name="43">43</a>Levitae: filii Iesua, hi sunt filii Cadmihel, Bennui et Odoviae, septuaginta quattuor.</span> <span class="verse"><a name="44">44</a>Cantores: filii Asaph centum quadraginta octo.</span> <span class="verse"><a name="45">45</a>Ianitores: filii Sellum, filii Ater, filii Telmon, filii Accub, filii Hatita, filii Sobai, centum triginta octo.</span> <span class="verse"><a name="46">46</a>Oblati: filii Siha, filii Hasupha, filii Tabbaoth,</span> <span class="verse"><a name="47">47</a>filii Ceros, filii Siaa, filii Phadon,</span> <span class="verse"><a name="48">48</a>filii Lebana, filii Hagaba, filii Selmai,</span> <span class="verse"><a name="49">49</a>filii Hanan, filii Giddel, filii Gaher,</span> <span class="verse"><a name="50">50</a>filii Raaia, filii Rasin, filii Necoda,</span> <span class="verse"><a name="51">51</a>filii Gazam, filii Oza, filii Phasea,</span> <span class="verse"><a name="52">52</a>filii Besai, filii Meunitarum, filii Nephusorum,</span> <span class="verse"><a name="53">53</a>filii Bacbuc, filii Hacupha, filii Harhur,</span> <span class="verse"><a name="54">54</a>filii Basluth, filii Mahida, filii Harsa,</span> <span class="verse"><a name="55">55</a>filii Bercos, filii Sisara, filii Thema,</span> <span class="verse"><a name="56">56</a>filii Nasia, filii Hatipha.</span> <span class="verse"><a name="57">57</a>Filii servorum Salomonis: filii Sotai, filii Sophereth, filii Pheruda,</span> <span class="verse"><a name="58">58</a>filii Iaala, filii Darcon, filii Giddel,</span> <span class="verse"><a name="59">59</a>filii Saphatia, filii Hatil, filii Phochereth Hassebaim, filii Amon.</span> <span class="verse"><a name="60">60</a>Omnes oblati et filii servorum Salomonis trecenti nonaginta duo.</span> <span class="verse"><a name="61">61</a>Hi sunt autem, qui ascenderunt de Thelmela, Thelharsa, Cherub, Addon et Emmer et non potuerunt indicare domum patrum suorum et semen suum, utrum ex Israel essent:</span> <span class="verse"><a name="62">62</a>filii Dalaia, filii Thobia, filii Necoda sescenti quadraginta duo.</span> <span class="verse"><a name="63">63</a>Et de sacerdotibus: filii Hobia, filii Accos, filii Berzellai, qui accepit de filiabus Berzellai Galaaditis uxorem et vocatus est nomine eorum.</span> <span class="verse"><a name="64">64</a>Hi quaesierunt tabulas genealogiae suae et non invenerunt; et eiecti sunt de sacerdotio;</span> <span class="verse"><a name="65">65</a>dixitque praepositus eis, ut non manducarent de sanctificatis sanctuarii, donec staret sacerdos pro Urim et Tummim.</span> <span class="verse"><a name="66">66</a>Omnis multitudo simul quadraginta duo milia trecenti sexaginta,</span> <span class="verse"><a name="67">67</a>absque servis et ancillis eorum, qui erant septem milia trecenti triginta septem; insuper et cantores et cantatrices ducenti quadraginta quinque.</span> <span class="verse"><a name="68">68</a>Equi eorum septingenti triginta sex, muli eorum ducenti quadraginta quinque,</span> <span class="verse"><a name="69">69</a>cameli eorum quadringenti triginta quinque, asini sex milia septingenti viginti.</span> <span class="verse"><a name="70">70</a>Nonnulli autem de principibus familiarum dederunt in opus: praepositus dedit in thesaurum auri drachmas mille, phialas quinquaginta, tunicas sacerdotales quingentas triginta;</span> <span class="verse"><a name="71">71</a>et de principibus familiarum dederunt in thesaurum operis auri drachmas viginti milia et argenti minas duo milia ducentas.</span> <span class="verse"><a name="72">72</a>Et quod dedit reliquus populus, auri drachmas viginti milia et argenti minas duo milia et tunicas sacerdotales sexaginta septem. Habitaverunt autem ibi sacerdotes et Levitae; ianitores autem et cantores et quidam de populo et oblati et omnis Israel habitaverunt in civitatibus suis.Et venerat mensis septimus; filii autem Israel erant in civitatibus suis.</span> </p></div</div></div></body></html>