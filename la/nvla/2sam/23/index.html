<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/2sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/2sam">2 Samuel</a> &gt <strong>Chapter 23</strong></div><p><span class="verse"><a name="1">1</a>Haec autem sunt verba David novissima: Dixit David filius Isai,dixit vir constitutus in alto,christus Dei Iacob,suavis psalta Israel.</span> <span class="verse"><a name="2">2</a>Spiritus Domini locutus est per me, et sermo eius super linguam meam.</span> <span class="verse"><a name="3">3</a>Locutus est Deus Israel,mihi dixit Petra Israel:Dominator hominum iustus,dominator in timore Dei</span> <span class="verse"><a name="4">4</a>est sicut lux aurorae, oriente sole,mane absque nubibus;de splendore post pluviamherba oritur de terra".</span> <span class="verse"><a name="5">5</a>Nonne sic est domus mea cum Deo?Quia pactum aeternum statuit mihi,dispositum in omnibus atque munitum.Cunctam enim salutem meam et omne desiderabilenonne faciet germinare?</span> <span class="verse"><a name="6">6</a>Praevaricatores autemquasi spinae abiectae universi,quae non tolluntur manibus;</span> <span class="verse"><a name="7">7</a>et si quis tangere voluerit eas,armabitur ferro et ligno lanceato,igneque succensae comburentur ".</span> <span class="verse"><a name="8">8</a>Haec nomina fortium David:Iesbaal Hachamonites, princeps inter tres, ipse levavit hastam suam super octingentos, quos interfecit impetu uno.</span> <span class="verse"><a name="9">9</a>Post hunc Eleazar filius Dodo Ahohites, inter tres fortes. Qui erat cum David in Aphesdommim, quando Philisthim congregati sunt illuc in proelium.</span> <span class="verse"><a name="10">10</a>Cumque ascendissent viri Israel, ipse stetit et percussit Philisthaeos, donec deficeret manus eius et obrigesceret cum gladio; fecitque Dominus salutem magnam in die illa, et populus reversus est tantum ad spolia detrahenda.</span> <span class="verse"><a name="11">11</a>Et post hunc Samma filius Age Ararites. Et congregati sunt Philisthim in Lehi; erat quippe ibi ager lente plenus. Cumque fugisset populus a facie Philisthim,</span> <span class="verse"><a name="12">12</a>stetit ille in medio agri et tuitus est eum percussitque Philisthaeos, et fecit Dominus salutem magnam.</span> <span class="verse"><a name="13">13</a>Et descenderunt tres de triginta et venerunt tempore messis ad David in speluncam Odollam; castra autem Philisthinorum erant posita in valle Raphaim.</span> <span class="verse"><a name="14">14</a>Et David erat tunc in praesidio; porro statio Philisthinorum tunc erat in Bethlehem.</span> <span class="verse"><a name="15">15</a>Desideravit igitur David et ait: " O si quis mihi daret potum aquae de cisterna, quae est in Bethlehem iuxta portam! ".</span> <span class="verse"><a name="16">16</a>Irruperunt ergo tres fortes castra Philisthinorum et hauserunt aquam de cisterna Bethlehem, quae erat iuxta portam, et attulerunt ad David. At ille noluit bibere, sed libavit illam Domino</span> <span class="verse"><a name="17">17</a>dicens: " Propitius mihi sit Dominus, ne faciam hoc. Num sanguinem hominum istorum, qui profecti sunt in animarum periculo, bibam? ". Noluit ergo bibere. Haec fecerunt tres robustissimi.</span> <span class="verse"><a name="18">18</a>Abisai autem frater Ioab filius Sarviae princeps erat de triginta. Ipse est qui elevavit hastam suam contra trecentos, quos interfecit. Nominatus in triginta</span> <span class="verse"><a name="19">19</a>et inter triginta nobilior eratque eorum princeps; sed usque ad tres primos non pervenerat.</span> <span class="verse"><a name="20">20</a>Et Banaias filius Ioiadae vir fortissimus magnorum operum de Cabseel. Ipse percussit duos filios Ariel de Moab, et ipse descendit et percussit leonem in media cisterna in diebus nivis.</span> <span class="verse"><a name="21">21</a>Ipse quoque interfecit virum Aegyptium, virum procerae staturae habentem in manu hastam; itaque cum descendisset ad eum cum baculo, vi extorsit hastam de manu Aegyptii et interfecit eum hasta sua.</span> <span class="verse"><a name="22">22</a>Haec fecit Banaias filius Ioiadae, et ipse nominatus inter triginta fortissimos.</span> <span class="verse"><a name="23">23</a>Erat autem nobilior inter triginta; verumtamen usque ad tres non pervenerat. Fecitque eum David sibi caput satellitum suorum.</span> <span class="verse"><a name="24">24</a>Asael frater Ioab erat inter triginta. Elchanan filius Dodo de Bethlehem,</span> <span class="verse"><a name="25">25</a>Samma de Harod, Elica de Harod,</span> <span class="verse"><a name="26">26</a>Heles de Phalti, Hira filius Acces de Thecua,</span> <span class="verse"><a name="27">27</a>Abiezer de Anathoth, Sobbochai de Husa,</span> <span class="verse"><a name="28">28</a>Selmon Ahohites, Maharai Netophathites,</span> <span class="verse"><a name="29">29</a>Heled filius Baana Netophathites, Ithai filius Ribai de Gabaa filiorum Beniamin,</span> <span class="verse"><a name="30">30</a>Banaia Pharathonites, Heddai de torrentibus Gaas,</span> <span class="verse"><a name="31">31</a>Abibaal Arbathites, Azmaveth de Bahurim,</span> <span class="verse"><a name="32">32</a>Eliaba de Saalbon, Iasen de Gun,</span> <span class="verse"><a name="33">33</a>Ionathan filius Samma de Arar, Ahiam filius Sarar Ararites.</span> <span class="verse"><a name="34">34</a>Eliphalet filius Aasbai Maachathitae, Eliam filius Achitophel Gilonites,</span> <span class="verse"><a name="35">35</a>Hesro de Carmel, Pharai de Arab,</span> <span class="verse"><a name="36">36</a>Igal filius Nathan de Soba, Bani de Gad,</span> <span class="verse"><a name="37">37</a>Selec de Ammon, Naharai Berothites armiger Ioab filii Sarviae,</span> <span class="verse"><a name="38">38</a>Hira Iethrites, Gareb et ipse Iethrites,</span> <span class="verse"><a name="39">39</a>Urias Hetthaeus.Omnes triginta septem.</span> </p></div</div></div></body></html>