<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/2sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/2sam">2 Samuel</a> &gt <strong>Chapter 22</strong></div><p><span class="verse"><a name="1">1</a>Locutus est autem David Domino verba carminis huius in die, qua liberavit eum Dominus de manu omnium inimicorum suorum et de manu Saul,</span> <span class="verse"><a name="2">2</a>et ait: Dominus petra mea et arx mea et salvator meus;</span> <span class="verse"><a name="3">3</a>Deus meus, rupes mea, in quam confugiam,scutum meum et cornu salutis meae!Munimentum meum et refugium meum.Salvator meus, de violentia liberabis me.</span> <span class="verse"><a name="4">4</a>Laudabilem invocabo Dominumet ab inimicis meis salvus ero.</span> <span class="verse"><a name="5">5</a>Quia circumdederunt me fluctus mortis,torrentes Belial terruerunt me;</span> <span class="verse"><a name="6">6</a>praeoccupaverunt me laquei mortis.</span> <span class="verse"><a name="7">7</a>In tribulatione mea invocavi Dominumet ad Deum meum clamavi;et exaudivit de templo suo vocem meam,et clamor meus venit ad aures eius.</span> <span class="verse"><a name="8">8</a>Commota est et contremuit terra;fundamenta caelorum concussa suntet conquassata, quoniam iratus est.</span> <span class="verse"><a name="9">9</a>Ascendit fumus de naribus eius,et ignis de ore eius vorabat;carbones incensi sunt ab eo.</span> <span class="verse"><a name="10">10</a>Et inclinavit caelos et descendit,et caligo sub pedibus eius.</span> <span class="verse"><a name="11">11</a>Et ascendit super cherub et volavitet devolavit super pennas venti.</span> <span class="verse"><a name="12">12</a>Posuit tenebras in circuitu suo tabernaculum suum,tenebrosas aquas, nubes densissimas.</span> <span class="verse"><a name="13">13</a>Prae fulgore in conspectu eiusincensi sunt carbones ignis.</span> <span class="verse"><a name="14">14</a>Intonuit de caelo Dominus,et Excelsus dedit vocem suam.</span> <span class="verse"><a name="15">15</a>Misit sagittas et dissipavit eos,fulguravit fulmina et conturbavit eos.</span> <span class="verse"><a name="16">16</a>Et apparuerunt effusiones maris,et revelata sunt fundamenta orbisab increpatione Domini,ab inspiratione spiritus furoris eius.</span> <span class="verse"><a name="17">17</a>Misit de excelso et assumpsit me,traxit me de aquis multis;</span> <span class="verse"><a name="18">18</a>liberavit me ab inimico meo potentissimo,ab his, qui oderant me, qui robustiores me erant.</span> <span class="verse"><a name="19">19</a>Praevenerunt me in die afflictionis meae,et factus est Dominus firmamentum meum;</span> <span class="verse"><a name="20">20</a>et eduxit me in latitudinem,liberavit me, quia complacui ei.</span> <span class="verse"><a name="21">21</a>Retribuit mihi Dominus secundum iustitiam meamet secundum munditiam manuum mearum reddit mihi,</span> <span class="verse"><a name="22">22</a>quia custodivi vias Dominiet non egi impie a Deo meo.</span> <span class="verse"><a name="23">23</a>Omnia enim iudicia eius in conspectu meo,et a praeceptis eius non recessi;</span> <span class="verse"><a name="24">24</a>et fui immaculatus cum eoet custodivi me ab iniquitate mea.</span> <span class="verse"><a name="25">25</a>Et retribuet mihi Dominus secundum iustitiam meamet secundum munditiam meam in conspectu oculorum suorum.</span> <span class="verse"><a name="26">26</a>Cum sancto sanctus eriset cum viro innocente innocens eris;</span> <span class="verse"><a name="27">27</a>cum electo electus eriset cum perverso callidus eris.</span> <span class="verse"><a name="28">28</a>Et populum pauperem salvum facieset oculos superborum humiliabis,</span> <span class="verse"><a name="29">29</a>quia tu lucerna mea, Domine,et Deus meus illuminat tenebras meas.</span> <span class="verse"><a name="30">30</a>In te enim aggrediar hostium turmas,in Deo meo transiliam murum.</span> <span class="verse"><a name="31">31</a>Deus, immaculata via eius,eloquium Domini igne examinatum;scutum est omnium sperantium in se.</span> <span class="verse"><a name="32">32</a>Quoniam quis est Deus praeter Dominum?Et quae rupes praeter Deum nostrum?</span> <span class="verse"><a name="33">33</a>Deus, qui accinxit me fortitudineet complanavit perfectam viam meam,</span> <span class="verse"><a name="34">34</a>coaequans pedes meos cerviset super excelsa statuens me;</span> <span class="verse"><a name="35">35</a>docens manus meas ad proelium,et tendunt arcum aereum brachia mea.</span> <span class="verse"><a name="36">36</a>Dedisti mihi clipeum salutis tuae,et exauditio tua magnificavit me.</span> <span class="verse"><a name="37">37</a>Dilatasti gressus meos subtus me,et non sunt infirmati tali mei.</span> <span class="verse"><a name="38">38</a>Persequebar inimicos meos et conterebamet non convertebar, donec consumerem eos.</span> <span class="verse"><a name="39">39</a>Consumpsi eos et confregi, ut non consurgerent:ceciderunt sub pedibus meis.</span> <span class="verse"><a name="40">40</a>Accinxisti me fortitudine ad proelium,incurvasti insurgentes in me subtus me.</span> <span class="verse"><a name="41">41</a>Inimicos meos dedisti mihi dorsum,odientes me, et disperdidi eos.</span> <span class="verse"><a name="42">42</a>Clamaverunt, et non erat qui salvaret,ad Dominum, et non exaudivit eos.</span> <span class="verse"><a name="43">43</a>Contrivi eos ut pulverem terrae,quasi lutum platearum comminui eos.</span> <span class="verse"><a name="44">44</a>Salvasti me a contradictionibus populi mei,constituisti me in caput gentium.Populus, quem ignorabam, servit mihi,</span> <span class="verse"><a name="45">45</a>filii alieni blandiuntur mihi,auditu auris oboediunt mihi.</span> <span class="verse"><a name="46">46</a>Filii alieni defluuntet contremiscunt ex arcibus suis.</span> <span class="verse"><a name="47">47</a>Vivit Dominus, et benedicta petra mea,et exaltetur Deus, petra salutis meae.</span> <span class="verse"><a name="48">48</a>Deus, qui das vindictas mihiet deicis populos sub me.</span> <span class="verse"><a name="49">49</a>Qui educis me ab inimicis meiset ab insurgentibus in me elevas me;a viro iniquo liberas me.</span> <span class="verse"><a name="50">50</a>Propterea confitebor tibi, Domine, in gentibus,et nomini tuo cantabo:</span> <span class="verse"><a name="51">51</a>Magnificat salutes regis suiet facit misericordiam christo suo Davidet semini eius in sempiternum ".</span> </p></div</div></div></body></html>