<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/hos/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/hos">Hosea</a> &gt <strong>Chapter 14</strong></div><p><span class="verse"><a name="1">1</a>Poenas solvet Samaria,quoniam rebellavit contra Deum suum:in gladio peribunt,parvuli eorum elidentur,et praegnantes discindentur.</span> <span class="verse"><a name="2">2</a>Convertere, Israel, ad Dominum Deum tuum,quoniam corruisti in iniquitate tua.</span> <span class="verse"><a name="3">3</a>Tollite vobiscum verbaet convertimini ad Dominum;dicite ei: " Omnem aufer iniquitatemet accipe bonum,et reddemus fructum labiorum nostrorum.</span> <span class="verse"><a name="4">4</a>Assyria non salvabit nos;super equum non ascendemusnec vocabimus ultra: "Deos nostros!"opera manuum nostrarum,quia in te misericordiam consequetur pupillus ".</span> <span class="verse"><a name="5">5</a>" Sanabo praevaricationem eorum,diligam eos spontanee,quia aversus est furor meus ab eis.</span> <span class="verse"><a name="6">6</a>Ero quasi ros pro Israel;germinabit quasi liliumet mittet radices suas ut Libanus.</span> <span class="verse"><a name="7">7</a>Expandentur rami eius;et erit quasi oliva gloria eius,et odor eius ut Libani.</span> <span class="verse"><a name="8">8</a>Convertentur sedentes in umbra mea,colent triticumet germinabunt quasi vinea;memoriale eius sicut vinum Libani.</span> <span class="verse"><a name="9">9</a>Ephraim, quid ei ultra idola?Ego exaudio et respicio in eum.Ego ut abies virens:ex me fructus tuus invenitur ".</span> <span class="verse"><a name="10">10</a>Qui sapiens est, intellegat ista;intellegens sciat haec!Quia rectae viae Domini,et iusti ambulabunt in eis;praevaricatores vero corruent in eis.</span> </p></div</div></div></body></html>