<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/hos/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/hos">Hosea</a> &gt <strong>Chapter 11</strong></div><p><span class="verse"><a name="1">1</a>Cum puer esset Israel, dilexi eumet ex Aegypto vocavi filium meum.</span> <span class="verse"><a name="2">2</a>Quanto magis vocabam eos,tanto recesserunt a facie mea;ipsi Baalim immolabantet simulacris sacrificabant.</span> <span class="verse"><a name="3">3</a>Et ego dirigebam gressus Ephraim,portabam eos in brachiis meis,et nescierunt quod curarem eos.</span> <span class="verse"><a name="4">4</a>In funiculis humanitatis trahebam eos,in vinculis caritatis;et fui eis, quasi qui elevant infantem ad maxillas suas,et declinavi ad eum, ut vesceretur.</span> <span class="verse"><a name="5">5</a>Revertetur in terram Aegypti,et Assur ipse rex eius,quoniam noluerunt converti.</span> <span class="verse"><a name="6">6</a>Saeviet gladius in civitatibus eiuset consumet garrulos eiuset comedet eos propter consilia eorum.</span> <span class="verse"><a name="7">7</a>Populus meus pendet ad praevaricandum contra me;vocant eum ad altum, sed simul non erigunt eum.</span> <span class="verse"><a name="8">8</a>Quomodo dabo te, Ephraim,tradam te, Israel?Quomodo dabo te sicut Adama,ponam te ut Seboim?Convertitur in me cor meum,simul exardescit miseratio mea.</span> <span class="verse"><a name="9">9</a>Non faciam furorem irae meae,non convertar, ut disperdam Ephraim,quoniam Deus egoet non homo,in medio tui Sanctuset non veniam in terrore.</span> <span class="verse"><a name="10">10</a>Post Dominum ambulabunt;quasi leo rugiet,quia ipse rugiet,et in tremore accurrent filii ab occidente.</span> <span class="verse"><a name="11">11</a>Et avolabunt quasi avis ex Aegyptoet quasi columba de terra Assyriae;et collocabo eos in domibus suis,dicit Dominus.</span> </p></div</div></div></body></html>