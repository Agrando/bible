<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/hos/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/hos">Hosea</a> &gt <strong>Chapter 9</strong></div><p><span class="verse"><a name="1">1</a>Noli laetari, Israel;noli exsultare sicut populi,quia fornicatus es a Deo tuo,dilexisti mercedem super omnes areas tritici.</span> <span class="verse"><a name="2">2</a>Area et torcular non pascet eos,et vinum mentietur eis.</span> <span class="verse"><a name="3">3</a>Non manebunt in terra Domini:revertetur Ephraim in Aegyptum,et in Assyria pollutum comedent.</span> <span class="verse"><a name="4">4</a>Non libabunt Domino vinum,et non placebunt ei sacrificia eorum;quasi panis lugentium erunt eis:omnes, qui comedent eum, contaminabuntur,quia panis eorum erit tantummodo pro vita ipsorum;non intrabit in domum Domini.</span> <span class="verse"><a name="5">5</a>Quid facietis in die sollemni,in die festivitatis Domini?</span> <span class="verse"><a name="6">6</a>Ecce enim profecti sunt a vastitate;Aegyptus congregabit eos,Memphis sepeliet eos:desiderabile argentum eorumurtica hereditabit,spina in tabernaculis eorum.</span> <span class="verse"><a name="7">7</a>Venerunt dies visitationis,venerunt dies retributionis:sciat Israel!Stultus - clamet - est propheta;insanus vir spiritalis".Secundum multitudinem iniquitatis tuaemultae sunt inimicitiae tuae.</span> <span class="verse"><a name="8">8</a>Speculatur Ephraim, populus Dei mei, prophetam;laqueus aucupis super omnes vias eius,inimicitiae in ipsa domo Dei eius.</span> <span class="verse"><a name="9">9</a>Profunde peccaveruntsicut in diebus Gabaa;recordabitur iniquitatis eorumet visitabit peccata eorum.</span> <span class="verse"><a name="10">10</a>Quasi uvas in desertoinveni Israel,quasi prima poma ficulneae in initio eiusvidi patres vestros;ipsi autem intraverunt ad Baalphegoret se consecraverunt Confusioniet facti sunt abominabilessicut id, quod dilexerunt.</span> <span class="verse"><a name="11">11</a>Ephraim quasi avis avolabit gloria eorum,a partu et ab utero et a conceptu.</span> <span class="verse"><a name="12">12</a>Quod si et enutrierint filios suos,absque liberis eos faciam, absque hominibus;sed et vae eis,cum recessero ab eis!</span> <span class="verse"><a name="13">13</a>Ephraim, ut vidi, in venationem posuit sibi filios suos,et Ephraim educit ad interfectorem filios suos.</span> <span class="verse"><a name="14">14</a>"Da eis, Domine! Quid dabis eis?Da eis vulvam sine liberis et ubera arentia!".</span> <span class="verse"><a name="15">15</a>Omnes nequitiae eorum in Galgala,profecto ibi exosos habui eos.Propter malitiam operum eorumde domo mea eiciam eos.Non addam ut diligam eos;omnes principes eorum rebelles.</span> <span class="verse"><a name="16">16</a>Percussus est Ephraim,radix eorum exsiccata est,fructum nequaquam facient;quod si et genuerint,interficiam amantissima uteri eorum ".</span> <span class="verse"><a name="17">17</a>Abiciet eos Deus meus,quia non audierunt eum;et erunt vagi in nationibus.</span> </p></div</div></div></body></html>