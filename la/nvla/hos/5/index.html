<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/hos/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/hos">Hosea</a> &gt <strong>Chapter 5</strong></div><p><span class="verse"><a name="1">1</a>Audite hoc, sacerdotes,et attendite, domus Israel;et domus regis, auscultate,quia vobis iudicium est;quoniam laqueus facti estis pro Masphaet rete expansum super Thabor.</span> <span class="verse"><a name="2">2</a>Et foveam Settim profundam fecerunt;ego autem castigabo vos omnes.</span> <span class="verse"><a name="3">3</a>Ego scio Ephraim,et Israel non est absconditus a me;quia nunc fornicatus es, Ephraim,contaminatus est Israel.</span> <span class="verse"><a name="4">4</a>Non dabunt opera sua,ut revertantur ad Deum suum,quia spiritus fornicationis in medio eorum,et Dominum non cognoverunt.</span> <span class="verse"><a name="5">5</a>Et testatur arrogantia Israel in faciem suam,et Israel et Ephraim ruent in iniquitate sua:ruet etiam Iudas cum eis.</span> <span class="verse"><a name="6">6</a>In gregibus suis et in armentis suisvadent ad quaerendum Dominumet non invenient;subtraxit se ab eis.</span> <span class="verse"><a name="7">7</a>In Dominum praevaricati sunt,quia filios alienos genuerunt;nunc devorabit eos uno mense cum partibus suis.</span> <span class="verse"><a name="8">8</a>Clangite bucina in Gabaa,tuba in Rama,conclamate in Bethaven,exterrete Beniamin.</span> <span class="verse"><a name="9">9</a>Ephraim vastabitur in die correptionis;in tribubus Israel annuntio rem certam.</span> <span class="verse"><a name="10">10</a>Facti sunt principes Iudaequasi transferentes terminos;super eos effundamquasi aquam iram meam.</span> <span class="verse"><a name="11">11</a>Oppressus est Ephraim,fractum est ius,quoniam voluit abire post sordem.</span> <span class="verse"><a name="12">12</a>Et ego quasi sanies Ephraim,et quasi putredo domui Iudae.</span> <span class="verse"><a name="13">13</a>Et vidit Ephraim languorem suum,et Iuda ulcus suum;et abiit Ephraim ad Assyriamet misit ad regem magnum;sed et ipse non poterit sanare vosnec solvere poterit vos ab ulcere.</span> <span class="verse"><a name="14">14</a>Quoniam ego quasi leaena Ephraimet quasi catulus leonis domui Iudae;ego, ego capiam et vadam,tollam, et non est qui eruat.</span> <span class="verse"><a name="15">15</a>Vadens revertar ad locum meum,donec poenas solvantet quaerant faciem meam,in tribulatione sua me desiderent.</span> </p></div</div></div></body></html>