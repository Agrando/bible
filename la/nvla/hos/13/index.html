<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/hos/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/hos">Hosea</a> &gt <strong>Chapter 13</strong></div><p><span class="verse"><a name="1">1</a>Loquente Ephraim, horror factus est;dux erat in Israel.Et deliquit in Baalet mortuus est.</span> <span class="verse"><a name="2">2</a>Et nunc addunt ad peccandumfaciuntque sibi conflatile de argento suo,secundum intellegentiam suam simulacra;factura artificum totum est. His - ipsi dicunt - immolate! ".Homines vitulos osculantur.</span> <span class="verse"><a name="3">3</a>Idcirco erunt quasi nubes matutinaet sicut ros matutinus praeteriens,sicut palea turbine rapta ex areaet sicut fumus de fumario.</span> <span class="verse"><a name="4">4</a>" Ego autem Dominus, Deus tuusex terra Aegypti;et Deum absque me nescies,et salvator non est praeter me.</span> <span class="verse"><a name="5">5</a>Ego pavi te in deserto,in terra ardenti solitudinis.</span> <span class="verse"><a name="6">6</a>Iuxta pascua sua saturati suntet saturati elevaverunt cor suum,propterea obliti sunt mei.</span> <span class="verse"><a name="7">7</a>Et ego ero eis quasi leaena,sicut pardus iuxta viam insidiabor.</span> <span class="verse"><a name="8">8</a>Occurram eis quasi ursa, raptis catulis,et dirumpam claustrum cordis eorum:et consumam eos ibi quasi leo;bestia agri scindet eos.</span> <span class="verse"><a name="9">9</a>Perdo te, Israel;quis est auxiliator tuus?</span> <span class="verse"><a name="10">10</a>Ubinam est rex tuus,ut salvet te in omnibus urbibus tuis,et iudices tui, de quibus dixisti:Da mihi regem et principes"?</span> <span class="verse"><a name="11">11</a>Do tibi regem in furore meoet aufero in indignatione mea.</span> <span class="verse"><a name="12">12</a>Colligata est iniquitas Ephraim,absconditum peccatum eius.</span> <span class="verse"><a name="13">13</a>Dolores parturientis venient ei;erit filius non sapiens:suo enim tempore non stabitin ore vulvae.</span> <span class="verse"><a name="14">14</a>De manu inferni liberabo eos,de morte redimam eos?Ubi pestilentiae tuae, o mors?Ubi pestis tua, inferne?Consolatio abscondita est ab oculis meis ".</span> <span class="verse"><a name="15">15</a>Dum ipse inter fratres fructificat,veniet ventus urens, ventus Dominide deserto ascendens,et siccabit venas eiuset desolabit fontem eius.Ipse diripiet thesaurum,omne vas desiderabile.</span> </p></div</div></div></body></html>