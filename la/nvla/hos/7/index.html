<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/hos/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/hos">Hosea</a> &gt <strong>Chapter 7</strong></div><p><span class="verse"><a name="1">1</a>Cum sanare vellem Israel,revelata est iniquitas Ephraimet malitia Samariae,quia operati sunt mendacium;et fur ingressus est,foris autem spoliat turma latronum.</span> <span class="verse"><a name="2">2</a>Et non dicunt in cordibus suisomnem malitiam eorum me recordari.Nunc circumdederunt eos opera sua,coram facie mea facta sunt.</span> <span class="verse"><a name="3">3</a>In malitia sua laetificaverunt regem et in mendaciis suis principes.</span> <span class="verse"><a name="4">4</a>Omnes adulterantes;quasi clibanus succensus illi,pistor cessat excitare ignema commixtione fermenti, donec fermentetur totum.</span> <span class="verse"><a name="5">5</a>Die regis nostriinfirmi facti sunt principes ardore vini,quod apprehendit protervos.</span> <span class="verse"><a name="6">6</a>Quia applicuerunt quasi clibanum cor suumin insidiando;tota nocte dormivit ira eorum,mane ipsa ardet quasi ignis flammae.</span> <span class="verse"><a name="7">7</a>Omnes calefacti sunt quasi clibanuset devorant iudices suos.Omnes reges eorum ceciderunt;non est qui clamet in eis ad me.</span> <span class="verse"><a name="8">8</a>Ephraim in populis ipse commiscebatur;Ephraim factus est subcinericius panis, qui non reversatur.</span> <span class="verse"><a name="9">9</a>Comederunt alieni robur eius,et ipse nescit;sed et cani effusi sunt in eo,et ipse ignorat.</span> <span class="verse"><a name="10">10</a>Et testatur superbia Israel in faciem suam,nec reversi sunt ad Dominum Deum suumet non quaesierunt eum in omnibus his.</span> <span class="verse"><a name="11">11</a>Et factus est Ephraim quasi columbainsipiens non habens sensum:Aegyptum invocabant,ad Assyrios abierunt.</span> <span class="verse"><a name="12">12</a>Et cum profecti fuerint,expandam super eos rete meum;quasi volucrem caeli detraham eos, corripiam eos secundum auditionem coetus eorum.</span> <span class="verse"><a name="13">13</a>Vae eis, quoniam recesserunt a me!Vastabuntur, quia praevaricati sunt in me.Et ego redimam eos,cum ipsi locuti sint contra me mendacia?</span> <span class="verse"><a name="14">14</a>Et non clamaverunt ad me in corde suo,sed ululabant in cubilibus suis;super triticum et vinum se incidebant,contumaces sunt adversum me.</span> <span class="verse"><a name="15">15</a>Et ego erudivi eos et confortavi brachia eorum,et in me cogitaverunt malitiam.</span> <span class="verse"><a name="16">16</a>Convertuntur ad eum, qui non prodest,facti sunt quasi arcus dolosus;cadent in gladio principes eorumpropter execrationem linguae suae: ista subsannatio eorum in terra Aegypti.</span> </p></div</div></div></body></html>