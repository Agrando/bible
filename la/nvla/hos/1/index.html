<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/hos/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/hos">Hosea</a> &gt <strong>Chapter 1</strong></div><p><span class="verse"><a name="1">1</a>Verbum Domini, quod factum est ad Osee filium Beeri in die bus Oziae, Ioatham, Achaz, Ezechiae regum Iudae, et in diebus Ieroboam filii Ioas regis Israel.</span> <span class="verse"><a name="2">2</a>Principium verbi Domini per Osee. Dixit Dominus ad Osee: Vade, sume tibi mulierem fornicationumet filios fornicationum,quia fornicans fornicatur terra a Domino ".</span> <span class="verse"><a name="3">3</a>Et abiit et accepit Gomer filiam Debelaim, quae concepit et peperit ei filium.</span> <span class="verse"><a name="4">4</a>Et dixit Dominus ad eum: " Voca nomen eius 'Iezrahel', quoniam adhuc modicum et visitabo sanguinem Iezrahel super domum Iehu et cessare faciam regnum domus Israel;</span> <span class="verse"><a name="5">5</a>et in illa die conteram arcum Israel in valle Iezrahel ".</span> <span class="verse"><a name="6">6</a>Et concepit adhuc et peperit filiam; et dixit ei: " Voca nomen eius Absque misericordia", quia non addam ultra misereri domui Israel, ut ignoscam eis.</span> <span class="verse"><a name="7">7</a>Et domui Iudae miserebor et salvabo eos in Domino Deo suo et non salvabo eos in arcu et gladio et in bello et in equis et in equitibus ".</span> <span class="verse"><a name="8">8</a>Et ablactavit eam, quae erat 'Absque misericordia', et concepit et peperit filium.</span> <span class="verse"><a name="9">9</a>Et dixit: " Voca nomen eius 'Non populus meus', quia vos non populus meus, et ego 'Non sum' vobis.</span> </p></div</div></div></body></html>