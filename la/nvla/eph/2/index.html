<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/eph/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/eph">Ephesians</a> &gt <strong>Chapter 2</strong></div><p><span class="verse"><a name="1">1</a>Et vos, cum essetis mortui de lictis et peccatis vestris,</span> <span class="verse"><a name="2">2</a>in qui bus aliquando ambulastis secundum saeculum mundi huius, secundum principem potestatis aeris, spiritus, qui nunc operatur in filios diffidentiae;</span> <span class="verse"><a name="3">3</a>in quibus et nos omnes aliquando conversati sumus in concupiscentiis carnis nostrae, facientes voluntates carnis et cogitationum, et eramus natura filii irae, sicut et ceteri.</span> <span class="verse"><a name="4">4</a>Deus autem, qui dives est in misericordia, propter nimiam caritatem suam, qua dilexit nos,</span> <span class="verse"><a name="5">5</a>et cum essemus mortui peccatis, convivificavit nos Christo - gratia estis salvati -</span> <span class="verse"><a name="6">6</a>et conresuscitavit et consedere fecit in caelestibus in Christo Iesu,</span> <span class="verse"><a name="7">7</a>ut ostenderet in saeculis supervenientibus abundantes divitias gratiae suae in bonitate super nos in Christo Iesu.</span> <span class="verse"><a name="8">8</a>Gratia enim estis salvati per fidem; et hoc non ex vobis, Dei donum est:</span> <span class="verse"><a name="9">9</a>non ex operibus, ut ne quis glorietur.</span> <span class="verse"><a name="10">10</a>Ipsius enim sumus factura, creati in Christo Iesu in opera bona, quae praeparavit Deus, ut in illis ambulemus.</span> <span class="verse"><a name="11">11</a>Propter quod memores estote, quod aliquando vos gentes in carne, qui dicimini praeputium ab ea, quae dicitur circumcisio in carne manufacta,</span> <span class="verse"><a name="12">12</a>quia eratis illo in tempore sine Christo, alienati a conversatione Israel et extranei testamentorum promissionis, spem non habentes et sine Deo in mundo.</span> <span class="verse"><a name="13">13</a>Nunc autem in Christo Iesu vos, qui aliquando eratis longe, facti estis prope in sanguine Christi.</span> <span class="verse"><a name="14">14</a>Ipse est enim pax nostra, qui fecit utraque unum et medium parietem maceriae solvit, inimicitiam, in carne sua,</span> <span class="verse"><a name="15">15</a>legem mandatorum in decretis evacuans, ut duos condat in semetipso in unum novum hominem, faciens pacem,</span> <span class="verse"><a name="16">16</a>et reconciliet ambos in uno corpore Deo per crucem, interficiens inimicitiam in semetipso.</span> <span class="verse"><a name="17">17</a>Et veniens evangelizavit pacem vobis, qui longe fuistis, et pacem his, qui prope;</span> <span class="verse"><a name="18">18</a>quoniam per ipsum habemus accessum ambo in uno Spiritu ad Patrem.</span> <span class="verse"><a name="19">19</a>Ergo iam non estis extranei et advenae, sed estis concives sanctorum et domestici Dei,</span> <span class="verse"><a name="20">20</a>superaedificati super fundamentum apostolorum et prophetarum, ipso summo angulari lapide Christo Iesu,</span> <span class="verse"><a name="21">21</a>in quo omnis aedificatio compacta crescit in templum sanctum in Domino,</span> <span class="verse"><a name="22">22</a>in quo et vos coaedificamini in habitaculum Dei in Spiritu.</span> </p></div</div></div></body></html>