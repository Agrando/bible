<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/eph/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/eph">Ephesians</a> &gt <strong>Chapter 6</strong></div><p><span class="verse"><a name="1">1</a>Filii, oboedite parentibus vestris in Domino; hoc enim est iu stum.</span> <span class="verse"><a name="2">2</a>Honora patrem tuum et matrem, quod est mandatum primum cum promissione,</span> <span class="verse"><a name="3">3</a>ut bene sit tibi, et sis longaevus super terram.</span> <span class="verse"><a name="4">4</a>Et, patres, nolite ad iracundiam provocare filios vestros, sed educate illos in disciplina et correptione Domini.</span> <span class="verse"><a name="5">5</a>Servi, oboedite dominis carnalibus cum timore et tremore, in simplicitate cordis vestri, sicut Christo;</span> <span class="verse"><a name="6">6</a>non ad oculum servientes, quasi hominibus placentes, sed ut servi Christi facientes voluntatem Dei ex animo;</span> <span class="verse"><a name="7">7</a>cum bona voluntate servientes, sicut Domino et non hominibus,</span> <span class="verse"><a name="8">8</a>scientes quoniam unusquisque, si quid fecerit bonum, hoc percipiet a Domino, sive servus sive liber.</span> <span class="verse"><a name="9">9</a>Et, domini, eadem facite illis, remittentes minas, scientes quia et illorum et vester Dominus est in caelis, et personarum acceptio non est apud eum.</span> <span class="verse"><a name="10">10</a>De cetero confortamini in Domino et in potentia virtutis eius.</span> <span class="verse"><a name="11">11</a>Induite armaturam Dei, ut possitis stare adversus insidias Diaboli.</span> <span class="verse"><a name="12">12</a>Quia non est nobis colluctatio adversus sanguinem et carnem sed adversus principatus, adversus potestates, adversus mundi rectores tenebrarum harum, adversus spiritalia nequitiae in caelestibus.</span> <span class="verse"><a name="13">13</a>Propterea accipite armaturam Dei, ut possitis resistere in die malo et, omnibus perfectis, stare.</span> <span class="verse"><a name="14">14</a>State ergo succincti lumbos vestros in veritate et induti loricam iustitiae</span> <span class="verse"><a name="15">15</a>et calceati pedes in praeparatione evangelii pacis,</span> <span class="verse"><a name="16">16</a>inomnibus sumentes scutum fidei, in quo possitis omnia tela Maligni ignea exstinguere;</span> <span class="verse"><a name="17">17</a>et galeam salutis assumite et gladium Spiritus, quod est verbum Dei;</span> <span class="verse"><a name="18">18</a>per omnem orationem et obsecrationem orantes omni tempore in Spiritu, et in ipso vigilantes in omni instantia et obsecratione pro omnibus sanctis</span> <span class="verse"><a name="19">19</a>et pro me, ut detur mihi sermo in aperitione oris mei cum fiducia notum facere mysterium evangelii,</span> <span class="verse"><a name="20">20</a>pro quo legatione fungor in catena, ut in ipso audeam, prout oportet me, loqui.</span> <span class="verse"><a name="21">21</a>Ut autem et vos sciatis, quae circa me sunt, quid agam, omnia nota vobis faciet Tychicus, carissimus frater et fidelis minister in Domino,</span> <span class="verse"><a name="22">22</a>quem misi ad vos in hoc ipsum, ut cognoscatis, quae circa nos sunt, et consoletur corda vestra.</span> <span class="verse"><a name="23">23</a>Pax fratribus et caritas cum fide a Deo Patre et Domino Iesu Christo.</span> <span class="verse"><a name="24">24</a>Gratia cum omnibus, qui diligunt Dominum nostrum Iesum Christum in incorruptione.</span> </p></div</div></div></body></html>