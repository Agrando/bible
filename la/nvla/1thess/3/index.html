<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1thess">1 Thessalonians</a> &gt <strong>Chapter 3</strong></div><p><span class="verse"><a name="1">1</a>Propter quod non sustinentes amplius, placuit nobis, ut relin queremur Athenis soli,</span> <span class="verse"><a name="2">2</a>et misimus Timotheum, fratrem nostrum et cooperatorem Dei in evangelio Christi, ad confirmandos vos et exhortandos pro fide vestra,</span> <span class="verse"><a name="3">3</a>ut nemo turbetur in tribulationibus istis. Ipsi enim scitis quod in hoc positi sumus;</span> <span class="verse"><a name="4">4</a>nam et cum apud vos essemus, praedicebamus vobis passuros nos tribulationes, sicut et factum est et scitis.</span> <span class="verse"><a name="5">5</a>Propterea et ego amplius non sustinens, misi ad cognoscendam fidem vestram, ne forte tentaverit vos is qui tentat, et inanis fiat labor noster.</span> <span class="verse"><a name="6">6</a>Nunc autem, veniente Timotheo ad nos a vobis et annuntiante nobis fidem et caritatem vestram, et quia memoriam nostri habetis bonam semper, desiderantes nos videre, sicut nos quoque vos;</span> <span class="verse"><a name="7">7</a>ideo consolati sumus, fratres, propter vos in omni necessitate et tribulatione nostra per vestram fidem;</span> <span class="verse"><a name="8">8</a>quoniam nunc vivimus, si vos statis in Domino.</span> <span class="verse"><a name="9">9</a>Quam enim gratiarum actionem possumus Deo retribuere pro vobis in omni gaudio, quo gaudemus propter vos ante Deum nostrum,</span> <span class="verse"><a name="10">10</a>nocte et die abundantius orantes, ut videamus faciem vestram et compleamus ea, quae desunt fidei vestrae?</span> <span class="verse"><a name="11">11</a>Ipse autem Deus et Pater noster et Dominus noster Iesus dirigat viam nostram ad vos;</span> <span class="verse"><a name="12">12</a>vos autem Dominus abundare et superabundare faciat caritate in invicem et in omnes, quemadmodum et nos in vos;</span> <span class="verse"><a name="13">13</a>ad confirmanda corda vestra sine querela in sanctitate ante Deum et Patrem nostrum, in adventu Domini nostri Iesu cum omnibus sanctis eius. Amen.</span> </p></div</div></div></body></html>