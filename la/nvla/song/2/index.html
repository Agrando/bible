<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/song/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/song">Song of Solomon</a> &gt <strong>Chapter 2</strong></div><p><span class="verse"><a name="1">1</a>Ego flos campiet lilium convallium.</span> <span class="verse"><a name="2">2</a>Sicut lilium inter spinas,sic amica mea inter filias.</span> <span class="verse"><a name="3">3</a>Sicut malus inter ligna silvarum,sic dilectus meus inter filios.Sub umbra illius, quem desideraveram, sedi,et fructus eius dulcis gutturi meo.</span> <span class="verse"><a name="4">4</a>Introduxit me in cellam vinariam,et vexillum eius super me est caritas.</span> <span class="verse"><a name="5">5</a>Fulcite me uvarum placentis,stipate me malis,quia amore langueo.</span> <span class="verse"><a name="6">6</a>Laeva eius sub capite meo,et dextera illius amplexatur me.</span> <span class="verse"><a name="7">7</a>Adiuro vos, filiae Ierusalem,per capreas cervasque camporum,ne suscitetis neque evigilare faciatis dilectam,quoadusque ipsa velit.</span> <span class="verse"><a name="8">8</a>Vox dilecti mei!Ecce iste venitsaliens in montibus,transiliens colles.</span> <span class="verse"><a name="9">9</a>Similis est dilectus meus capreaehinnuloque cervorum.En ipse statpost parietem nostrumrespiciens per fenestras,prospiciens per cancellos.</span> <span class="verse"><a name="10">10</a>En dilectus meus loquitur mihi: Surge, amica mea,columba mea, formosa mea, et veni.</span> <span class="verse"><a name="11">11</a>Iam enim hiems transiit,imber abiit et recessit.</span> <span class="verse"><a name="12">12</a>Flores apparuerunt in terra,tempus putationis advenit;vox turturis audita estin terra nostra,</span> <span class="verse"><a name="13">13</a>ficus protulit grossos suos,vineae florentes dederunt odorem suum;surge, amica mea,speciosa mea, et veni,</span> <span class="verse"><a name="14">14</a>columba mea, in foraminibus petrae,in caverna abrupta.Ostende mihi faciem tuam,sonet vox tua in auribus meis;vox enim tua dulcis,et facies tua decora ".</span> <span class="verse"><a name="15">15</a>Capite nobis vulpes, vulpes parvulas,quae demoliuntur vineas,nam vineae nostrae florescunt.</span> <span class="verse"><a name="16">16</a>Dilectus meus mihi, et ego illi,qui pascitur inter lilia,</span> <span class="verse"><a name="17">17</a>antequam aspiret dies,et festinent umbrae.Revertere; similis esto,dilecte mi, capreaehinnuloque cervorum super montes Bether.</span> </p></div</div></div></body></html>