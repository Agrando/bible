<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/exod/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/exod">Exodus</a> &gt <strong>Chapter 40</strong></div><p><span class="verse"><a name="1">1</a>Locutusque est Dominus ad Moysen dicens:</span> <span class="verse"><a name="2">2</a>" Mense pri mo, die prima mensis eriges habitaculum, tabernaculum conventus,</span> <span class="verse"><a name="3">3</a>et pones in eo arcam testimonii, abscondes illam velo;</span> <span class="verse"><a name="4">4</a>et, illata mensa, pones super eam, quae rite praecepta sunt. Candelabrum stabit cum lucernis suis</span> <span class="verse"><a name="5">5</a>et altare aureum, in quo adoletur incensum, coram arca testimonii. Velum in introitu habitaculi pones,</span> <span class="verse"><a name="6">6</a>et ante tabernaculum conventus altare holocausti,</span> <span class="verse"><a name="7">7</a>et labrum inter altare et tabernaculum conventus et implebis illud aqua.</span> <span class="verse"><a name="8">8</a>Circumdabisque atrium tentoriis et pones velum in porta eius.</span> <span class="verse"><a name="9">9</a>Et, assumpto unctionis oleo, unges habitaculum et omnia, quae in eo sunt, et consecrabis illud cum vasis suis, et erit sanctum.</span> <span class="verse"><a name="10">10</a>Unges quoque altare holocausti et omnia vasa eius et consecrabis altare, et erit sanctum sanctorum.</span> <span class="verse"><a name="11">11</a>Et unges labrum cum basi sua et consecrabis illud.</span> <span class="verse"><a name="12">12</a>Applicabisque Aaron et filios eius ad fores tabernaculi conventus; et lotos aqua</span> <span class="verse"><a name="13">13</a>indues Aaron sanctis vestibus, unges et consecrabis eum, ut mihi sacerdotio fungatur;</span> <span class="verse"><a name="14">14</a>filios eius applicabis et vesties eos tunicis</span> <span class="verse"><a name="15">15</a>et unges eos, sicut unxisti patrem eorum, ut mihi sacerdotio fungantur, et unctio eorum erit eis in sacerdotium sempiternum in generationibus eorum ".</span> <span class="verse"><a name="16">16</a>Fecitque Moyses omnia, quae praeceperat ei Dominus: sic fecit.</span> <span class="verse"><a name="17">17</a>Igitur mense primo anni secundi, prima die mensis collocatum est habitaculum.</span> <span class="verse"><a name="18">18</a>Erexitque Moyses illud et posuit bases ac tabulas et vectes statuitque columnas</span> <span class="verse"><a name="19">19</a>et expandit tentorium super habitaculum, imposito desuper operimento, sicut Dominus imperaverat Moysi.</span> <span class="verse"><a name="20">20</a>Sumpsit et posuit testimonium in arca et, subditis infra vectibus, posuit propitiatorium desuper.</span> <span class="verse"><a name="21">21</a>Cumque intulisset arcam in habitaculum, appendit ante eam velum, sicut iusserat Dominus Moysi.</span> <span class="verse"><a name="22">22</a>Posuit et mensam in tabernaculo conventus ad plagam septentrionalem extra velum,</span> <span class="verse"><a name="23">23</a>ordinatis coram propositionis panibus, sicut praeceperat Dominus Moysi.</span> <span class="verse"><a name="24">24</a>Posuit et candelabrum in tabernaculo conventus e regione mensae in parte australi,</span> <span class="verse"><a name="25">25</a>locatis per ordinem lucernis, sicut praeceperat Dominus Moysi.</span> <span class="verse"><a name="26">26</a>Posuit et altare aureum in tabernaculo conventus coram propitiatorio</span> <span class="verse"><a name="27">27</a>et adolevit super eo incensum aromatum, sicut iusserat Dominus Moysi.</span> <span class="verse"><a name="28">28</a>Posuit et velum in introitu habitaculi</span> <span class="verse"><a name="29">29</a>et altare holocausti in vestibulo habitaculi, tabernaculi conventus, offerens in eo holocaustum et sacrificium, sicut Dominus imperaverat Moysi.</span> <span class="verse"><a name="30">30</a>Labrum quoque statuit inter tabernaculum conventus et altare implens illud aqua;</span> <span class="verse"><a name="31">31</a>laveruntque Moyses et Aaron ac filii eius manus suas et pedes,</span> <span class="verse"><a name="32">32</a>cum ingrederentur tabernaculum conventus et accederent ad altare, sicut praeceperat Dominus Moysi.</span> <span class="verse"><a name="33">33</a>Erexit et atrium per gyrum habitaculi et altaris, ducto in introitu eius velo. Sic complevit opus.</span> <span class="verse"><a name="34">34</a>Et operuit nubes tabernaculum conventus, et gloria Domini implevit habitaculum.</span> <span class="verse"><a name="35">35</a>Nec poterat Moyses ingredi tabernaculum conventus, quia habitavit nubes super illud, et gloria Domini replevit habitaculum.</span> <span class="verse"><a name="36">36</a>Si quando nubes de tabernaculo ascendebat, proficiscebantur filii Israel in omnibus stationibus suis;</span> <span class="verse"><a name="37">37</a>si autem non ascendebat nubes, non proficiscebantur usque in diem, quo levabatur.</span> <span class="verse"><a name="38">38</a>Nubes quippe Domini incubabat per diem habitaculo, et ignis in nocte, ante oculos universae domus Israel per cunctas mansiones suas." "</span> </p></div</div></div></body></html>