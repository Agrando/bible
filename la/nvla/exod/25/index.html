<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/exod/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/exod">Exodus</a> &gt <strong>Chapter 25</strong></div><p><span class="verse"><a name="1">1</a>Locutusque est Dominus ad Moysen dicens:</span> <span class="verse"><a name="2">2</a>" Loquere filiis Israel, ut tollant mihi donaria; ab omni homine, qui offert ultroneus, accipietis ea.</span> <span class="verse"><a name="3">3</a>Haec sunt autem, quae accipere debetis: aurum et argentum et aes,</span> <span class="verse"><a name="4">4</a>hyacinthum et purpuram coccumque et byssum, pilos caprarum</span> <span class="verse"><a name="5">5</a>et pelles arietum rubricatas pellesque delphini et ligna acaciae,</span> <span class="verse"><a name="6">6</a>oleum ad luminaria concinnanda, aromata in unguentum et in thymiama boni odoris,</span> <span class="verse"><a name="7">7</a>lapides onychinos et gemmas ad ornandum ephod ac pectorale.</span> <span class="verse"><a name="8">8</a>Facientque mihi sanctuarium, et habitabo in medio eorum.</span> <span class="verse"><a name="9">9</a>Iuxta omnem similitudinem habitaculi, quam ostendam tibi, et omnium vasorum in cultum eius: sicque facietis illud.</span> <span class="verse"><a name="10">10</a>Arcam de lignis acaciae compingent; cuius longitudo habeat duos semis cubitos, latitudo cubitum et dimidium, altitudo cubitum similiter ac semissem.</span> <span class="verse"><a name="11">11</a>Et deaurabis eam auro mundissimo intus et foris; faciesque supra coronam auream per circuitum</span> <span class="verse"><a name="12">12</a>et conflabis ei quattuor circulos aureos, quos pones in quattuor arcae pedibus: duo circuli sint in latere uno et duo in altero.</span> <span class="verse"><a name="13">13</a>Facies quoque vectes de lignis acaciae et operies eos auro;</span> <span class="verse"><a name="14">14</a>inducesque per circulos, qui sunt in arcae lateribus, ut portetur in eis;</span> <span class="verse"><a name="15">15</a>qui semper erunt in circulis nec umquam extrahentur ab eis.</span> <span class="verse"><a name="16">16</a>Ponesque in arcam testimonium, quod dabo tibi.</span> <span class="verse"><a name="17">17</a>Facies et propitiatorium de auro mundissimo; duos cubitos et dimidium tenebit longitudo eius, et cubitum ac semissem latitudo.</span> <span class="verse"><a name="18">18</a>Duos quoque cherubim aureos et productiles facies ex utraque parte propitiatorii,</span> <span class="verse"><a name="19">19</a>cherub unus sit in latere uno et alter in altero; ex propitiatorio facies cherubim in utraque parte eius.</span> <span class="verse"><a name="20">20</a>Expandent alas sursum et operient alis suis propitiatorium; respicientque se mutuo, versis vultibus in propitiatorium,</span> <span class="verse"><a name="21">21</a>quo operienda est arca, in qua pones testimonium, quod dabo tibi.</span> <span class="verse"><a name="22">22</a>Et conveniam te ibi et loquar ad te supra propitiatorium de medio duorum cherubim, qui erunt super arcam testimonii, cuncta, quae mandabo per te filiis Israel.</span> <span class="verse"><a name="23">23</a>Facies et mensam de lignis acaciae habentem duos cubitos longitudinis et in latitudine cubitum et in altitudine cubitum ac semissem.</span> <span class="verse"><a name="24">24</a>Et inaurabis eam auro purissimo; faciesque illi coronam auream per circuitum.</span> <span class="verse"><a name="25">25</a>Facies quoque ei limbum altum quattuor digitis per circuitum et super illum coronam auream.</span> <span class="verse"><a name="26">26</a>Quattuor quoque circulos aureos praeparabis et pones eos in quattuor angulis eiusdem mensae per singulos pedes.</span> <span class="verse"><a name="27">27</a>Iuxta limbum erunt circuli aurei, ut mittantur vectes per eos, et possit mensa portari.</span> <span class="verse"><a name="28">28</a>Ipsosque vectes facies de lignis acaciae et circumdabis auro, et per ipsos subvehitur mensa.</span> <span class="verse"><a name="29">29</a>Parabis et acetabula ac phialas, vasa et cyathos, in quibus offerenda sunt libamina, ex auro purissimo.</span> <span class="verse"><a name="30">30</a>Et pones super mensam panes propositionis in conspectu meo semper.</span> <span class="verse"><a name="31">31</a>Facies et candelabrum ductile de auro mundissimo: basis et hastile eius, scyphi et sphaerulae ac flores in unum efformentur.</span> <span class="verse"><a name="32">32</a>Sex calami egredientur de lateribus, tres ex uno latere et tres ex altero.</span> <span class="verse"><a name="33">33</a>Tres scyphi quasi in nucis modum in calamo uno sphaerulaeque simul et flores; et tres similiter scyphi instar nucis in calamo altero sphaerulaeque simul et flores: hoc erit opus sex calamorum, qui producendi sunt de hastili.</span> <span class="verse"><a name="34">34</a>In ipso autem hastili candelabri erunt quattuor scyphi in nucis modum sphaerulaeque et flores.</span> <span class="verse"><a name="35">35</a>Singulae sphaerulae sub binis calamis per tria loca, qui simul sex fiunt, procedentes de hastili uno.</span> <span class="verse"><a name="36">36</a>Sphaerulae igitur et calami unum cum ipso erunt, totum ductile de auro purissimo.</span> <span class="verse"><a name="37">37</a>Facies et lucernas septem et pones eas super candelabrum, ut luceant in locum ex adverso.</span> <span class="verse"><a name="38">38</a>Emunctoria quoque et vasa, in quibus emuncta condantur, fient de auro purissimo.</span> <span class="verse"><a name="39">39</a>Omne pondus candelabri cum universis vasis suis habebit talentum auri purissimi.</span> <span class="verse"><a name="40">40</a>Inspice et fac secundum exemplar, quod tibi in monte monstratum est.</span> </p></div</div></div></body></html>