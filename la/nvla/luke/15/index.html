<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/luke/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/luke">Luke</a> &gt <strong>Chapter 15</strong></div><p><span class="verse"><a name="1">1</a>Erant autem appropinquan tes ei omnes publicani et pec catores, ut audirent illum.</span> <span class="verse"><a name="2">2</a>Et murmurabant pharisaei et scribae dicentes: " Hic peccatores recipit et manducat cum illis ".</span> <span class="verse"><a name="3">3</a>Et ait ad illos parabolam istam dicens:</span> <span class="verse"><a name="4">4</a>" Quis ex vobis homo, qui habet centum oves et si perdiderit unam ex illis, nonne dimittit nonaginta novem in deserto et vadit ad illam, quae perierat, donec inveniat illam?</span> <span class="verse"><a name="5">5</a>Et cum invenerit eam, imponit in umeros suos gaudens</span> <span class="verse"><a name="6">6</a>et veniens domum convocat amicos et vicinos dicens illis: Congratulamini mihi, quia inveni ovem meam, quae perierat".</span> <span class="verse"><a name="7">7</a>Dico vobis: Ita gaudium erit in caelo super uno peccatore paenitentiam agente quam super nonaginta novem iustis, qui non indigent paenitentia.</span> <span class="verse"><a name="8">8</a>Aut quae mulier habens drachmas decem, si perdiderit drachmam unam, nonne accendit lucernam et everrit domum et quaerit diligenter, donec inveniat?</span> <span class="verse"><a name="9">9</a>Et cum invenerit, convocat amicas et vicinas dicens: "Congratulamini mihi, quia inveni drachmam, quam perdideram".</span> <span class="verse"><a name="10">10</a>Ita dico vobis: Gaudium fit coram angelis Dei super uno peccatore paenitentiam agente ".</span> <span class="verse"><a name="11">11</a>Ait autem: " Homo quidam habebat duos filios.</span> <span class="verse"><a name="12">12</a>Et dixit adulescentior ex illis patri: "Pater, da mihi portionem substantiae, quae me contingit". Et divisit illis substantiam.</span> <span class="verse"><a name="13">13</a>Et non post multos dies, congregatis omnibus, adulescentior filius peregre profectus est in regionem longinquam et ibi dissipavit substantiam suam vivendo luxuriose.</span> <span class="verse"><a name="14">14</a>Et postquam omnia consummasset, facta est fames valida in regione illa, et ipse coepit egere.</span> <span class="verse"><a name="15">15</a>Et abiit et adhaesit uni civium regionis illius, et misit illum in villam suam, ut pasceret porcos;</span> <span class="verse"><a name="16">16</a>et cupiebat saturari de siliquis, quas porci manducabant, et nemo illi dabat.</span> <span class="verse"><a name="17">17</a>In se autem reversus dixit: "Quanti mercennarii patris mei abundant panibus, ego autem hic fame pereo.</span> <span class="verse"><a name="18">18</a>Surgam et ibo ad patrem meum et dicam illi: Pater, peccavi in caelum et coram te</span> <span class="verse"><a name="19">19</a>et iam non sum dignus vocari filius tuus; fac me sicut unum de mercennariis tuis".</span> <span class="verse"><a name="20">20</a>Et surgens venit ad patrem suum.Cum autem adhuc longe esset, vidit illum pater ipsius et misericordia motus est et accurrens cecidit supra collum eius et osculatus est illum.</span> <span class="verse"><a name="21">21</a>Dixitque ei filius: "Pater, peccavi in caelum et coram te; iam non sum dignus vocari filius tuus".</span> <span class="verse"><a name="22">22</a>Dixit autem pater ad servos suos: "Cito proferte stolam primam et induite illum et date anulum in manum eius et calceamenta in pedes</span> <span class="verse"><a name="23">23</a>et adducite vitulum saginatum, occidite et manducemus et epulemur,</span> <span class="verse"><a name="24">24</a>quia hic filius meus mortuus erat et revixit, perierat et inventus est". Et coeperunt epulari.</span> <span class="verse"><a name="25">25</a>Erat autem filius eius senior in agro et, cum veniret et appropinquaret domui, audivit symphoniam et choros</span> <span class="verse"><a name="26">26</a>et vocavit unum de servis et interrogavit quae haec essent.</span> <span class="verse"><a name="27">27</a>Isque dixit illi: "Frater tuus venit, et occidit pater tuus vitulum saginatum, quia salvum illum recepit".</span> <span class="verse"><a name="28">28</a>Indignatus est autem et nolebat introire. Pater ergo illius egressus coepit rogare illum.</span> <span class="verse"><a name="29">29</a>At ille respondens dixit patri suo: "Ecce tot annis servio tibi et numquam mandatum tuum praeterii, et numquam dedisti mihi haedum, ut cum amicis meis epularer;</span> <span class="verse"><a name="30">30</a>sed postquam filius tuus hic, qui devoravit substantiam tuam cum meretricibus, venit, occidisti illi vitulum saginatum".</span> <span class="verse"><a name="31">31</a>At ipse dixit illi: "Fili, tu semper mecum es, et omnia mea tua sunt;</span> <span class="verse"><a name="32">32</a>epulari autem et gaudere oportebat, quia frater tuus hic mortuus erat et revixit, perierat et inventus est" ".</span> </p></div</div></div></body></html>