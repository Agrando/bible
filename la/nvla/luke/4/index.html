<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/luke">Luke</a> &gt <strong>Chapter 4</strong></div><p><span class="verse"><a name="1">1</a>Iesus autem plenus Spiritu Sancto regressus est ab Iordane et agebatur in Spiritu in deserto</span> <span class="verse"><a name="2">2</a>diebus quadraginta et tentabatur a Diabolo. Et nihil manducavit in diebus illis et, consummatis illis, esuriit.</span> <span class="verse"><a name="3">3</a>Dixit autem illi Diabolus: " Si Filius Dei es, dic lapidi huic, ut panis fiat ".</span> <span class="verse"><a name="4">4</a>Et respondit ad illum Iesus: " Scriptum est: "Non in pane solo vivet homo" ".</span> <span class="verse"><a name="5">5</a>Et sustulit illum et ostendit illi omnia regna orbis terrae in momento temporis;</span> <span class="verse"><a name="6">6</a>et ait ei Diabolus: " Tibi dabo potestatem hanc universam et gloriam illorum, quia mihi tradita est, et, cui volo, do illam:</span> <span class="verse"><a name="7">7</a>tu ergo, si adoraveris coram me, erit tua omnis ".</span> <span class="verse"><a name="8">8</a>Et respondens Iesus dixit illi: " Scriptum est: "Dominum Deum tuum adorabis et illi soli servies" ".</span> <span class="verse"><a name="9">9</a>Duxit autem illum in Ierusalem et statuit eum supra pinnam templi et dixit illi: " Si Filius Dei es, mitte te hinc deorsum.</span> <span class="verse"><a name="10">10</a>Scriptum est enim:Angelis suis mandabit de te,ut conservent te"</span> <span class="verse"><a name="11">11</a>et: "In manibus tollent te,ne forte offendas ad lapidem pedem tuum" ".</span> <span class="verse"><a name="12">12</a>Et respondens Iesus ait illi: " Dictum est: "Non tentabis Dominum Deum tuum" ".</span> <span class="verse"><a name="13">13</a>Et consummata omni tentatione, Diabolus recessit ab illo usque ad tempus.</span> <span class="verse"><a name="14">14</a>Et regressus est Iesus in virtute Spiritus in Galilaeam. Et fama exiit per universam regionem de illo.</span> <span class="verse"><a name="15">15</a>Et ipse docebat in synagogis eorum et magnificabatur ab omnibus.</span> <span class="verse"><a name="16">16</a>Et venit Nazareth, ubi erat nutritus, et intravit secundum consuetudinem suam die sabbati in synagogam et surrexit legere.</span> <span class="verse"><a name="17">17</a>Et tradi tus est illi liber prophetae Isaiae; etut revolvit librum, invenit locum, ubi scriptum erat:</span> <span class="verse"><a name="18">18</a>" Spiritus Domini super me;propter quod unxit meevangelizare pauperibus,misit me praedicare captivis remissionemet caecis visum,dimittere confractos in remissione,</span> <span class="verse"><a name="19">19</a>praedicare annum Domini acceptum ".</span> <span class="verse"><a name="20">20</a>Et cum plicuisset librum, reddidit ministro et sedit; et omnium in synagoga oculi erant intendentes in eum.</span> <span class="verse"><a name="21">21</a>Coepit autem dicere ad illos: " Hodie impleta est haec Scriptura in auribus vestris ".</span> <span class="verse"><a name="22">22</a>Et omnes testimonium illi dabant et mirabantur in verbis gratiae, quae procedebant de ore ipsius, et dicebant: " Nonne hic filius est Ioseph? ".</span> <span class="verse"><a name="23">23</a>Et ait illis: " Utique dicetis mihi hanc similitudinem: "Medice, cura teipsum; quanta audivimus facta in Capharnaum, fac et hic in patria tua" .</span> <span class="verse"><a name="24">24</a>Ait autem: " Amen dico vobis: Nemo propheta acceptus est in patria sua.</span> <span class="verse"><a name="25">25</a>In veritate autem dico vobis: Multae viduae erant in diebus Eliae in Israel, quando clausum est caelum annis tribus et mensibus sex, cum facta est fames magna in omni terra;</span> <span class="verse"><a name="26">26</a>et ad nullam illarum missus est Elias nisi in Sarepta Sidoniae ad mulierem viduam.</span> <span class="verse"><a name="27">27</a>Et multi leprosi erant in Israel sub Eliseo propheta; et nemo eorum mundatus est nisi Naaman Syrus ".</span> <span class="verse"><a name="28">28</a>Et repleti sunt omnes in synagoga ira haec audientes;</span> <span class="verse"><a name="29">29</a>et surrexerunt et eiecerunt illum extra civitatem et duxerunt illum usque ad supercilium montis, supra quem civitas illorum erat aedificata, ut praecipitarent eum.</span> <span class="verse"><a name="30">30</a>Ipse autem transiens per medium illorum ibat.</span> <span class="verse"><a name="31">31</a>Et descendit in Capharnaum civitatem Galilaeae. Et docebat illos sabbatis;</span> <span class="verse"><a name="32">32</a>et stupebant in doctrina eius, quia in potestate erat sermo ipsius.</span> <span class="verse"><a name="33">33</a>Et in synagoga erat homo habens spiritum daemonii immundi; et exclamavit voce magna:</span> <span class="verse"><a name="34">34</a>" Sine; quid nobis et tibi, Iesu Nazarene? Venisti perdere nos? Scio te qui sis: Sanctus Dei ".</span> <span class="verse"><a name="35">35</a>Et increpavit illi Iesus dicens: " Obmutesce et exi ab illo! ". Et cum proiecisset illum daemonium in medium, exiit ab illo nihilque illum nocuit.</span> <span class="verse"><a name="36">36</a>Et factus est pavor in omnibus; et colloquebantur ad invicem dicentes:  Quod est hoc verbum, quia in potestate et virtute imperat immundis spiritibus, et exeunt? ".</span> <span class="verse"><a name="37">37</a>Et divulgabatur fama de illo in omnem locum regionis.</span> <span class="verse"><a name="38">38</a>Surgens autem de synagoga introivit in domum Simonis. Socrus autem Simonis tenebatur magna febri; et rogaverunt illum pro ea.</span> <span class="verse"><a name="39">39</a>Et stans super illam imperavit febri, et dimisit illam; et continuo surgens ministrabat illis.</span> <span class="verse"><a name="40">40</a>Cum sol autem occidisset, omnes, qui habebant infirmos variis languoribus, ducebant illos ad eum; at ille singulis manus imponens curabat eos.</span> <span class="verse"><a name="41">41</a>Exibant autem daemonia a multis clamantia et dicentia: " Tu es Filius Dei ". Et increpans non sinebat ea loqui, quia sciebant ipsum esse Christum.</span> <span class="verse"><a name="42">42</a>Facta autem die, egressus ibat in desertum locum; et turbae requirebant eum et venerunt usque ad ipsum et detinebant illum, ne discederet ab eis.</span> <span class="verse"><a name="43">43</a>Quibus ille ait: " Et aliis civitatibus oportet me evangelizare regnum Dei, quia ideo missus sum ".</span> <span class="verse"><a name="44">44</a>Et erat praedicans in synagogis Iudaeae.</span> </p></div</div></div></body></html>