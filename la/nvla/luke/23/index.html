<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/luke">Luke</a> &gt <strong>Chapter 23</strong></div><p><span class="verse"><a name="1">1</a>Et surgens omnis multitudo eorum duxerunt illum ad Pi latum.</span> <span class="verse"><a name="2">2</a>Coeperunt autem accusare illum dicentes: " Hunc invenimus subvertentem gentem nostram et prohibentem tributa dare Caesari et dicentem se Christum regem esse ".</span> <span class="verse"><a name="3">3</a>Pilatus autem interrogavit eum dicens: " Tu es rex Iudaeorum? ". At ille respondens ait: " Tu dicis ".</span> <span class="verse"><a name="4">4</a>Ait autem Pilatus ad principes sacerdotum et turbas: " Nihil invenio causae in hoc homine ".</span> <span class="verse"><a name="5">5</a>At illi invalescebant dicentes: " Commovet populum docens per universam Iudaeam et in cipiens a Galilaea usque huc! ".</span> <span class="verse"><a name="6">6</a>Pilatus autem audiens interrogavit si homo Galilaeus esset;</span> <span class="verse"><a name="7">7</a>et ut cognovit quod de Herodis potestate esset, remisit eum ad Herodem, qui et ipse Hierosolymis erat illis diebus.</span> <span class="verse"><a name="8">8</a>Herodes autem, viso Iesu, gavisus est valde; erat enim cupiens ex multo tempore videre eum, eo quod audiret de illo et sperabat signum aliquod videre ab eo fieri.</span> <span class="verse"><a name="9">9</a>Interrogabat autem illum multis sermonibus; at ipse nihil illi respondebat.</span> <span class="verse"><a name="10">10</a>Stabant etiam principes sacerdotum et scribae constanter accusantes eum.</span> <span class="verse"><a name="11">11</a>Sprevit autem illum Herodes cum exercitu suo et illusit indutum veste alba et remisit ad Pilatum.</span> <span class="verse"><a name="12">12</a>Facti sunt autem amici inter se Herodes et Pilatus in ipsa die; nam antea inimici erant ad invicem.</span> <span class="verse"><a name="13">13</a>Pilatus autem, convocatis principibus sacerdotum et magistratibus et plebe,</span> <span class="verse"><a name="14">14</a>dixit ad illos: " Obtulistis mihi hunc hominem quasi avertentem populum, et ecce ego coram vobis interrogans nullam causam inveni in homine isto ex his, in quibus eum accusatis,</span> <span class="verse"><a name="15">15</a>sedneque Herodes; remisit enim illum ad nos. Et ecce nihil dignum morte actum est ei.</span> <span class="verse"><a name="16">16</a>Emendatum ergo illum dimittam ".</span> <span class="verse"><a name="17">17</a>()</span> <span class="verse"><a name="18">18</a>Exclamavit autem universa turba dicens: " Tolle hunc et dimitte nobis Barabbam! ",</span> <span class="verse"><a name="19">19</a>qui erat propter seditionem quandam factam in civitate et homicidium missus in carcerem.</span> <span class="verse"><a name="20">20</a>Iterum autem Pilatus locutus est ad illos volens dimittere Iesum,</span> <span class="verse"><a name="21">21</a>at illi succlamabant dicentes: " Crucifige, crucifige illum! ".</span> <span class="verse"><a name="22">22</a>Ille autem tertio dixit ad illos: " Quid enim mali fecit iste? Nullam causam mortis invenio in eo; corripiam ergo illum et dimittam ".</span> <span class="verse"><a name="23">23</a>At illi instabant vocibus magnis postulantes, ut crucifigeretur, et invalescebant voces eorum.</span> <span class="verse"><a name="24">24</a>Et Pilatus adiudicavit fieri petitionem eorum:</span> <span class="verse"><a name="25">25</a>dimisit autem eum, qui propter seditionem et homicidium missus fuerat in carcerem, quem petebant; Iesum vero tradidit voluntati eorum.</span> <span class="verse"><a name="26">26</a>Et cum abducerent eum, apprehenderunt Simonem quendam Cyrenensem venientem de villa et imposuerunt illi crucem portare post Iesum.</span> <span class="verse"><a name="27">27</a>Sequebatur autem illum multa turba populi et mulierum, quae plangebant et lamentabant eum.</span> <span class="verse"><a name="28">28</a>Conversus autem ad illas Iesus dixit: " Filiae Ierusalem, nolite flere super me, sed super vos ipsas flete et super filios vestros,</span> <span class="verse"><a name="29">29</a>quoniam ecce venient dies, in quibus dicent: "Beatae steriles et ventres, qui non genuerunt, et ubera, quae non lactaverunt!".</span> <span class="verse"><a name="30">30</a>Tunc incipient dicere montibus: "Cadite super nos!", et collibus: Operite nos!",</span> <span class="verse"><a name="31">31</a>quia si in viridi ligno haec faciunt, in arido quid fiet? ".</span> <span class="verse"><a name="32">32</a>Ducebantur autem et alii duo nequam cum eo, ut interficerentur.</span> <span class="verse"><a name="33">33</a>Et postquam venerunt in locum, qui vocatur Calvariae, ibi crucifixerunt eum et latrones, unum a dextris et alterum a sinistris.</span> <span class="verse"><a name="34">34</a>Iesus autem dicebat: " Pater, dimitte illis, non enim sciunt quid faciunt ".Dividentes vero vestimenta eius miserunt sortes.</span> <span class="verse"><a name="35">35</a>Et stabat populus exspectans. Et deridebant illum et principes dicentes: " Alios salvos fecit; se salvum faciat, si hic est Christus Dei electus! ".</span> <span class="verse"><a name="36">36</a>Illudebant autem ei et milites accedentes, acetum offerentes illi</span> <span class="verse"><a name="37">37</a>et dicentes: " Si tu es rex Iudaeorum, salvum te fac! ".</span> <span class="verse"><a name="38">38</a>Erat autem et superscriptio super illum: " Hic est rex Iudaeorum ".</span> <span class="verse"><a name="39">39</a>Unus autem de his, qui pendebant, latronibus blasphemabat eum dicens: " Nonne tu es Christus? Salvum fac temetipsum et nos! ".</span> <span class="verse"><a name="40">40</a>Respondens autem alter increpabat illum dicens: " Neque tu times Deum, quod in eadem damnatione es?</span> <span class="verse"><a name="41">41</a>Et nos quidem iuste, nam digna factis recipimus! Hic vero nihil mali gessit ".</span> <span class="verse"><a name="42">42</a>Et dicebat: " Iesu, memento mei, cum veneris in regnum tuum ".</span> <span class="verse"><a name="43">43</a>Et dixit illi: " Amen dico tibi: Hodie mecum eris in paradiso ".</span> <span class="verse"><a name="44">44</a>Et erat iam fere hora sexta, et tenebrae factae sunt in universa terra usque in horam nonam,</span> <span class="verse"><a name="45">45</a>et obscuratus est sol, et velum templi scissum est medium.</span> <span class="verse"><a name="46">46</a>Et clamans voce magna Iesus ait: " Pater, in manus tuas commendo spiritum meum "; et haec dicens exspiravit.</span> <span class="verse"><a name="47">47</a>Videns autem centurio, quod factum fuerat, glorificavit Deum dicens: " Vere hic homo iustus erat! ".</span> <span class="verse"><a name="48">48</a>Et omnis turba eorum, qui simul aderant ad spectaculum istud et videbant, quae fiebant, percutientes pectora sua revertebantur.</span> <span class="verse"><a name="49">49</a>Stabant autem omnes noti eius a longe et mulieres, quae secutae erant eum a Galilaea, haec videntes.</span> <span class="verse"><a name="50">50</a>Et ecce vir nomine Ioseph, qui erat decurio, vir bonus et iustus</span> <span class="verse"><a name="51">51</a>Chic non consenserat consilio et actibus eorum - ab Arimathaea civitate Iudaeorum, qui exspectabat regnum Dei,</span> <span class="verse"><a name="52">52</a>hic accessit ad Pilatum et petiit corpus Iesu</span> <span class="verse"><a name="53">53</a>et depositum involvit sindone et posuit eum in monumento exciso, in quo nondum quisquam positus fuerat.</span> <span class="verse"><a name="54">54</a>Et dies erat Parasceves, et sabbatum illucescebat.</span> <span class="verse"><a name="55">55</a>Subsecutae autem mulieres, quae cum ipso venerant de Galilaea, viderunt monumentum et quemadmodum positum erat corpus eius;</span> <span class="verse"><a name="56">56</a>et revertentes paraverunt aromata et unguenta et sabbato quidem siluerunt secundum mandatum.</span> </p></div</div></div></body></html>