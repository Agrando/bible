<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/luke">Luke</a> &gt <strong>Chapter 21</strong></div><p><span class="verse"><a name="1">1</a>Respiciens autem vidit eos, qui mittebant munera sua in gazophylacium, divites.</span> <span class="verse"><a name="2">2</a>Vidit autem quandam viduam pauperculam mittentem illuc minuta duo</span> <span class="verse"><a name="3">3</a>et dixit: " Vere dico vobis: Vidua haec pauper plus quam omnes misit.</span> <span class="verse"><a name="4">4</a>Nam omnes hi ex abundantia sua miserunt in munera; haec autem ex inopia sua omnem victum suum, quem habebat, misit ".</span> <span class="verse"><a name="5">5</a>Et quibusdam dicentibus de templo, quod lapidibus bonis et donis ornatum, esset dixit:</span> <span class="verse"><a name="6">6</a>" Haec quae videtis, venient dies, in quibus non relinquetur lapis super lapidem, qui non destruatur ".</span> <span class="verse"><a name="7">7</a>Interrogaverunt autem illum dicentes: " Praeceptor, quando ergo haec erunt, et quod signum, cum fieri incipient? ".</span> <span class="verse"><a name="8">8</a>Qui dixit: " Videte, ne seducamini. Multi enim venient in nomine meo dicentes: "Ego sum" et: "Tempus appropinquavit". Nolite ergo ire post illos.</span> <span class="verse"><a name="9">9</a>Cum autem audieritis proelia et seditiones, nolite terreri; oportet enim primum haec fieri, sed non statim finis ".</span> <span class="verse"><a name="10">10</a>Tunc dicebat illis: " Surget gens contra gentem, et regnum adversus regnum;</span> <span class="verse"><a name="11">11</a>et terrae motus magni et per loca fames et pestilentiae erunt, terroresque et de caelo signa magna erunt.</span> <span class="verse"><a name="12">12</a>Sed ante haec omnia inicient vobis manus suas et persequentur tradentes in synagogas et custodias, et trahemini ad reges et praesides propter nomen meum;</span> <span class="verse"><a name="13">13</a>continget autem vobis in testimonium.</span> <span class="verse"><a name="14">14</a>Ponite ergo in cordibus vestris non praemeditari quemadmodum respondeatis;</span> <span class="verse"><a name="15">15</a>ego enim dabo vobis os et sapientiam, cui non poterunt resistere vel contradicere omnes adversarii vestri.</span> <span class="verse"><a name="16">16</a>Trademini autem et a parentibus et fratribus et cognatis et amicis, et morte afficient ex vobis,</span> <span class="verse"><a name="17">17</a>et eritis odio omnibus propter nomen meum.</span> <span class="verse"><a name="18">18</a>Et capillus de capite vestro non peribit.</span> <span class="verse"><a name="19">19</a>In patientia vestra possidebitis animas vestras.</span> <span class="verse"><a name="20">20</a>Cum autem videritis circumdari ab exercitu Ierusalem, tunc scitote quia appropinquavit desolatio eius.</span> <span class="verse"><a name="21">21</a>Tunc, qui in Iudaea sunt, fugiant in montes; et, qui in medio eius, discedant; et, qui in regionibus, non intrent in eam.</span> <span class="verse"><a name="22">22</a>Quia dies ultionis hi sunt, ut impleantur omnia, quae scripta sunt.</span> <span class="verse"><a name="23">23</a>Vae autem praegnantibus et nutrientibus in illis diebus! Erit enim pressura magna super terram et ira populo huic,</span> <span class="verse"><a name="24">24</a>et cadent in ore gladii et captivi ducentur in omnes gentes, et Ierusalem calcabitur a gentibus, donec impleantur tempora nationum.</span> <span class="verse"><a name="25">25</a>Et erunt signa in sole et luna et stellis, et super terram pressura gentium prae confusione sonitus maris et fluctuum,</span> <span class="verse"><a name="26">26</a>arescentibus hominibus prae timore et exspectatione eorum, quae supervenient orbi, nam virtutes caelorum movebuntur.</span> <span class="verse"><a name="27">27</a>Et tunc videbunt Filium hominis venientem in nube cum potestate et gloria magna.</span> <span class="verse"><a name="28">28</a>His autem fieri incipientibus, respicite et levate capita vestra, quoniam appropinquat redemptio vestra ".</span> <span class="verse"><a name="29">29</a>Et dixit illis similitudinem: " Videte ficulneam et omnes arbores:</span> <span class="verse"><a name="30">30</a>cum iam germinaverint, videntes vosmetipsi scitis quia iam prope est aestas.</span> <span class="verse"><a name="31">31</a>Ita et vos, cum videritis haec fieri, scitote quoniam prope est regnum Dei.</span> <span class="verse"><a name="32">32</a>Amen dico vobis: Non praeteribit generatio haec, donec omnia fiant.</span> <span class="verse"><a name="33">33</a>Caelum et terra transibunt, verba autem mea non transibunt.</span> <span class="verse"><a name="34">34</a>Attendite autem vobis, ne forte graventur corda vestra in crapula et ebrietate et curis huius vitae, et superveniat in vos repentina dies illa;</span> <span class="verse"><a name="35">35</a>tamquam laqueus enim superveniet in omnes, qui sedent super faciem omnis terrae.</span> <span class="verse"><a name="36">36</a>Vigilate itaque omni tempore orantes, ut possitis fugere ista omnia, quae futura sunt, et stare ante Filium hominis ".</span> <span class="verse"><a name="37">37</a>Erat autem diebus docens in templo, noctibus vero exiens morabatur in monte, qui vocatur Oliveti.</span> <span class="verse"><a name="38">38</a>Et omnis populus manicabat ad eum in templo audire eum.</span> </p></div</div></div></body></html>