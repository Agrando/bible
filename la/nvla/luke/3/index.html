<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/luke/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/luke">Luke</a> &gt <strong>Chapter 3</strong></div><p><span class="verse"><a name="1">1</a>Anno autem quinto decimo im perii Tiberii Caesaris, procu rante Pontio Pilato Iudaeam, tetrarcha autem Galilaeae Herode, Philippo autem fratre eius tetrarcha Ituraeae et Trachonitidis regionis, et Lysania Abilinae tetrarcha,</span> <span class="verse"><a name="2">2</a>sub principe sacerdotum Anna et Caipha, factum est verbum Dei super Ioannem Zachariae filium in deserto.</span> <span class="verse"><a name="3">3</a>Et venit in omnem regionem circa Iordanem praedicans baptismum paenitentiae in remissionem peccatorum,</span> <span class="verse"><a name="4">4</a>sicut scriptum est in libro sermonum Isaiae prophetae: Vox clamantis in deserto:Parate viam Domini,rectas facite semitas eius.</span> <span class="verse"><a name="5">5</a>Omnis vallis implebitur,et omnis mons et collis humiliabitur;et erunt prava in directa,et aspera in vias planas:</span> <span class="verse"><a name="6">6</a>et videbit omnis caro salutare Dei" ".</span> <span class="verse"><a name="7">7</a>Dicebat ergo ad turbas, quae exibant, ut baptizarentur ab ipso: " Genimina viperarum, quis ostendit vobis fugere a ventura ira?</span> <span class="verse"><a name="8">8</a>Facite ergo fructus dignos paenitentiae et ne coeperitis dicere in vobis ipsis: "Patrem habemus Abraham"; dico enim vobis quia potest Deus de lapidibus istis suscitare Abrahae filios.</span> <span class="verse"><a name="9">9</a>Iam enim et securis ad radicem arborum posita est; omnis ergo arbor non faciens fructum bonum exciditur et in ignem mittitur ".</span> <span class="verse"><a name="10">10</a>Et interrogabant eum turbae dicentes: " Quid ergo faciemus? ".</span> <span class="verse"><a name="11">11</a>Respondens autem dicebat illis: " Qui habet duas tunicas, det non habenti; et, qui habet escas, similiter faciat ".</span> <span class="verse"><a name="12">12</a>Venerunt autem et publicani, ut baptizarentur, et dixerunt ad illum: " Magister, quid faciemus? ".</span> <span class="verse"><a name="13">13</a>At ille dixit ad eos: " Nihil amplius quam constitutum est vobis, faciatis ".</span> <span class="verse"><a name="14">14</a>Interrogabant autem eum et milites dicentes: " Quid faciemus et nos? ". Et ait illis: " Neminem concutiatis neque calumniam faciatis et contenti estote stipendiis vestris ".</span> <span class="verse"><a name="15">15</a>Existimante autem populo et cogitantibus omnibus in cordibus suis de Ioanne, ne forte ipse esset Christus,</span> <span class="verse"><a name="16">16</a>respondit Ioannes dicens omnibus: " Ego quidem aqua baptizo vos. Venit autem fortior me, cuius non sum dignus solvere corrigiam calceamentorum eius: ipse vos baptizabit in Spiritu Sancto et igni;</span> <span class="verse"><a name="17">17</a>cuius ventilabrum in manu eius ad purgandam aream suam et ad congregandum triticum in horreum suum, paleas autem comburet igni inexstinguibili ".</span> <span class="verse"><a name="18">18</a>Multa quidem et alia exhortans evangelizabat populum.</span> <span class="verse"><a name="19">19</a>Herodes autem tetrarcha, cum corriperetur ab illo de Herodiade uxore fratris sui et de omnibus malis, quae fecit Herodes,</span> <span class="verse"><a name="20">20</a>adiecit et hoc supra omnia et inclusit Ioannem in carcere.</span> <span class="verse"><a name="21">21</a>Factum est autem, cum baptizaretur omnis populus, et Iesu baptizato et orante, apertum est caelum,</span> <span class="verse"><a name="22">22</a>et descendit Spiritus Sanctus corporali specie sicut columba super ipsum; et vox de caelo facta est: " Tu es Filius meus dilectus; in te complacui mihi ".</span> <span class="verse"><a name="23">23</a>Et ipse Iesus erat incipiens quasi annorum triginta, ut putabatur, filius Ioseph, qui fuit Heli,</span> <span class="verse"><a name="24">24</a>qui fuit Matthat, qui fuit Levi, qui fuit Melchi, qui fuit Iannae, qui fuit Ioseph,</span> <span class="verse"><a name="25">25</a>qui fuit Matthathiae, qui fuit Amos, qui fuit Nahum, qui fuit Esli, qui fuit Naggae,</span> <span class="verse"><a name="26">26</a>qui fuit Maath, qui fuit Matthathiae, qui fuit Semei, qui fuit Iosech, qui fuit Ioda,</span> <span class="verse"><a name="27">27</a>qui fuit Ioanna, qui fuit Resa, qui fuit Zorobabel, qui fuit Salathiel, qui fuit Neri,</span> <span class="verse"><a name="28">28</a>qui fuit Melchi, qui fuit Addi, qui fuit Cosam, qui fuit Elmadam, qui fuit Her,</span> <span class="verse"><a name="29">29</a>qui fuit Iesu, qui fuit Eliezer, qui fuit Iorim, qui fuit Matthat, qui fuit Levi,</span> <span class="verse"><a name="30">30</a>qui fuit Simeon, qui fuit Iudae, qui fuit Ioseph, qui fuit Iona, qui fuit Eliachim,</span> <span class="verse"><a name="31">31</a>qui fuit Melea, qui fuit Menna, qui fuit Matthatha, qui fuit Nathan, qui fuit David,</span> <span class="verse"><a name="32">32</a>qui fuit Iesse, qui fuit Obed, qui fuit Booz, qui fuit Salmon, qui fuit Naasson,</span> <span class="verse"><a name="33">33</a>qui fuit Aminadab, qui fuit Admin, qui fuit Arni, qui fuit Esrom, qui fuit Phares, qui fuit Iudae,</span> <span class="verse"><a name="34">34</a>qui fuit Iacob, qui fuit Isaac, qui fuit Abrahae, qui fuit Thare, qui fuit Nachor,</span> <span class="verse"><a name="35">35</a>qui fuit Seruch, qui fuit Ragau, qui fuit Phaleg, qui fuit Heber, qui fuit Sala,</span> <span class="verse"><a name="36">36</a>qui fuit Cainan, qui fuit Arphaxad, qui fuit Sem, qui fuit Noe, qui fuit Lamech,</span> <span class="verse"><a name="37">37</a>qui fuit Mathusala, qui fuit Henoch, qui fuit Iared, qui fuit Malaleel, qui fuit Cainan,</span> <span class="verse"><a name="38">38</a>qui fuit Enos, qui fuit Seth, qui fuit Adam, qui fuit Dei.</span> </p></div</div></div></body></html>