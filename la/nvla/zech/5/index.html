<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/zech/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/zech">Zechariah</a> &gt <strong>Chapter 5</strong></div><p><span class="verse"><a name="1">1</a>Et conversus sum et levavi ocu los meos et vidi: et ecce volu men volans.</span> <span class="verse"><a name="2">2</a>Et dixit ad me: "Quid tu vides?". Et dixi: "Ego video volumen volans; longitudo eius viginti cubitorum et latitudo eius decem cubitorum".</span> <span class="verse"><a name="3">3</a>Et dixit ad me: "Haec est maledictio, quae egreditur super faciem omnis terrae; quia omnis fur hinc iuxta illud expurgatur, et omnis periurus illinc iuxta illud expurgatur.</span> <span class="verse"><a name="4">4</a>Educo illud, dicit Dominus exercituum, et veniet ad domum furis et ad domum iurantis in nomine meo mendaciter; et commorabitur in medio domus eius, et consumet eam et ligna eius et lapides eius".</span> <span class="verse"><a name="5">5</a>Et egressus est angelus, qui loquebatur in me, et dixit ad me: "Leva, quaeso, oculos tuos et vide. Quid est hoc, quod egreditur?".</span> <span class="verse"><a name="6">6</a>Et dixi: "Quidnam est?". Et ait: "Haec est epha egrediens". Et dixit: Hoc est peccatum eorum in universa terra".</span> <span class="verse"><a name="7">7</a>Et ecce operculum plumbi elevatum est, et ecce mulier una sedens in medio ephae.</span> <span class="verse"><a name="8">8</a>Et dixit: "Haec est impietas". Et proiecit eam in epham et misit massam plumbeam in os eius.</span> <span class="verse"><a name="9">9</a>Et levavi oculos meos et vidi: et ecce duae mulieres egredientes, et ventus in alis earum, et habebant alas quasi alas milvi; et levaverunt epham inter terram et caelum.</span> <span class="verse"><a name="10">10</a>Et dixi ad angelum, qui loquebatur in me: "Quo istae deferunt epham?".</span> <span class="verse"><a name="11">11</a>Et dixit ad me: "Ut aedificetur ei domus in terra Sennaar; et, postquam constructa fuerit, ponetur ibi super basem suam".</span> </p></div</div></div></body></html>