<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/zech/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/zech">Zechariah</a> &gt <strong>Chapter 9</strong></div><p><span class="verse"><a name="1">1</a>Oraculum. Verbum Domini in terra Ha drachet Damasci requiei eius,quia Domini est oculus Aramsicut omnes tribus Israel.</span> <span class="verse"><a name="2">2</a>Emath quoque in terminis eiuset Tyrus et Sidon, quae sapiens est valde.</span> <span class="verse"><a name="3">3</a>Et aedificavit Tyrus munitionem suamet coacervavit argentum quasi pulveremet aurum ut lutum platearum.</span> <span class="verse"><a name="4">4</a>Ecce Dominus possidebit eamet percutiet in mari fortitudinem eius;et haec igni devorabitur.</span> <span class="verse"><a name="5">5</a>Videbit Ascalon et timebit,et Gaza dolore torquetur nimis,et Accaron, quoniam confusa est spes eius;et peribit rex de Gaza,et Ascalon non habitabitur.</span> <span class="verse"><a name="6">6</a>Et habitabit spurius in Azoto,et disperdam superbiam Philisthim.</span> <span class="verse"><a name="7">7</a>Et auferam sanguinem eius de ore eiuset abominationes eius de medio dentium eius,et relinquetur etiam ipse Deo nostro,et erit quasi dux in Iuda,et Accaron quasi Iebusaeus.</span> <span class="verse"><a name="8">8</a>Et circumdabo domum meam ut praesidiumcontra euntes et revertentes;et non transibit super eos ultra exactor,quia nunc vidi in oculis meis.</span> <span class="verse"><a name="9">9</a>Exsulta satis, filia Sion;iubila, filia Ierusalem.Ecce rex tuus venit tibiiustus et salvator ipse,pauper et sedens super asinumet super pullum filium asinae.</span> <span class="verse"><a name="10">10</a>Et disperdam currum ex Ephraimet equum de Ierusalem;et confringetur arcus belli,et loquetur pacem gentibus.Et imperium eius a mari usque ad mareet a flumine usque ad fines terrae.</span> <span class="verse"><a name="11">11</a>Tu quoque: in sanguine testamenti tuiextraho vinctos tuos de lacu,in quo non est aqua.</span> <span class="verse"><a name="12">12</a>Convertimini ad munitionem,vincti spei;hodie quoque annuntians:Duplicia reddam tibi.</span> <span class="verse"><a name="13">13</a>Nam extendi mihi Iudam quasi arcum,implevi Ephraim;et suscitabo filios tuos, Sion,super filios tuos, Graecia,et ponam te quasi gladium fortium.</span> <span class="verse"><a name="14">14</a>Et Dominus super eos videbitur,et exibit ut fulgur iaculum eius;et Dominus Deus in tuba canetet vadet in procellis austri.</span> <span class="verse"><a name="15">15</a>Dominus exercituum proteget eos;et devorabunt et conculcabunt lapides fundaeet bibent, agitabuntur quasi vinoet replebuntur ut phialae et quasi cornua altaris.</span> <span class="verse"><a name="16">16</a>Et salvabit eos Dominus Deus eorumin die illaut gregem populi sui,quia lapides coronaefulgebunt super terram eius.</span> <span class="verse"><a name="17">17</a>Quid enim bonum eius est,et quid pulchrum eius!Frumentum succrescere facit iuvenes,et mustum virgines.</span> </p></div</div></div></body></html>