<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/heb/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/heb">Hebrews</a> &gt <strong>Chapter 1</strong></div><p><span class="verse"><a name="1">1</a>Multifariam et multis modis olim Deus locutus patribus in prophetis,</span> <span class="verse"><a name="2">2</a>in novissimis his diebus locutus est nobis in Filio, quem constituit heredem universorum, per quem fecit et saecula;</span> <span class="verse"><a name="3">3</a>qui, cum sit splendor gloriae et figura substantiae eius et portet omnia verbo virtutis suae, purgatione peccatorum facta, consedit ad dexteram maiestatis in excelsis,</span> <span class="verse"><a name="4">4</a>tanto melior angelis effectus, quanto differentius prae illis nomen hereditavit.</span> <span class="verse"><a name="5">5</a>Cui enim dixit aliquando angelorum: Filius meus es tu;ego hodie genui te "et rursum: " Ego ero illi in patrem, et ipse erit mihi in filium "?</span> <span class="verse"><a name="6">6</a>Cum autem iterum introducit primogenitum in orbem terrae, dicit: Et adorent eum omnes angeli Dei ".</span> <span class="verse"><a name="7">7</a>Et ad angelos quidem dicit: Qui facit angelos suos spirituset ministros suos flammam ignis ";</span> <span class="verse"><a name="8">8</a>ad Filium autem: Thronus tuus, Deus, in saeculum saeculi,et virga aequitatis virga regni tui.</span> <span class="verse"><a name="9">9</a>Dilexisti iustitiam et odisti iniquitatem,propterea unxit te Deus, Deus tuus,oleo exsultationis prae participibus tuis "</span> <span class="verse"><a name="10">10</a>et: Tu in principio, Domine, terram fundasti;et opera manuum tuarum sunt caeli.</span> <span class="verse"><a name="11">11</a>Ipsi peribunt, tu autem permanes;et omnes ut vestimentum veterascent,</span> <span class="verse"><a name="12">12</a>et velut amictum involves eos,sicut vestimentum et mutabuntur.Tu autem idem es, et anni tui non deficient ".</span> <span class="verse"><a name="13">13</a>Ad quem autem angelorum dixit aliquando: Sede a dextris meis,donec ponam inimicos tuos scabellum pedum tuorum "?</span> <span class="verse"><a name="14">14</a>Nonne omnes sunt administratorii spiritus, qui in ministerium mittuntur propter eos, qui hereditatem capient salutis?</span> </p></div</div></div></body></html>