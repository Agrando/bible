<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/heb">Hebrews</a> &gt <strong>Chapter 7</strong></div><p><span class="verse"><a name="1">1</a>Hic enim Melchisedech, rex Salem, sacerdos Dei summi, qui ob viavit Abrahae regresso a caede regum et benedixit ei,</span> <span class="verse"><a name="2">2</a>cui et decimam omnium divisit Abraham, primum quidem, qui interpretatur rex iustitiae, deinde autem et rex Salem, quod est rex Pacis,</span> <span class="verse"><a name="3">3</a>sine patre, sine matre, sine genealogia, neque initium dierum neque finem vitae habens, assimilatus autem Filio Dei, manet sacerdos in perpetuum.</span> <span class="verse"><a name="4">4</a>Intuemini autem quantus sit hic, cui et decimam dedit de praecipuis Abraham patriarcha.</span> <span class="verse"><a name="5">5</a>Et illi quidem, qui de filiis Levi sacerdotium accipiunt, mandatum habent decimas sumere a populo secundum legem, id est a fratribus suis, quamquam et ipsi exierunt de lumbis Abrahae;</span> <span class="verse"><a name="6">6</a>hic autem, cuius generatio non annumeratur in eis, decimam sumpsit ab Abraham et eum, qui habebat repromissiones, benedixit.</span> <span class="verse"><a name="7">7</a>Sine ulla autem contradictione, quod minus est, a meliore benedicitur.</span> <span class="verse"><a name="8">8</a>Et hic quidem decimas morientes homines sumunt; ibi autem testimonium accipiens quia vivit.</span> <span class="verse"><a name="9">9</a>Et, ut ita dictum sit, per Abraham et Levi, qui decimas accipit, decimatus est;</span> <span class="verse"><a name="10">10</a>adhuc enim in lumbis patris erat, quando obviavit ei Melchisedech.</span> <span class="verse"><a name="11">11</a>Si ergo consummatio per sacerdotium leviticum erat, populus enim sub ipso legem accepit, quid adhuc necessarium secundum ordinem Melchisedech alium surgere sacerdotem et non secundum ordinem Aaron dici?</span> <span class="verse"><a name="12">12</a>Translato enim sacerdotio, necesse est, ut et legis translatio fiat.</span> <span class="verse"><a name="13">13</a>De quo enim haec dicuntur, ex alia tribu est, ex qua nullus altari praesto fuit;</span> <span class="verse"><a name="14">14</a>manifestum enim quod ex Iuda ortus sit Dominus noster, in quam tribum nihil de sacerdotibus Moyses locutus est.</span> <span class="verse"><a name="15">15</a>Et amplius adhuc manifestum est, si secundum similitudinem Melchisedech exsurgit alius sacerdos,</span> <span class="verse"><a name="16">16</a>qui non secundum legem mandati carnalis factus est sed secundum virtutem vitae insolubilis,</span> <span class="verse"><a name="17">17</a>testimonium enim accipit: Tu es sacerdos in aeternum secundum ordinem Melchisedech ".</span> <span class="verse"><a name="18">18</a>Reprobatio quidem fit praecedentis mandati propter infirmitatem eius et inutilitatem,</span> <span class="verse"><a name="19">19</a>nihil enim ad perfectum adduxit lex; introductio vero melioris spei, per quam proximamus ad Deum.</span> <span class="verse"><a name="20">20</a>Et quantum non est sine iure iurando; illi quidem sine iure iurando sacerdotes facti sunt,</span> <span class="verse"><a name="21">21</a>hic autem cum iure iurando per eum, qui dicit ad illum: Iuravit Dominus et non paenitebit eum: Tu es sacerdos in aeternum ",</span> <span class="verse"><a name="22">22</a>in tantum et melioris testamenti sponsor factus est Iesus.</span> <span class="verse"><a name="23">23</a>Et illi quidem plures facti sunt sacerdotes, idcirco quod morte prohibebantur permanere;</span> <span class="verse"><a name="24">24</a>hic autem eo quod manet in aeternum, intransgressibile habet sacerdotium;</span> <span class="verse"><a name="25">25</a>unde et salvare in perpetuum potest accedentes per semetipsum ad Deum, semper vivens ad interpellandum pro eis.</span> <span class="verse"><a name="26">26</a>Talis enim et decebat ut nobis esset pontifex, sanctus, innocens, impollutus, segregatus a peccatoribus et excelsior caelis factus;</span> <span class="verse"><a name="27">27</a>qui non habet necessitatem cotidie, quemadmodum pontifices, prius pro suis delictis hostias offerre, deinde pro populi; hoc enim fecit semel semetipsum offerendo.</span> <span class="verse"><a name="28">28</a>Lex enim homines constituit pontifices infirmitatem habentes; sermo autem iuris iurandi, quod post legem est, Filium in aeternum consummatum.</span> </p></div</div></div></body></html>