<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/acts/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/acts">Acts</a> &gt <strong>Chapter 18</strong></div><p><span class="verse"><a name="1">1</a>Post haec discedens ab Athe nis venit Corinthum.</span> <span class="verse"><a name="2">2</a>Et in veniens quendam Iudaeum nomine Aquilam, Ponticum genere, qui nuper venerat ab Italia, et Priscillam uxorem eius, eo quod praecepisset Claudius discedere omnes Iudaeos a Roma, accessit ad eos</span> <span class="verse"><a name="3">3</a>et, quia eiusdem erat artis, manebat apud eos et operabatur; erant autem scenofactoriae artis.</span> <span class="verse"><a name="4">4</a>Disputabat autem in synagoga per omne sabbatum suadebatque Iudaeis et Graecis.</span> <span class="verse"><a name="5">5</a>Cum venissent autem de Macedonia Silas et Timotheus, instabat verbo Paulus testificans Iudaeis esse Christum Iesum.</span> <span class="verse"><a name="6">6</a>Contradicentibus autem eis et blasphemantibus, excutiens vestimenta dixit ad eos: " Sanguis vester super caput vestrum! Mundus ego. Ex hoc nunc ad gentes vadam ".</span> <span class="verse"><a name="7">7</a>Et migrans inde intravit in domum cuiusdam nomine Titi Iusti, colentis Deum, cuius domus erat coniuncta synagogae.</span> <span class="verse"><a name="8">8</a>Crispus autem archisynagogus credidit Domino cum omni domo sua, et multi Corinthiorum audientes credebant et baptizabantur.</span> <span class="verse"><a name="9">9</a>Dixit autem Dominus nocte per visionem Paulo: " Noli timere, sed loquere et ne taceas,</span> <span class="verse"><a name="10">10</a>quia ego sum tecum, et nemo apponetur tibi, ut noceat te, quoniam populus est mihi multus in hac civitate ".</span> <span class="verse"><a name="11">11</a>Sedit autem annum et sex menses docens apud eos verbum Dei.</span> <span class="verse"><a name="12">12</a>Gallione autem proconsule Achaiae, insurrexerunt uno animo Iudaei in Paulum et adduxerunt eum ad tribunal</span> <span class="verse"><a name="13">13</a>dicentes: " Contra legem hic persuadet hominibus colere Deum ".</span> <span class="verse"><a name="14">14</a>Incipiente autem Paulo aperire os, dixit Gallio ad Iudaeos: " Si quidem esset iniquum aliquid aut facinus pessimum, o Iudaei, merito vos sustinerem;</span> <span class="verse"><a name="15">15</a>si vero quaestiones sunt de verbo et nominibus et lege vestra, vos ipsi videritis; iudex ego horum nolo esse ".</span> <span class="verse"><a name="16">16</a>Et minavit eos a tribunali.</span> <span class="verse"><a name="17">17</a>Apprehendentes autem omnes Sosthenen, principem synagogae, percutiebant ante tribunal; et nihil horum Gallioni curae erat.</span> <span class="verse"><a name="18">18</a>Paulus vero, cum adhuc sustinuisset dies multos, fratribus valefaciens navigabat Syriam, et cum eo Priscilla et Aquila, qui sibi totonderat in Cenchreis caput; habebat enim votum.</span> <span class="verse"><a name="19">19</a>Deveneruntque Ephesum, et illos ibi reliquit; ipse vero ingressus synagogam disputabat cum Iudaeis.</span> <span class="verse"><a name="20">20</a>Rogantibus autem eis, ut ampliore tempore maneret, non consensit,</span> <span class="verse"><a name="21">21</a>sed valefaciens et dicens: " Iterum revertar ad vos Deo volente ", navigavit ab Epheso;</span> <span class="verse"><a name="22">22</a>et descendens Caesaream ascendit et salutavit ecclesiam et descendit Antiochiam.</span> <span class="verse"><a name="23">23</a>Et facto ibi aliquanto tempore, profectus est perambulans ex ordine Galaticam regionem et Phrygiam, confirmans omnes discipulos.</span> <span class="verse"><a name="24">24</a>Iudaeus autem quidam Apollo nomine, Alexandrinus natione, vir eloquens, devenit Ephesum, potens in Scripturis.</span> <span class="verse"><a name="25">25</a>Hic erat catechizatus viam Domini; et fervens spiritu loquebatur et docebat diligenter ea, quae sunt de Iesu, sciens tantum baptisma Ioannis.</span> <span class="verse"><a name="26">26</a>Hic ergo coepit fiducialiter agere in synagoga; quem cum audissent Priscilla et Aquila, assumpserunt eum et diligentius exposuerunt ei viam Dei.</span> <span class="verse"><a name="27">27</a>Cum autem vellet transire in Achaiam, exhortati fratres scripserunt discipulis, ut susciperent eum; qui cum venisset, contulit multum his, qui crediderant per gratiam;</span> <span class="verse"><a name="28">28</a>vehementer enim Iudaeos revincebat publice, ostendens per Scripturas esse Christum Iesum.</span> </p></div</div></div></body></html>