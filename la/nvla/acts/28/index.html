<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/acts/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/acts">Acts</a> &gt <strong>Chapter 28</strong></div><p><span class="verse"><a name="1">1</a>Et cum evasissemus, tunc cognovimus quia Melita in sula vocatur.</span> <span class="verse"><a name="2">2</a>Barbari vero praestabant non modicam humanitatem nobis; accensa enim pyra, suscipiebant nos omnes propter imbrem, qui imminebat, et frigus.</span> <span class="verse"><a name="3">3</a>Cum congregasset autem Paulus sarmentorum aliquantam multitudinem et imposuisset super ignem, vipera, a calore cum processisset, invasit manum eius.</span> <span class="verse"><a name="4">4</a>Ut vero viderunt barbari pendentem bestiam de manu eius, ad invicem dicebant: " Utique homicida est homo hic, qui cum evaserit de mari, Ultio non permisit vivere ".</span> <span class="verse"><a name="5">5</a>Et ille quidem excutiens bestiam in ignem, nihil mali passus est;</span> <span class="verse"><a name="6">6</a>at illi exspectabant eum in tumorem convertendum aut subito casurum et mori. Diu autem illis exspectantibus et videntibus nihil mali in eo fieri, convertentes se dicebant eum esse deum.</span> <span class="verse"><a name="7">7</a>In locis autem illis erant praedia principis insulae nomine Publii, qui nos suscipiens triduo benigne hospitio recepit.</span> <span class="verse"><a name="8">8</a>Contigit autem patrem Publii febribus et dysenteria vexatum iacere, ad quem Paulus intravit et, cum orasset et imposuisset ei manus, sanavit eum.</span> <span class="verse"><a name="9">9</a>Quo facto, et ceteri, qui in insula habebant infirmitates, accedebant et curabantur;</span> <span class="verse"><a name="10">10</a>qui etiam multis honoribus nos honoraverunt et navigantibus imposuerunt, quae necessaria erant.</span> <span class="verse"><a name="11">11</a>Post menses autem tres, navigavimus in navi Alexandrina, quae in insula hiemaverat, cui erat insigne Castorum.</span> <span class="verse"><a name="12">12</a>Et cum venissemus Syracusam, mansimus ibi triduo;</span> <span class="verse"><a name="13">13</a>inde solventes devenimus Rhegium. Et post unum diem, superveniente austro, secunda die venimus Puteolos,</span> <span class="verse"><a name="14">14</a>ubi, inventis fratribus, rogati sumus manere apud eos dies septem; et sic venimus Romam.</span> <span class="verse"><a name="15">15</a>Et inde cum audissent de nobis fratres, occurrerunt nobis usque ad Appii Forum et Tres Tabernas; quos cum vidisset Paulus, gratias agens Deo, accepit fiduciam.</span> <span class="verse"><a name="16">16</a>Cum introissemus autem Romam, permissum est Paulo manere sibimet cum custodiente se milite.</span> <span class="verse"><a name="17">17</a>Factum est autem, ut post tertium diem convocaret primos Iudaeorum; cumque convenissent dicebat eis: " Ego, viri fratres, nihil adversus plebem faciens aut mores paternos, vinctus ab Hierosolymis traditus sum in manus Romanorum,</span> <span class="verse"><a name="18">18</a>qui cum interrogationem de me habuissent, volebant dimittere, eo quod nulla causa esset mortis in me;</span> <span class="verse"><a name="19">19</a>contradicentibus autem Iudaeis, coactus sum appellare Caesarem, non quasi gentem meam habens aliquid accusare.</span> <span class="verse"><a name="20">20</a>Propter hanc igitur causam rogavi vos videre et alloqui; propter spem enim Israel catena hac circumdatus sum ".</span> <span class="verse"><a name="21">21</a>At illi dixerunt ad eum: " Nos neque litteras accepimus de te a Iudaea, neque adveniens aliquis fratrum nuntiavit aut locutus est quid de te malum.</span> <span class="verse"><a name="22">22</a>Rogamus autem a te audire quae sentis; nam de secta hac notum est nobis quia ubique ei contradicitur ".</span> <span class="verse"><a name="23">23</a>Cum constituissent autem illi diem, venerunt ad eum in hospitium plures, quibus exponebat testificans regnum Dei suadensque eos de Iesu ex Lege Moysis et Prophetis a mane usque ad vesperam.</span> <span class="verse"><a name="24">24</a>Et quidam credebant his, quae dicebantur, quidam vero non credebant;</span> <span class="verse"><a name="25">25</a>cumque invicem non essent consentientes, discedebant, dicente Paulo unum verbum: " Bene Spiritus Sanctus locutus est per Isaiam prophetam ad patres vestros</span> <span class="verse"><a name="26">26</a>dicens:Vade ad populum istum et dic:Auditu audietis et non intellegetis,et videntes videbitis et non perspicietis.</span> <span class="verse"><a name="27">27</a>Incrassatum est enim cor populi huius,et auribus graviter audieruntet oculos suos compresserunt,ne forte videant oculiset auribus audiantet corde intellegant et convertantur,et sanabo illos".</span> <span class="verse"><a name="28">28</a>Notum ergo sit vobis quoniam gentibus missum est hoc salutare Dei; ipsi et audient! ".</span> <span class="verse"><a name="29">29</a>()</span> <span class="verse"><a name="30">30</a>Mansit autem biennio toto in suo conducto; et suscipiebat omnes, qui ingrediebantur ad eum,</span> <span class="verse"><a name="31">31</a>praedicans regnum Dei et docens quae sunt de Domino Iesu Christo cum omni fiducia sine prohibitione.</span> </p></div</div></div></body></html>