<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/acts/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/acts">Acts</a> &gt <strong>Chapter 19</strong></div><p><span class="verse"><a name="1">1</a>Factum est autem, cum Apollo esset Corinthi, ut Paulus, peragratis superioribus partibus, veniret Ephesum et inveniret quosdam discipulos;</span> <span class="verse"><a name="2">2</a>dixitque ad eos: " Si Spiritum Sanctum accepistis credentes? ". At illi ad eum: " Sed neque, si Spiritus Sanctus est, audivimus ".</span> <span class="verse"><a name="3">3</a>Ille vero ait: " In quo ergo baptizati estis? ". Qui dixerunt: " In Ioannis baptismate ".</span> <span class="verse"><a name="4">4</a>Dixit autem Paulus: " Ioannes baptizavit baptisma paenitentiae, populo dicens in eum, qui venturus esset post ipsum ut crederent, hoc est in Iesum ".</span> <span class="verse"><a name="5">5</a>His auditis, baptizati sunt in nomine Domini Iesu;</span> <span class="verse"><a name="6">6</a>et cum imposuisset illis manus Paulus, venit Spiritus Sanctus super eos, et loquebantur linguis et prophetabant.</span> <span class="verse"><a name="7">7</a>Erant autem omnes viri fere duodecim.</span> <span class="verse"><a name="8">8</a>Introgressus autem synagogam cum fiducia loquebatur per tres menses disputans et suadens de regno Dei.</span> <span class="verse"><a name="9">9</a>Cum autem quidam indurarentur et non crederent maledicentes viam coram multitudine, discedens ab eis segregavit discipulos, cotidie disputans in schola Tyranni.</span> <span class="verse"><a name="10">10</a>Hoc autem factum est per biennium, ita ut omnes, qui habitabant in Asia, audirent verbum Domini, Iudaei atque Graeci.</span> <span class="verse"><a name="11">11</a>Virtutesque non quaslibet Deus faciebat per manus Pauli,</span> <span class="verse"><a name="12">12</a>ita ut etiam super languidos deferrentur a corpore eius sudaria vel semicinctia, et recederent ab eis languores, et spiritus nequam egrederentur.</span> <span class="verse"><a name="13">13</a>Tentaverunt autem quidam et de circumeuntibus Iudaeis exorcistis invocare super eos, qui habebant spiritus malos, nomen Domini Iesu dicentes: " Adiuro vos per Iesum, quem Paulus praedicat ".</span> <span class="verse"><a name="14">14</a>Erant autem cuiusdam Scevae Iudaei principis sacerdotum septem filii, qui hoc faciebant.</span> <span class="verse"><a name="15">15</a>Respondens autem spiritus nequam dixit eis: " Iesum novi et Paulum scio; vos autem qui estis? ".</span> <span class="verse"><a name="16">16</a>Et insiliens homo in eos, in quo erat spiritus malus, dominatus amborum invaluit contra eos, ita ut nudi et vulnerati effugerent de domo illa.</span> <span class="verse"><a name="17">17</a>Hoc autem notum factum est omnibus Iudaeis atque Graecis, qui habitabant Ephesi, et cecidit timor super omnes illos, et magnificabatur nomen Domini Iesu.</span> <span class="verse"><a name="18">18</a>Multique credentium veniebant confitentes et annuntiantes actus suos.</span> <span class="verse"><a name="19">19</a>Multi autem ex his, qui fuerant curiosa sectati, conferentes libros combusserunt coram omnibus; et computaverunt pretia illorum et invenerunt argenti quinquaginta milia.</span> <span class="verse"><a name="20">20</a>Ita fortiter verbum Domini crescebat et convalescebat.</span> <span class="verse"><a name="21">21</a>His autem expletis, proposuit Paulus in Spiritu, transita Macedonia et Achaia, ire Hierosolymam, dicens: " Postquam fuero ibi, oportet me et Romam videre ".</span> <span class="verse"><a name="22">22</a>Mittens autem in Macedoniam duos ex ministrantibus sibi, Timotheum et Erastum, ipse remansit ad tempus in Asia.</span> <span class="verse"><a name="23">23</a>Facta est autem in illo tempore turbatio non minima de via.</span> <span class="verse"><a name="24">24</a>Demetrius enim quidam nomine, argentarius, faciens aedes argenteas Dianae praestabat artificibus non modicum quaestum;</span> <span class="verse"><a name="25">25</a>quos congregans et eos, qui eiusmodi erant opifices, dixit: " Viri, scitis quia de hoc artificio acquisitio est nobis;</span> <span class="verse"><a name="26">26</a>et videtis et auditis quia non solum Ephesi, sed paene totius Asiae Paulus hic suadens avertit multam turbam dicens quoniam non sunt dii, qui manibus fiunt.</span> <span class="verse"><a name="27">27</a>Non solum autem haec periclitatur nobis pars in redargutionem venire, sed et magnae deae Dianae templum in nihilum reputari, et destrui incipiet maiestas eius, quam tota Asia et orbis colit ".</span> <span class="verse"><a name="28">28</a>His auditis, repleti sunt ira et clamabant dicentes: " Magna Diana Ephesiorum! ";</span> <span class="verse"><a name="29">29</a>et impleta est civitas confusione, et impetum fecerunt uno animo in theatrum, rapto Gaio et Aristarcho Macedonibus, comitibus Pauli.</span> <span class="verse"><a name="30">30</a>Paulo autem volente intrare in populum, non permiserunt discipuli;</span> <span class="verse"><a name="31">31</a>quidam autem de Asiarchis, qui erant amici eius, miserunt ad eum rogantes, ne se daret in theatrum.</span> <span class="verse"><a name="32">32</a>Alii autem aliud clamabant; erat enim ecclesia confusa, et plures nesciebant qua ex causa convenissent.</span> <span class="verse"><a name="33">33</a>De turba autem instruxerunt Alexandrum, propellentibus eum Iudaeis; Alexander ergo, manu silentio postulato, volebat rationem reddere populo.</span> <span class="verse"><a name="34">34</a>Quem ut cognoverunt Iudaeum esse, vox facta est una omnium quasi per horas duas clamantium: " Magna Diana Ephesiorum ".</span> <span class="verse"><a name="35">35</a>Et cum sedasset scriba turbam, dixit: " Viri Ephesii, quis enim est hominum, qui nesciat Ephesiorum civitatem cultricem esse magnae Dianae et simulacri a Iove delapsi?</span> <span class="verse"><a name="36">36</a>Cum ergo his contradici non possit, oportet vos sedatos esse et nihil temere agere.</span> <span class="verse"><a name="37">37</a>Adduxistis enim homines istos neque sacrilegos neque blasphemantes deam nostram.</span> <span class="verse"><a name="38">38</a>Quod si Demetrius et, qui cum eo sunt, artifices habent adversus aliquem causam, conventus forenses aguntur, et proconsules sunt: accusent invicem.</span> <span class="verse"><a name="39">39</a>Si quid autem ulterius quaeritis, in legitima ecclesia poterit absolvi.</span> <span class="verse"><a name="40">40</a>Nam et periclitamur argui seditionis hodiernae, cum nullus obnoxius sit, de quo non possimus reddere rationem concursus istius ". Et cum haec dixisset, dimisit ecclesiam.</span> </p></div</div></div></body></html>