<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/acts/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/acts">Acts</a> &gt <strong>Chapter 4</strong></div><p><span class="verse"><a name="1">1</a>Loquentibus autem illis ad populum, supervenerunt eis sa cerdotes et magistratus templi et sadducaei,</span> <span class="verse"><a name="2">2</a>dolentes quod docerent populum et annuntiarent in Iesu resurrectionem ex mortuis;</span> <span class="verse"><a name="3">3</a>et iniecerunt in eos manus et posuerunt in custodiam in crastinum; erat enim iam vespera.</span> <span class="verse"><a name="4">4</a>Multi autem eorum, qui audierant verbum, crediderunt; et factus est numerus virorum quinque milia.</span> <span class="verse"><a name="5">5</a>Factum est autem in crastinum, ut congregarentur principes eorum et seniores et scribae in Ierusalem,</span> <span class="verse"><a name="6">6</a>et Annas princeps sacerdotum et Caiphas et Ioannes et Alexander et quotquot erant de genere sacerdotali,</span> <span class="verse"><a name="7">7</a>et statuentes eos in medio interrogabant: " In qua virtute aut in quo nomine fecistis hoc vos? ".</span> <span class="verse"><a name="8">8</a>Tunc Petrus repletus Spiritu Sancto dixit ad eos: " Principes populi et seniores,</span> <span class="verse"><a name="9">9</a>si nos hodie diiudicamur in benefacto hominis infirmi, in quo iste salvus factus est,</span> <span class="verse"><a name="10">10</a>notum sit omnibus vobis et omni plebi Israel quia in nomine Iesu Christi Nazareni, quem vos crucifixistis, quem Deus suscitavit a mortuis, in hoc iste astat coram vobis sanus.</span> <span class="verse"><a name="11">11</a>Hic estlapis, qui reprobatus est a vobis aedificatoribus,qui factus est in caput anguli.</span> <span class="verse"><a name="12">12</a>Et non est in alio aliquo salus, nec enim nomen aliud est sub caelo datum in hominibus, in quo oportet nos salvos fieri ".</span> <span class="verse"><a name="13">13</a>Videntes autem Petri fiduciam et Ioannis, et comperto quod homines essent sine litteris et idiotae, admirabantur et cognoscebant eos quoniam cum Iesu fuerant;</span> <span class="verse"><a name="14">14</a>hominem quoque videntes stantem cum eis, qui curatus fuerat, nihil poterant contradicere.</span> <span class="verse"><a name="15">15</a>Iubentes autem eos foras extra concilium secedere, conferebant ad invicem</span> <span class="verse"><a name="16">16</a>dicentes: " Quid faciemus hominibus istis? Quoniam quidem notum signum factum est per eos omnibus habitantibus in Ierusalem manifestum, et non possumus negare;</span> <span class="verse"><a name="17">17</a>sed ne amplius divulgetur in populum, comminemur eis, ne ultra loquantur in nomine hoc ulli hominum ".</span> <span class="verse"><a name="18">18</a>Et vocantes eos denuntiaverunt, ne omnino loquerentur neque docerent in nomine Iesu.</span> <span class="verse"><a name="19">19</a>Petrus vero et Ioannes respondentes dixerunt ad eos: " Si iustum est in conspectu Dei vos potius audire quam Deum, iudicate;</span> <span class="verse"><a name="20">20</a>non enim possumus nos, quae vidimus et audivimus, non loqui ".</span> <span class="verse"><a name="21">21</a>At illi ultra comminantes dimiserunt eos, nequaquam invenientes, quomodo punirent eos, propter populum, quia omnes glorificabant Deum in eo, quod acciderat;</span> <span class="verse"><a name="22">22</a>annorum enim erat amplius quadraginta homo, in quo factum erat signum istud sanitatis.</span> <span class="verse"><a name="23">23</a>Dimissi autem venerunt ad suos et annuntiaverunt quanta ad eos principes sacerdotum et seniores dixissent.</span> <span class="verse"><a name="24">24</a>Qui cum audissent, unanimiter levaverunt vocem ad Deum et dixerunt: " Domine, tu, qui fecisti caelum et terram et mare et omnia, quae in eis sunt,</span> <span class="verse"><a name="25">25</a>qui Spiritu Sancto per os patris nostri David pueri tui dixisti:Quare fremuerunt gentes,et populi meditati sunt inania?</span> <span class="verse"><a name="26">26</a>Astiterunt reges terrae,et principes convenerunt in unumadversus Dominum et adversus Christum eius".</span> <span class="verse"><a name="27">27</a>Convenerunt enim vere in civitate ista adversus sanctum puerum tuum Iesum, quem unxisti, Herodes et Pontius Pilatus cum gentibus et populis Israel</span> <span class="verse"><a name="28">28</a>facere, quaecumque manus tua et consilium praedestinavit fieri.</span> <span class="verse"><a name="29">29</a>Et nunc, Domine, respice in minas eorum et da servis tuis cum omni fiducia loqui verbum tuum,</span> <span class="verse"><a name="30">30</a>in eo quod manum tuam extendas ad sanitatem et signa et prodigia facienda per nomen sancti pueri tui Iesu ".</span> <span class="verse"><a name="31">31</a>Et cum orassent, motus est locus, in quo erant congregati, et repleti sunt omnes Sancto Spiritu et loquebantur verbum Dei cum fiducia.</span> <span class="verse"><a name="32">32</a>Multitudinis autem credentium erat cor et anima una, nec quisquam eorum, quae possidebant, aliquid suum esse dicebat, sed erant illis omnia communia.</span> <span class="verse"><a name="33">33</a>Et virtute magna reddebant apostoli testimonium resurrectionis Domini Iesu, et gratia magna erat super omnibus illis.</span> <span class="verse"><a name="34">34</a>Neque enim quisquam egens erat inter illos; quotquot enim possessores agrorum aut domorum erant, vendentes afferebant pretia eorum, quae vendebant,</span> <span class="verse"><a name="35">35</a>et ponebant ante pedes apostolorum; dividebatur autem singulis, prout cuique opus erat.</span> <span class="verse"><a name="36">36</a>Ioseph autem, qui cognominatus est Barnabas ab apostolis - quod est interpretatum filius Consolationis - Levites, Cyprius genere,</span> <span class="verse"><a name="37">37</a>cum haberet agrum, vendidit et attulit pecuniam et posuit ante pedes apostolorum.</span> </p></div</div></div></body></html>