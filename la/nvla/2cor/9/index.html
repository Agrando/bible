<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/2cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/2cor">2 Corinthians</a> &gt <strong>Chapter 9</strong></div><p><span class="verse"><a name="1">1</a>Nam de ministerio, quod fit in sanctos, superfluum est mihi scribere vobis;</span> <span class="verse"><a name="2">2</a>scio enim promptum animum vestrum, pro quo de vobis glorior apud Macedonas, quoniam Achaia parata est ab anno praeterito, et vestra aemulatio provocavit plurimos.</span> <span class="verse"><a name="3">3</a>Misi autem fratres, ut ne, quod gloriamur de vobis, evacuetur in hac parte, ut, quemadmodum dixi, parati sitis,</span> <span class="verse"><a name="4">4</a>ne, cum venerint mecum Macedones et invenerint vos imparatos, erubescamus nos, ut non dicam vos, in hac substantia.</span> <span class="verse"><a name="5">5</a>Necessarium ergo existimavi rogare fratres, ut praeveniant ad vos et praeparent repromissam benedictionem vestram, ut haec sit parata sic quasi benedictio, non quasi avaritia.</span> <span class="verse"><a name="6">6</a>Hoc autem: qui parce seminat, parce et metet; et, qui seminat in benedictionibus, in benedictionibus et metet.</span> <span class="verse"><a name="7">7</a>Unusquisque prout destinavit corde suo, non ex tristitia aut ex necessitate; hilarem enim datorem diligit Deus.</span> <span class="verse"><a name="8">8</a>Potens est autem Deus omnem gratiam abundare facere in vobis, ut, in omnibus semper omnem sufficientiam habentes, abundetis in omne opus bonum,</span> <span class="verse"><a name="9">9</a>sicut scriptum est: Dispersit, dedit pauperibus;iustitia eius manet in aeternum ".</span> <span class="verse"><a name="10">10</a>Qui autem administrat semen seminanti, et panem ad manducandum praestabit et multiplicabit semen vestrum et augebit incrementa frugum iustitiae vestrae.</span> <span class="verse"><a name="11">11</a>In omnibus locupletati in omnem simplicitatem, quae operatur per nos gratiarum actionem Deo</span> <span class="verse"><a name="12">12</a>- quoniam ministerium huius officii non solum supplet ea, quae desunt sanctis, sed etiam abundat per multas gratiarum actiones Deo -</span> <span class="verse"><a name="13">13</a>per probationem ministerii huius glorificantes Deum in oboedientia confessionis vestrae in evangelium Christi et simplicitate communionis in illos et in omnes,</span> <span class="verse"><a name="14">14</a>et ipsorum obsecratione pro vobis, desiderantium vos propter eminentem gratiam Dei in vobis.</span> <span class="verse"><a name="15">15</a>Gratias Deo super inenarrabili dono eius.</span> </p></div</div></div></body></html>