<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/2cor/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/2cor">2 Corinthians</a> &gt <strong>Chapter 1</strong></div><p><span class="verse"><a name="1">1</a>Paulus, apostolus Christi Iesu per voluntatem Dei, et Timo theus frater ecclesiae Dei, quae est Corinthi, cum sanctis omnibus, qui sunt in universa Achaia:</span> <span class="verse"><a name="2">2</a>gratia vobis et pax a Deo Patre nostro et Domino Iesu Christo.</span> <span class="verse"><a name="3">3</a>Benedictus Deus et Pater Domini nostri Iesu Christi, Pater misericordiarum et Deus totius consolationis,</span> <span class="verse"><a name="4">4</a>qui consolatur nos in omni tribulatione nostra, ut possimus et ipsi consolari eos, qui in omni pressura sunt, per exhortationem, qua exhortamur et ipsi a Deo;</span> <span class="verse"><a name="5">5</a>quoniam, sicut abundant passiones Christi in nobis, ita per Christum abundat et consolatio nostra.</span> <span class="verse"><a name="6">6</a>Sive autem tribulamur, pro vestra exhortatione et salute; sive exhortamur, pro vestra exhortatione, quae operatur in tolerantia earundem passionum, quas et nos patimur.</span> <span class="verse"><a name="7">7</a>Et spes nostra firma pro vobis, scientes quoniam, sicut socii passionum estis, sic eritis et consolationis.</span> <span class="verse"><a name="8">8</a>Non enim volumus ignorare vos, fratres, de tribulatione nostra, quae facta est in Asia, quoniam supra modum gravati sumus supra virtutem, ita ut taederet nos etiam vivere;</span> <span class="verse"><a name="9">9</a>sed ipsi in nobis ipsis responsum mortis habuimus, ut non simus fidentes in nobis sed in Deo, qui suscitat mortuos:</span> <span class="verse"><a name="10">10</a>qui de tanta morte eripuit nos et eruet, in quem speramus, et adhuc eripiet;</span> <span class="verse"><a name="11">11</a>adiuvantibus et vobis in oratione pro nobis, ut propter eam, quae ex multis personis in nos est, donationem, per multos gratiae agantur pro nobis.</span> <span class="verse"><a name="12">12</a>Nam gloria nostra haec est, testimonium conscientiae nostrae, quod in simplicitate et sinceritate Dei et non in sapientia carnali, sed in gratia Dei conversati sumus in mundo, abundantius autem ad vos.</span> <span class="verse"><a name="13">13</a>Non enim alia scribimus vobis quam quae legitis aut etiam cognoscitis; spero autem quod usque in finem cognoscetis,</span> <span class="verse"><a name="14">14</a>sicut et cognovistis nos ex parte, quia gloria vestra sumus, sicut et vos nostra in die Domini nostri Iesu.</span> <span class="verse"><a name="15">15</a>Et hac confidentia volui prius venire ad vos, ut secundam gratiam haberetis,</span> <span class="verse"><a name="16">16</a>et per vos transire in Macedoniam et iterum a Macedonia venire ad vos et a vobis deduci in Iudaeam.</span> <span class="verse"><a name="17">17</a>Cum hoc ergo voluissem, numquid levitate usus sum? Aut, quae cogito, secundum carnem cogito, ut sit apud me " Est, est " et " Non, non "?</span> <span class="verse"><a name="18">18</a>Fidelis autem Deus, quia sermo noster, qui fit apud vos, non est " Est  et " Non "!</span> <span class="verse"><a name="19">19</a>Dei enim Filius Iesus Christus, qui in vobis per nos praedicatus est, per me et Silvanum et Timotheum, non fuit " Est " et " Non ", sed " Est " in illo fuit.</span> <span class="verse"><a name="20">20</a>Quotquot enim promissiones Dei sunt, in illo " Est "; ideo et per ipsum  Amen " Deo ad gloriam per nos.</span> <span class="verse"><a name="21">21</a>Qui autem confirmat nos vobiscum in Christum et qui unxit nos, Deus,</span> <span class="verse"><a name="22">22</a>et qui signavit nos et dedit arrabonem Spiritus in cordibus nostris.</span> <span class="verse"><a name="23">23</a>Ego autem testem Deum invoco in animam meam, quod parcens vobis non veni ultra Corinthum.</span> <span class="verse"><a name="24">24</a>Non quia dominamur fidei vestrae, sed adiutores sumus gaudii vestri, nam fide stetistis.</span> </p></div</div></div></body></html>