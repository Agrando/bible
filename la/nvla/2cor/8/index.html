<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/2cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/2cor">2 Corinthians</a> &gt <strong>Chapter 8</strong></div><p><span class="verse"><a name="1">1</a>Notam autem facimus vobis, fratres, gratiam Dei, quae data est in ecclesiis Macedoniae,</span> <span class="verse"><a name="2">2</a>quod in multo experimento tribulationis abundantia gaudii ipsorum et altissima paupertas eorum abundavit in divitias simplicitatis eorum;</span> <span class="verse"><a name="3">3</a>quia secundum virtutem, testimonium reddo, et supra virtutem voluntarii fuerunt</span> <span class="verse"><a name="4">4</a>cum multa exhortatione obsecrantes nos gratiam et communicationem ministerii, quod fit in sanctos.</span> <span class="verse"><a name="5">5</a>Et non sicut speravimus, sed semetipsos dederunt primum Domino, deinde nobis per voluntatem Dei,</span> <span class="verse"><a name="6">6</a>ita ut rogaremus Titum, ut, quemadmodum coepit, ita et perficiat in vos etiam gratiam istam.</span> <span class="verse"><a name="7">7</a>Sed sicut in omnibus abundatis, fide et sermone et scientia et omni sollicitudine et caritate ex nobis in vobis, ut et in hac gratia abundetis.</span> <span class="verse"><a name="8">8</a>Non quasi imperans dico, sed per aliorum sollicitudinem etiam vestrae caritatis ingenitum bonum comprobans;</span> <span class="verse"><a name="9">9</a>scitis enim gratiam Domini nostri Iesu Christi, quoniam propter vos egenus factus est, cum esset dives, ut illius inopia vos divites essetis.</span> <span class="verse"><a name="10">10</a>Et consilium in hoc do. Hoc enim vobis utile est, qui non solum facere, sed et velle coepistis ab anno priore;</span> <span class="verse"><a name="11">11</a>nunc vero et facto perficite, ut, quemadmodum promptus est animus velle, ita sit et perficere ex eo, quod habetis.</span> <span class="verse"><a name="12">12</a>Si enim voluntas prompta est, secundum id quod habet, accepta est, non secundum quod non habet.</span> <span class="verse"><a name="13">13</a>Non enim, ut aliis sit remissio, vobis autem tribulatio; sed ex aequalitate</span> <span class="verse"><a name="14">14</a>in praesenti tempore vestra abundantia illorum inopiam suppleat, ut et illorum abundantia vestram inopiam suppleat, ut fiat aequalitas, sicut scriptum est:</span> <span class="verse"><a name="15">15</a>" Qui multum, non abundavit; et, qui modicum, non minoravit ".</span> <span class="verse"><a name="16">16</a>Gratias autem Deo, qui dedit eandem sollicitudinem pro vobis in corde Titi,</span> <span class="verse"><a name="17">17</a>quoniam exhortationem quidem suscepit, sed, cum sollicitior esset, sua voluntate profectus est ad vos.</span> <span class="verse"><a name="18">18</a>Misimus etiam cum illo fratrem, cuius laus est in evangelio per omnes ecclesias</span> <span class="verse"><a name="19">19</a>- non solum autem, sed et ordinatus ab ecclesiis comes noster cum hac gratia, quae ministratur a nobis ad Domini gloriam et destinatam voluntatem nostram -</span> <span class="verse"><a name="20">20</a>devitantes hoc, ne quis nos vituperet in hac plenitudine, quae ministratur a nobis;</span> <span class="verse"><a name="21">21</a>providemus enim bona non solum coram Domino sed etiam coram hominibus.</span> <span class="verse"><a name="22">22</a>Misimus autem cum illis et fratrem nostrum, quem probavimus in multis saepe sollicitum esse, nunc autem multo sollicitiorem, confidentia multa in vos.</span> <span class="verse"><a name="23">23</a>Sive pro Tito, est socius meus et in vos adiutor; sive fratres nostri, apostoli ecclesiarum, gloria Christi.</span> <span class="verse"><a name="24">24</a>Ostensionem ergo, quae est caritatis vestrae et nostrae gloriationis pro vobis, in illos ostendite in faciem ecclesiarum.</span> </p></div</div></div></body></html>