<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>Incipimus iterum nosmetipsos commendare? Aut numquid egemus, sicut quidam, commendaticiis epistulis ad vos aut ex vobis?</span> <span class="verse"><a name="2">2</a>Epistula nostra vos estis, scripta in cordibus nostris, quae scitur et legitur ab omnibus hominibus;</span> <span class="verse"><a name="3">3</a>manifestati quoniam epistula estis Christi ministrata a nobis, scripta non atramento sed Spiritu Dei vivi, non in tabulis lapideis sed in tabulis cordis carnalibus.</span> <span class="verse"><a name="4">4</a>Fiduciam autem talem habemus per Christum ad Deum.</span> <span class="verse"><a name="5">5</a>Non quod sufficientes simus cogitare aliquid a nobis quasi ex nobis, sed sufficientia nostra ex Deo est,</span> <span class="verse"><a name="6">6</a>qui et idoneos nos fecit ministros Novi Testamenti, non litterae sed Spiritus: littera enim occidit, Spiritus autem vivificat.</span> <span class="verse"><a name="7">7</a>Quod si ministratio mortis, litteris deformata in lapidibus, fuit in gloria, ita ut non possent intendere filii Israel in faciem Moysis propter gloriam vultus eius, quae evacuatur,</span> <span class="verse"><a name="8">8</a>quomodo non magis ministratio Spiritus erit in gloria?</span> <span class="verse"><a name="9">9</a>Nam si ministerium damnationis gloria est, multo magis abundat ministerium iustitiae in gloria.</span> <span class="verse"><a name="10">10</a>Nam nec glorificatum est, quod claruit in hac parte, propter excellentem gloriam;</span> <span class="verse"><a name="11">11</a>si enim, quod evacuatur, per gloriam est, multo magis, quod manet, in gloria est.</span> <span class="verse"><a name="12">12</a>Habentes igitur talem spem multa fiducia utimur,</span> <span class="verse"><a name="13">13</a>et non sicut Moyses: ponebat velamen super faciem suam, ut non intenderent filii Israel in finem illius quod evacuatur.</span> <span class="verse"><a name="14">14</a>Sed obtusi sunt sensus eorum. Usque in hodiernum enim diem idipsum velamen in lectione Veteris Testamenti manet non revelatum, quoniam in Christo evacuatur;</span> <span class="verse"><a name="15">15</a>sed usque in hodiernum diem, cum legitur Moyses, velamen est positum super cor eorum.</span> <span class="verse"><a name="16">16</a>Quando autem conversus fuerit ad Dominum, aufertur velamen.</span> <span class="verse"><a name="17">17</a>Dominus autem Spiritus est; ubi autem Spiritus Domini, ibi libertas.</span> <span class="verse"><a name="18">18</a>Nos vero omnes revelata facie gloriam Domini speculantes, in eandem imaginem transformamur a claritate in clarita tem tamquam a Domini Spiritu.</span> </p></div</div></div></body></html>