<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/gen/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/gen">Genesis</a> &gt <strong>Chapter 36</strong></div><p><span class="verse"><a name="1">1</a>Hae sunt autem generationes Esau. Ipse est Edom.</span> <span class="verse"><a name="2">2</a>Esau accepit uxores de filiabus Chanaan: Ada filiam Elon Hetthaei et Oolibama filiam Ana filii Sebeon Horraei;</span> <span class="verse"><a name="3">3</a>Basemath quoque filiam Ismael sororem Nabaioth.</span> <span class="verse"><a name="4">4</a>Peperit autem Ada Eliphaz, Basemath genuit Rahuel,</span> <span class="verse"><a name="5">5</a>Oolibama genuit Iehus et Ialam et Core.Hi filii Esau, qui nati sunt ei in terra Chanaan.</span> <span class="verse"><a name="6">6</a>Tulit autem Esau uxores suas et filios et filias et omnes animas domus suae et pecora armenta et cuncta, quae acquisierat in terra Chanaan, et abiit in terram Seir; recessitque a fratre suo Iacob.</span> <span class="verse"><a name="7">7</a>Divites enim erant valde et simul habitare non poterant; nec sustinebat eos terra peregrinationis eorum prae multitudine gregum.</span> <span class="verse"><a name="8">8</a>Habitavitque Esau in monte Seir. Ipse est Edom.</span> <span class="verse"><a name="9">9</a>Hae autem sunt generationes Esau patris Edom in monte Seir,</span> <span class="verse"><a name="10">10</a>et haec nomina filiorum eius: Eliphaz filius Ada uxoris Esau, Rahuel quoque filius Basemath uxoris eius.</span> <span class="verse"><a name="11">11</a>Fueruntque Eliphaz filii: Theman, Omar, Sepho et Gatham et Cenez.</span> <span class="verse"><a name="12">12</a>Erat autem Thamna concubina Eliphaz filii Esau, quae peperit ei Amalec. Hi sunt filii Ada uxoris Esau.</span> <span class="verse"><a name="13">13</a>Filii autem Rahuel: Nahath et Zara, Samma et Meza; hi filii Basemath uxoris Esau.</span> <span class="verse"><a name="14">14</a>Isti erant filii Oolibama filiae Ana filii Sebeon uxoris Esau, quos genuit ei: Iehus et Ialam et Core.</span> <span class="verse"><a name="15">15</a>Hi duces filiorum Esau. Filii Eliphaz primogeniti Esau: dux Theman, dux Omar, dux Sepho, dux Cenez,</span> <span class="verse"><a name="16">16</a>dux Core, dux Gatham, dux Amalec. Hi duces Eliphaz in terra Edom; hi filii Ada.</span> <span class="verse"><a name="17">17</a>Hi filii Rahuel filii Esau: dux Nahath, dux Zara, dux Samma, dux Meza. Hi duces Rahuel in terra Edom; isti filii Basemath uxoris Esau.</span> <span class="verse"><a name="18">18</a>Hi filii Oolibama uxoris Esau: dux Iehus, dux Ialam, dux Core. Hi duces Oolibama filiae Ana uxoris Esau.</span> <span class="verse"><a name="19">19</a>Isti sunt filii Esau et hi duces eorum. Ipse est Edom.</span> <span class="verse"><a name="20">20</a>Isti sunt filii Seir Horraei habitatores terrae: Lotan et Sobal et Sebeon et Ana</span> <span class="verse"><a name="21">21</a>et Dison et Eser et Disan; hi duces Horraei filii Seir in terra Edom.</span> <span class="verse"><a name="22">22</a>Facti sunt autem filii Lotan: Hori et Hemam; erat autem soror Lotan Thamna.</span> <span class="verse"><a name="23">23</a>Et isti filii Sobal: Alvan et Manahath et Ebal, Sepho et Onam.</span> <span class="verse"><a name="24">24</a>Et hi filii Sebeon: Aia et Ana. Iste est Ana, qui invenit aquas calidas in solitudine, cum pasceret asinos Sebeon patris sui.</span> <span class="verse"><a name="25">25</a>Habuitque filium Dison et filiam Oolibama.</span> <span class="verse"><a name="26">26</a>Et isti filii Dison: Hemdan et Eseban et Iethran et Charran.</span> <span class="verse"><a name="27">27</a>Hi filii Eser: Bilhan et Zavan et Iacan.</span> <span class="verse"><a name="28">28</a>Habuit autem filios Disan: Us et Aran.</span> <span class="verse"><a name="29">29</a>Isti duces Horraeorum: dux Lotan, dux Sobal, dux Sebeon, dux Ana,</span> <span class="verse"><a name="30">30</a>dux Dison, dux Eser, dux Disan; isti duces Horraeorum secundum tribus eorum in terra Seir.</span> <span class="verse"><a name="31">31</a>Reges autem, qui regnaverunt in terra Edom, antequam haberent regem filii Israel, fuerunt hi.</span> <span class="verse"><a name="32">32</a>Regnavit in Edom Bela filius Beor, nomenque urbis eius Denaba.</span> <span class="verse"><a name="33">33</a>Mortuus est autem Bela, et regnavit pro eo Iobab filius Zarae de Bosra.</span> <span class="verse"><a name="34">34</a>Cumque mortuus esset Iobab, regnavit pro eo Husam de terra Themanorum.</span> <span class="verse"><a name="35">35</a>Hoc quoque mortuo, regnavit pro eo Adad filius Badad, qui percussit Madian in regione Moab; et nomen urbis eius Avith.</span> <span class="verse"><a name="36">36</a>Cumque mortuus esset Adad, regnavit pro eo Semla de Masreca.</span> <span class="verse"><a name="37">37</a>Hoc quoque mortuo, regnavit pro eo Saul de Rohoboth iuxta fluvium.</span> <span class="verse"><a name="38">38</a>Cumque et hic obiisset, successit in regnum Baalhanan filius Achobor.</span> <span class="verse"><a name="39">39</a>Isto quoque mortuo, regnavit pro eo Adad, nomenque urbis eius Phau; et appellabatur uxor eius Meetabel filia Matred filiae Mezaab.</span> <span class="verse"><a name="40">40</a>Haec ergo nomina ducum Esau in cognationibus et locis et vocabulis suis: dux Thamna, dux Alva, dux Ietheth,</span> <span class="verse"><a name="41">41</a>dux Oolibama, dux Ela, dux Phinon,</span> <span class="verse"><a name="42">42</a>dux Cenez, dux Theman, dux Mabsar,</span> <span class="verse"><a name="43">43</a>dux Magdiel, dux Iram.Hi duces Edom habitantes in terra imperii sui. Ipse est Esau pater Idumaeorum.</span> </p></div</div></div></body></html>