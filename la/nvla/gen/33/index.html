<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/gen/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/gen">Genesis</a> &gt <strong>Chapter 33</strong></div><p><span class="verse"><a name="1">1</a>Elevans autem Iacob oculos suos vidit venientem Esau et cum eo quadringentos viros; divisitque filios Liae et Rachel ambarumque famularum.</span> <span class="verse"><a name="2">2</a>Et posuit utramque ancillam et liberos earum in principio, Liam vero et filios eius in secundo loco, Rachel autem et Ioseph novissimos.</span> <span class="verse"><a name="3">3</a>Et ipse praegrediens adoravit pronus in terram septies, donec appropinquaret ad fratrem suum.</span> <span class="verse"><a name="4">4</a>Currens itaque Esau obviam fratri suo amplexatus est eum; stringensque collum eius osculatus est eum, et fleverunt.</span> <span class="verse"><a name="5">5</a>Levatisque oculis, vidit mulieres et liberos earum et ait: " Qui sunt isti tibi? ". Respondit: " Liberi sunt, quos donavit mihi Deus servo tuo  .</span> <span class="verse"><a name="6">6</a>Et appropinquantes ancillae et filii earum incurvati sunt.</span> <span class="verse"><a name="7">7</a>Accessit quoque Lia cum liberis suis et, cum similiter adorassent, extremi Ioseph et Rachel adoraverunt.</span> <span class="verse"><a name="8">8</a>" Quaenam sunt, inquit, istae turmae, quas obvias habui? ". Respondit: " Ut invenirem gratiam coram domino meo ".</span> <span class="verse"><a name="9">9</a>At ille: " Habeo, ait, plurima, frater mi; sint tua tibi ".</span> <span class="verse"><a name="10">10</a>Dixit Iacob: " Noli ita, obsecro; sed, si inveni gratiam in oculis tuis, accipe munusculum de manibus meis; sic enim vidi faciem tuam quasi viderim vultum Dei, et mihi propitius fuisti.</span> <span class="verse"><a name="11">11</a>Suscipe, quaeso, benedictionem, quae allata est tibi; quia Deus misertus est mihi, et habeo omnia ".Et, cum compelleret illum, suscepit</span> <span class="verse"><a name="12">12</a>et ait: " Gradiamur simul, eroque socius itineris tui ".</span> <span class="verse"><a name="13">13</a>Dixit Iacob: " Nosti, domine mi, quod parvulos habeam teneros et oves et boves fetas mecum; quas si plus in ambulando fecero laborare vel una die, morientur cuncti greges.</span> <span class="verse"><a name="14">14</a>Praecedat dominus meus ante servum suum; et ego sequar paulatim secundum gressum pecorum ante me et secundum gressum parvulorum, donec veniam ad dominum meum in Seir ".</span> <span class="verse"><a name="15">15</a>Respondit Esau: " Oro te, ut de populo, qui mecum est, saltem socii remaneant viae tuae". " Non est, inquit, necesse; hoc uno indigeo, ut inveniam gratiam in conspectu domini mei ".</span> <span class="verse"><a name="16">16</a>Reversus est itaque illo die Esau itinere suo in Seir.</span> <span class="verse"><a name="17">17</a>Et Iacob venit in Succoth, ubi, aedificata sibi domo et fixis tentoriis pro gregibus suis, appellavit nomen loci illius Succoth (id est Tabernacula).</span> <span class="verse"><a name="18">18</a>Transivitque Iacob incolumis ad urbem Sichem, quae est in terra Chanaan, cum veniret de Paddanaram; et habitavit iuxta oppidum.</span> <span class="verse"><a name="19">19</a>Emitque partem agri, in qua fixerat tabernaculum suum, a filiis Hemmor patris Sichem centum argenteis.</span> <span class="verse"><a name="20">20</a>Et erexit ibi altare et vocavit illud: " Deus est Deus Israel ".</span> </p></div</div></div></body></html>