<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/gen/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/gen">Genesis</a> &gt <strong>Chapter 4</strong></div><p><span class="verse"><a name="1">1</a>Adam vero cognovit Evam uxo rem suam, quae concepit et peperit Cain dicens: " Acquisivi virum per Dominum ".</span> <span class="verse"><a name="2">2</a>Rursusque peperit fratrem eius Abel. Et fuit Abel pastor ovium et Cain agricola.</span> <span class="verse"><a name="3">3</a>Factum est autem post aliquot dies ut offerret Cain de fructibus agri munus Domino.</span> <span class="verse"><a name="4">4</a>Abel quoque obtulit de primogenitis gregis sui et de adipibus eorum. Et respexit Dominus ad Abel et ad munus eius,</span> <span class="verse"><a name="5">5</a>ad Cain vero et ad munus illius non respexit. Iratusque est Cain vehementer, et concidit vultus eius.</span> <span class="verse"><a name="6">6</a>Dixitque Dominus ad eum: " Quare iratus es, et cur concidit facies tua?</span> <span class="verse"><a name="7">7</a>Nonne si bene egeris, vultum attolles? Sin autem male, in foribus peccatum insidiabitur, et ad te erit appetitus eius, tu autem dominaberis illius ".</span> <span class="verse"><a name="8">8</a>Dixitque Cain ad Abel fratrem suum: " Egrediamur foras ". Cumque essent in agro, consurrexit Cain adversus Abel fratrem suum et interfecit eum.</span> <span class="verse"><a name="9">9</a>Et ait Dominus ad Cain: " Ubi est Abel frater tuus? ". Qui respondit: " Nescio. Num custos fratris mei sum ego? ".</span> <span class="verse"><a name="10">10</a>Dixitque ad eum: " Quid fecisti? Vox sanguinis fratris tui clamat ad me de agro.</span> <span class="verse"><a name="11">11</a>Nunc igitur maledictus eris procul ab agro, qui aperuit os suum et suscepit sanguinem fratris tui de manu tua!</span> <span class="verse"><a name="12">12</a>Cum operatus fueris eum, amplius non dabit tibi fructus suos; vagus et profugus eris super terram ".</span> <span class="verse"><a name="13">13</a>Dixitque Cain ad Dominum: " Maior est poena mea quam ut portem eam.</span> <span class="verse"><a name="14">14</a>Ecce eicis me hodie a facie agri, et a facie tua abscondar et ero vagus et profugus in terra; omnis igitur, qui invenerit me, occidet me ".</span> <span class="verse"><a name="15">15</a>Dixitque ei Dominus: " Nequaquam ita fiet, sed omnis qui occiderit Cain, septuplum punietur! ". Posuitque Dominus Cain signum, ut non eum interficeret omnis qui invenisset eum.</span> <span class="verse"><a name="16">16</a>Egressusque Cain a facie Domini habitavit in terra Nod ad orientalem plagam Eden.</span> <span class="verse"><a name="17">17</a>Cognovit autem Cain uxorem suam, quae concepit et peperit Henoch. Et aedificavit civitatem vocavitque nomen eius ex nomine filii sui Henoch.</span> <span class="verse"><a name="18">18</a>Porro Henoch genuit Irad, et Irad genuit Maviael, et Maviael genuit Mathusael, et Mathusael genuit Lamech.</span> <span class="verse"><a name="19">19</a>Qui accepit uxores duas: nomen uni Ada et nomen alteri Sella.</span> <span class="verse"><a name="20">20</a>Genuitque Ada Iabel, qui fuit pater habitantium in tentoriis atque pastorum.</span> <span class="verse"><a name="21">21</a>Et nomen fratris eius Iubal; ipse fuit pater omnium canentium cithara et organo.</span> <span class="verse"><a name="22">22</a>Sella quoque genuit Tubalcain, qui fuit malleator et faber in cuncta opera aeris et ferri. Soror vero Tubalcain Noema.</span> <span class="verse"><a name="23">23</a>Dixitque Lamech uxoribus suis:  Ada et Sella, audite vocem meam; uxores Lamech, auscultate sermonem meum:occidi virum pro vulnere meoet adulescentulum pro livore meo;</span> <span class="verse"><a name="24">24</a>septuplum ultio dabitur de Cain, de Lamech vero septuagies septies ".</span> <span class="verse"><a name="25">25</a>Cognovit quoque Adam uxorem suam, et peperit filium vocavitque nomen eius Seth dicens: " Posuit mihi Deus semen aliud pro Abel, quem occidit Cain ".</span> <span class="verse"><a name="26">26</a>Sed et Seth natus est filius, quem vocavit Enos. Tunc coeperunt invocare nomen Domini.</span> </p></div</div></div></body></html>