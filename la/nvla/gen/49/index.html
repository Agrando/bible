<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/gen/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/gen">Genesis</a> &gt <strong>Chapter 49</strong></div><p><span class="verse"><a name="1">1</a>Vocavit autem Iacob filios suos et ait eis: " Congrega mini, ut annuntiem, quae ventura sunt vobis in diebus novissimis.</span> <span class="verse"><a name="2">2</a>Congregamini et audite, filii Iacob,audite Israel patrem vestrum!</span> <span class="verse"><a name="3">3</a>Ruben primogenitus meus,tu fortitudo mea et principium roboris mei;prior in dignitate, maior in robore!</span> <span class="verse"><a name="4">4</a>Ebulliens sicut aqua non excellas,quia ascendisti cubile patris tuiet maculasti stratum meum.</span> <span class="verse"><a name="5">5</a>Simeon et Levi fratres,vasa violentiae arma eorum.</span> <span class="verse"><a name="6">6</a>In consilium eorum ne veniat anima mea,et in coetu illorum non sit gloria mea;quia in furore suo occiderunt virumet in voluntate sua subnervaverunt tauros.</span> <span class="verse"><a name="7">7</a>Maledictus furor eorum, quia pertinax,et indignatio eorum, quia dura!Dividam eos in Iacobet dispergam eos in Israel.</span> <span class="verse"><a name="8">8</a>Iuda, te laudabunt fratres tui;manus tua in cervicibus inimicorum tuorum;adorabunt te filii patris tui.</span> <span class="verse"><a name="9">9</a>Catulus leonis Iuda:a praeda, fili mi, ascendisti;requiescens accubuit ut leoet quasi leaena; quis suscitabit eum?</span> <span class="verse"><a name="10">10</a>Non auferetur sceptrum de Iudaet baculus ducis de pedibus eius,donec veniat ille, cuius est,et cui erit oboedientia gentium;</span> <span class="verse"><a name="11">11</a>ligans ad vineam pullum suumet ad vitem filium asinae suae,lavabit in vino stolam suamet in sanguine uvae pallium suum;</span> <span class="verse"><a name="12">12</a>nigriores sunt oculi eius vinoet dentes eius lacte candidiores.</span> <span class="verse"><a name="13">13</a>Zabulon in litore maris habitabitet in statione navium,pertingens usque ad Sidonem.</span> <span class="verse"><a name="14">14</a>Issachar asinus fortis,accubans inter caulas</span> <span class="verse"><a name="15">15</a>vidit requiem quod esset bona,et terram quod optima;et supposuit umerum suum ad portandumfactusque est tributis serviens.</span> <span class="verse"><a name="16">16</a>Dan iudicabit populum suumsicut una tribuum Israel.</span> <span class="verse"><a name="17">17</a>Fiat Dan coluber in via,cerastes in semita,mordens calcanea equi,ut cadat ascensor eius retro.</span> <span class="verse"><a name="18">18</a>Salutare tuum exspectabo, Domine!</span> <span class="verse"><a name="19">19</a>Gad, latrones aggredientur eum,ipse autem aggredietur calcaneum eorum.</span> <span class="verse"><a name="20">20</a>Aser, pinguis panis eius,et praebebit delicias regales.</span> <span class="verse"><a name="21">21</a>Nephthali cerva emissa,dans cornua pulchra.</span> <span class="verse"><a name="22">22</a>Arbor fructifera Ioseph,arbor fructifera super fontem:rami transcendunt murum.</span> <span class="verse"><a name="23">23</a>Sed exasperaverunt eum et iurgati sunt,et adversati sunt illi habentes iacula.</span> <span class="verse"><a name="24">24</a>Et confractus est arcus eorum,et dissoluti sunt nervi brachiorum eorumper manus Potentis Iacob,per nomen Pastoris, Lapidis Israel.</span> <span class="verse"><a name="25">25</a>Deus patris tui erit adiutor tuus,et Omnipotens benedicet tibibenedictionibus caeli desuper,benedictionibus abyssi iacentisdeorsum,benedictionibus uberum et vulvae.</span> <span class="verse"><a name="26">26</a>Benedictiones patris tui confortatae suntsuper benedictiones montium aeternorum,desiderium collium antiquorum;fiant in capite Iosephet in vertice nazaraei inter fratres suos.</span> <span class="verse"><a name="27">27</a>Beniamin lupus rapax;mane comedet praedamet vespere dividet spolia ".</span> <span class="verse"><a name="28">28</a>Omnes hi in tribubus Israel duodecim. Haec locutus est eis pater suus benedixitque singulis benedictionibus propriis.</span> <span class="verse"><a name="29">29</a>Et praecepit eis dicens: " Ego congregor ad populum meum; sepelite me cum patribus meis in spelunca Machpela, quae est in agro Ephron Hetthaei</span> <span class="verse"><a name="30">30</a>contra Mambre in terra Chanaan, quam emit Abraham cum agro ab Ephron Hetthaeo in possessionem sepulcri;</span> <span class="verse"><a name="31">31</a>ibi sepelierunt eum et Saram uxorem eius, ibi sepultus est Isaac cum Rebecca coniuge sua, ibi et Lia condita iacet ".</span> <span class="verse"><a name="32">32</a>Finitisque mandatis, quibus filios instruebat, collegit pedes suos super lectulum et obiit; appositusque est ad populum suum.</span> </p></div</div></div></body></html>