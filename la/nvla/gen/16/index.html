<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/gen/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/gen">Genesis</a> &gt <strong>Chapter 16</strong></div><p><span class="verse"><a name="1">1</a>Sarai autem uxor Abram non genuerat ei liberos; sed habens ancillam Aegyptiam nomine Agar,</span> <span class="verse"><a name="2">2</a>dixit marito suo: " Ecce conclusit me Dominus, ne parerem; ingredere ad ancillam meam, si forte saltem ex illa suscipiam filios ". Cumque ille acquiesceret deprecanti,</span> <span class="verse"><a name="3">3</a>tulit Agar Aegyptiam ancillam suam post annos decem quam habitare coeperant in terra Chanaan, et dedit eam viro suo uxorem.</span> <span class="verse"><a name="4">4</a>Qui ingressus est ad eam. At illa concepisse se videns despexit dominam suam.</span> <span class="verse"><a name="5">5</a>Dixitque Sarai ad Abram: " Inique agis contra me; ego dedi ancillam meam in sinum tuum, quae videns quod conceperit, despectui me habet. Iudicet Dominus inter me et te ".</span> <span class="verse"><a name="6">6</a>Cui respondens Abram: " Ecce, ait, ancilla tua in manu tua est; utere ea, ut libet ". Affligente igitur eam Sarai, aufugit ab ea.</span> <span class="verse"><a name="7">7</a>Cumque invenisset illam angelus Domini iuxta fontem aquae in deserto, ad fontem in via Sur,</span> <span class="verse"><a name="8">8</a>dixit: " Agar, ancilla Sarai, unde venis et quo vadis? ". Quae respondit: " A facie Sarai dominae meae ego fugio ".</span> <span class="verse"><a name="9">9</a>Dixitque ei angelus Domini: " Revertere ad dominam tuam et humiliare sub manibus ipsius ".</span> <span class="verse"><a name="10">10</a>Et dixit ei angelus Domini: " Multiplicans multiplicabo semen tuum, et non numerabitur prae multitudine ".</span> <span class="verse"><a name="11">11</a>Et dixit ei angelus Domini:  Ecce, concepisti et paries filiumvocabisque nomen eius Ismael,eo quod audierit Dominus afflictionem tuam.</span> <span class="verse"><a name="12">12</a>Hic erit homo onagro similis;manus eius contra omnes,et manus omnium contra eum;et e regione universorum fratrum suorum figet tabernacula ".</span> <span class="verse"><a name="13">13</a>Vocavit autem nomen Domini, qui loquebatur ad eam: " Tu Deus, qui vidisti me ". Dixit enim: " Profecto hic vidi posteriora videntis me ".</span> <span class="verse"><a name="14">14</a>Propterea appellatur puteus ille Lahairoi (id est Viventis et Videntis me); ipse est inter Cades et Barad.</span> <span class="verse"><a name="15">15</a>Peperitque Agar Abrae filium; qui vocavit nomen filii sui, quem pepererat Agar, Ismael.</span> <span class="verse"><a name="16">16</a>Octoginta et sex annorum erat Abram, quando peperit ei Agar Ismaelem.</span> </p></div</div></div></body></html>