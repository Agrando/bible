<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/gen/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/gen">Genesis</a> &gt <strong>Chapter 12</strong></div><p><span class="verse"><a name="1">1</a>Dixit autem Dominus ad Abram:  Egredere de terra tua et de cognatione tuaet de domo patris tuiin terram, quam monstrabo tibi.</span> <span class="verse"><a name="2">2</a>Faciamque te in gentem magnamet benedicam tibiet magnificabo nomen tuum,erisque in benedictionem.</span> <span class="verse"><a name="3">3</a>Benedicam benedicentibus tibiet maledicentibus tibi maledicam,atque in te benedicenturuniversae cognationes terrae! ".</span> <span class="verse"><a name="4">4</a>Egressus est itaque Abram, sicut praeceperat ei Dominus, et ivit cum eo Lot. Septuaginta quinque annorum erat Abram, cum egrederetur de Charran.</span> <span class="verse"><a name="5">5</a>Tulitque Sarai uxorem suam et Lot filium fratris sui universamque substantiam, quam acquisiverant, et animas, quas fecerant in Charran, et egressi sunt, ut irent in terram Chanaan; et venerunt in terram Chanaan.</span> <span class="verse"><a name="6">6</a>Pertransivit Abram terram usque ad locum Sichem, usque ad Quercum Moreh. Chananaeus autem tunc erat in terra.</span> <span class="verse"><a name="7">7</a>Apparuit autem Dominus Abram et dixit ei: " Semini tuo dabo terram hanc  . Qui aedificavit ibi altare Domino, qui apparuerat ei.</span> <span class="verse"><a name="8">8</a>Et inde transgrediens ad montem, qui erat contra orientem Bethel, tetendit ibi tabernaculum suum ab occidente habens Bethel et ab oriente Hai; aedificavit quoque ibi altare Domino et invocavit nomen Domini.</span> <span class="verse"><a name="9">9</a>Perrexitque Abram de mansione in mansionem usque ad Nageb.</span> <span class="verse"><a name="10">10</a>Facta est autem fames in terra; descenditque Abram in Aegyptum, ut peregrinaretur ibi; praevaluerat enim fames in terra.</span> <span class="verse"><a name="11">11</a>Cumque prope esset, ut ingrederetur Aegyptum, dixit Sarai uxori suae: " Novi quod pulchra sis mulier</span> <span class="verse"><a name="12">12</a>et quod, cum viderint te Aegyptii, dicturi sunt: "Uxor ipsius est"; et interficient me et te reservabunt.</span> <span class="verse"><a name="13">13</a>Dic ergo, obsecro te, quod soror mea sis, ut bene sit mihi propter te, et vivat anima mea ob gratiam tui ".</span> <span class="verse"><a name="14">14</a>Cum itaque ingressus esset Abram Aegyptum, viderunt Aegyptii mulierem quod esset pulchra nimis,</span> <span class="verse"><a name="15">15</a>et viderunt eam principes pharaonis et laudaverunt eam apud illum; et sublata est mulier in domum pharaonis.</span> <span class="verse"><a name="16">16</a>Abram vero bene usus est propter illam; fueruntque ei oves et boves et asini et servi et famulae et asinae et cameli.</span> <span class="verse"><a name="17">17</a>Flagellavit autem Dominus pharaonem plagis maximis et domum eius propter Sarai uxorem Abram.</span> <span class="verse"><a name="18">18</a>Vocavitque pharao Abram et dixit ei: " Quidnam est hoc quod fecisti mihi? Quare non indicasti mihi quod uxor tua esset?</span> <span class="verse"><a name="19">19</a>Quam ob causam dixisti esse sororem tuam, ut tollerem eam mihi in uxorem? Nunc igitur, ecce coniux tua: accipe eam et vade! ".</span> <span class="verse"><a name="20">20</a>Praecepitque pharao super Abram viris; et deduxerunt eum et uxorem illius et omnia, quae habebat.</span> </p></div</div></div></body></html>