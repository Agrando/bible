<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/amos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/amos">Amos</a> &gt <strong>Chapter 6</strong></div><p><span class="verse"><a name="1">1</a>Vae, qui tranquilli sunt in Sionet confidunt in monte Samariae;designati primitiae populorum,ad quos venit domus Israel!</span> <span class="verse"><a name="2">2</a>Transite in Chalanne et videte;et ite inde in Emath magnamet descendite in Geth Palaestinorum.Numquid meliores regnis istis vos,aut latior terminus eorum termino vestro est?</span> <span class="verse"><a name="3">3</a>Qui removetis diem malumet appropinquare facitis solium violentiae.</span> <span class="verse"><a name="4">4</a>Qui dormiunt in lectis eburneis,recumbentes in stratis suis,comedentes agnos de gregeet vitulos de medio armenti;</span> <span class="verse"><a name="5">5</a>canentes ad vocem psalterii,sicut David excogitant sibi vasa cantici;</span> <span class="verse"><a name="6">6</a>bibentes vinum in phialis,optimis unguentis delibuti,et non sunt contristati super ruina Ioseph.</span> <span class="verse"><a name="7">7</a>Quapropter nunc migrabunt in capite transmigrantium,et auferetur factio lascivientium.</span> <span class="verse"><a name="8">8</a>Iuravit Dominus Deus in anima sua,dicit Dominus, Deus exercituum: Detestor ego superbiam Iacobet domos eius odiet tradam civitatem et plenitudinem eius ".</span> <span class="verse"><a name="9">9</a>Quod si reliqui fuerintdecem viri in domo una,et ipsi morientur;</span> <span class="verse"><a name="10">10</a>et tollet eum propinquus suuset comburet eum, ut efferat ossa de domo,et dicet ei, qui in penetralibus domus est: Numquid adhuc est penes te? ".Et respondebit: "Non est";et dicet ei: "Tace!";non est qui recordetur nominis Domini.</span> <span class="verse"><a name="11">11</a>Quia ecce Dominus mandatet percutiet domum maiorem ruiniset domum minorem scissionibus.</span> <span class="verse"><a name="12">12</a>Numquid currunt in petris equi,aut aratur mare in bobus,quoniam convertistis in venenum iudiciumet fructum iustitiae in absinthium?</span> <span class="verse"><a name="13">13</a>Qui laetantur pro Lodabar,qui dicunt: " Numquid non in fortitudine nostracepimus nobis Carnaim? ".</span> <span class="verse"><a name="14">14</a>" Ecce enim suscitabo super vos, domus Israel,dicit Dominus, Deus exercituum, gentem;et oppriment vos ab introitu Emathusque ad torrentem Arabae ".</span> </p></div</div></div></body></html>