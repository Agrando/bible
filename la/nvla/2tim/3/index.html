<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/2tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/2tim">2 Timothy</a> &gt <strong>Chapter 3</strong></div><p><span class="verse"><a name="1">1</a>Hoc autem scito, quod in no vissimis diebus instabunt tem pora periculosa.</span> <span class="verse"><a name="2">2</a>Erunt enim homines seipsos amantes, cupidi, elati, superbi, blasphemi, parentibus inoboedientes, ingrati, scelesti,</span> <span class="verse"><a name="3">3</a>sine affectione, sine foedere, criminatores, incontinentes, immites, sine benignitate,</span> <span class="verse"><a name="4">4</a>proditores, protervi, tumidi, voluptatum amatores magis quam Dei,</span> <span class="verse"><a name="5">5</a>habentes speciem quidem pietatis, virtutem autem eius abnegantes; et hos devita.</span> <span class="verse"><a name="6">6</a>Ex his enim sunt, qui penetrant domos et captivas ducunt mulierculas oneratas peccatis, quae ducuntur variis concupiscentiis,</span> <span class="verse"><a name="7">7</a>semper discentes et numquam ad scientiam veritatis pervenire valentes.</span> <span class="verse"><a name="8">8</a>Quemadmodum autem Iannes et Iambres restiterunt Moysi, ita et hi resistunt veritati, homines corrupti mente, reprobi circa fidem;</span> <span class="verse"><a name="9">9</a>sed ultra non proficient, insipientia enim eorum manifesta erit omnibus, sicut et illorum fuit.</span> <span class="verse"><a name="10">10</a>Tu autem assecutus es meam doctrinam, institutionem, propositum, fidem, longanimitatem, dilectionem, patientiam,</span> <span class="verse"><a name="11">11</a>persecutiones, passiones, qualia mihi facta sunt Antiochiae, Iconii, Lystris, quales persecutiones sustinui; et ex omnibus me eripuit Dominus.</span> <span class="verse"><a name="12">12</a>Et omnes, qui volunt pie vivere in Christo Iesu, persecutionem patientur;</span> <span class="verse"><a name="13">13</a>mali autem homines et seductores proficient in peius, in errorem mittentes et errantes.</span> <span class="verse"><a name="14">14</a>Tu vero permane in his, quae didicisti et credita sunt tibi, sciens a quibus didiceris,</span> <span class="verse"><a name="15">15</a>et quia ab infantia Sacras Litteras nosti, quae te possunt instruere ad salutem per fidem, quae est in Christo Iesu.</span> <span class="verse"><a name="16">16</a>Omnis Scriptura divinitus inspirata est et utilis ad docendum, ad arguendum, ad corrigendum, ad erudiendum in iustitia,</span> <span class="verse"><a name="17">17</a>ut perfectus sit homo Dei, ad omne opus bonum instructus.</span> </p></div</div></div></body></html>