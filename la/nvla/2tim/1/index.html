<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/2tim/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/2tim">2 Timothy</a> &gt <strong>Chapter 1</strong></div><p><span class="verse"><a name="1">1</a>Paulus, apostolus Christi Iesu per voluntatem Dei secundum promissionem vitae, quae est in Christo Iesu,</span> <span class="verse"><a name="2">2</a>Timotheo carissimo filio: gratia, misericordia, pax a Deo Patre et Christo Iesu Domino nostro.</span> <span class="verse"><a name="3">3</a>Gratias ago Deo, cui servio a progenitoribus in conscientia pura, quod sine intermissione habeo tui memoriam in orationibus meis nocte ac die</span> <span class="verse"><a name="4">4</a>desiderans te videre, memor lacrimarum tuarum, ut gaudio implear,</span> <span class="verse"><a name="5">5</a>recordationem accipiens eius fidei, quae est in te non ficta, quae et habitavit primum in avia tua Loide et matre tua Eunice, certus sum autem quod et in te.</span> <span class="verse"><a name="6">6</a>Propter quam causam admoneo te, ut resuscites donationem Dei, quae est in te per impositionem manuum mearum;</span> <span class="verse"><a name="7">7</a>non enim dedit nobis Deus Spiritum timoris sed virtutis et dilectionis et sobrietatis.</span> <span class="verse"><a name="8">8</a>Noli itaque erubescere testimonium Domini nostri neque me vinctum eius, sed collabora evangelio secundum virtutem Dei,</span> <span class="verse"><a name="9">9</a>qui nos salvos fecit et vocavit vocatione sancta, non secundum opera nostra sed secundum propositum suum et gratiam, quae data est nobis in Christo Iesu ante tempora saecularia;</span> <span class="verse"><a name="10">10</a>manifestata autem nunc per illustrationem salvatoris nostri Iesu Christi, qui destruxit quidem mortem, illuminavit autem vitam et incorruptionem per evangelium,</span> <span class="verse"><a name="11">11</a>in quo positus sum ego praedicator et apostolus et doctor.</span> <span class="verse"><a name="12">12</a>Ob quam causam etiam haec patior, sed non confundor; scio enim, cui credidi, et certus sum quia potens est depositum meum servare in illum diem.</span> <span class="verse"><a name="13">13</a>Formam habe sanorum verborum, quae a me audisti, in fide et dilectione, quae sunt in Christo Iesu;</span> <span class="verse"><a name="14">14</a>bonum depositum custodi per Spiritum Sanctum, qui habitat in nobis.</span> <span class="verse"><a name="15">15</a>Scis hoc, quod aversi sunt a me omnes, qui in Asia sunt, ex quibus est Phygelus et Hermogenes.</span> <span class="verse"><a name="16">16</a>Det misericordiam Dominus Onesiphori domui, quia saepe me refrigeravit et catenam meam non erubuit;</span> <span class="verse"><a name="17">17</a>sed cum Romam venisset, sollicite me quaesivit et invenit</span> <span class="verse"><a name="18">18</a>det illi Dominus invenire misericordiam a Domino in illa die  et quanta Ephesi ministravit, melius tu nosti.</span> </p></div</div></div></body></html>