<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>Tu ergo, fili mi, confortare in gratia, quae est in Christo Iesu;</span> <span class="verse"><a name="2">2</a>et quae audisti a me per multos testes, haec commenda fidelibus hominibus, qui idonei erunt et alios docere.</span> <span class="verse"><a name="3">3</a>Collabora sicut bonus miles Christi Iesu.</span> <span class="verse"><a name="4">4</a>Nemo militans implicat se saeculi negotiis, ut ei placeat, qui eum elegit;</span> <span class="verse"><a name="5">5</a>si autem certat quis agone, non coronatur nisi legitime certaverit.</span> <span class="verse"><a name="6">6</a>Laborantem agricolam oportet primum de fructibus accipere.</span> <span class="verse"><a name="7">7</a>Intellege, quae dico; dabit enim tibi Dominus in omnibus intellectum.</span> <span class="verse"><a name="8">8</a>Memor esto Iesum Christum resuscitatum esse a mortuis, ex semine David, secundum evangelium meum,</span> <span class="verse"><a name="9">9</a>in quo laboro usque ad vincula quasi male operans; sed verbum Dei non est alligatum!</span> <span class="verse"><a name="10">10</a>Ideo omnia sustineo propter electos, ut et ipsi salutem consequantur, quae est in Christo Iesu cum gloria aeterna.</span> <span class="verse"><a name="11">11</a>Fidelis sermo, Nam, si commortui sumus, et convivemus;</span> <span class="verse"><a name="12">12</a>si sustinemus, et conregnabimus; si negabimus, et ille negabit nos;</span> <span class="verse"><a name="13">13</a>si non credimus, ille fidelis manet, negare enim seipsum non potest.</span> <span class="verse"><a name="14">14</a>Haec commone testificans coram Deo verbis non contendere: in nihil utile est, nisi ad subversionem audientium.</span> <span class="verse"><a name="15">15</a>Sollicite cura teipsum probabilem exhibere Deo, operarium inconfusibilem, recte tractantem verbum veritatis.</span> <span class="verse"><a name="16">16</a>Profana autem inaniloquia devita, magis enim proficient ad impietatem,</span> <span class="verse"><a name="17">17</a>et sermo eorum ut cancer serpit; ex quibus est Hymenaeus et Philetus,</span> <span class="verse"><a name="18">18</a>qui circa veritatem aberraverunt dicentes resurrectionem iam factam, et subvertunt quorundam fidem.</span> <span class="verse"><a name="19">19</a>Sed firmum fundamentum Dei stat habens signaculum hoc: Cognovit Dominus, qui sunt eius, et: Discedat ab iniquitate omnis, qui nominat nomen Domini.</span> <span class="verse"><a name="20">20</a>In magna autem domo non solum sunt vasa aurea et argentea sed et lignea et fictilia, et quaedam quidem in honorem, quaedam autem in ignominiam;</span> <span class="verse"><a name="21">21</a>si quis ergo emundaverit se ab istis, erit vas in honorem, sanctificatum, utile Domino, ad omne opus bonum paratum.</span> <span class="verse"><a name="22">22</a>Iuvenilia autem desideria fuge, sectare vero iustitiam, fidem, caritatem, pacem cum his, qui invocant Dominum de corde puro.</span> <span class="verse"><a name="23">23</a>Stultas autem et sine disciplina quaestiones devita, sciens quia generant lites;</span> <span class="verse"><a name="24">24</a>servum autem Domini non oportet litigare, sed mansuetum esse ad omnes, aptum ad docendum, patientem,</span> <span class="verse"><a name="25">25</a>cum mansuetudine corripientem eos, qui resistunt, si quando det illis Deus paenitentiam ad cognoscendam veritatem,</span> <span class="verse"><a name="26">26</a>et resipiscant a Diaboli laqueo, a quo capti tenentur ad ipsius voluntatem.</span> </p></div</div></div></body></html>