<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/2tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/2tim">2 Timothy</a> &gt <strong>Chapter 4</strong></div><p><span class="verse"><a name="1">1</a>Testificor coram Deo et Christo Iesu, qui iudicaturus est vivos ac mortuos, per adventum ipsius et regnum eius:</span> <span class="verse"><a name="2">2</a>praedica verbum, insta opportune, importune, argue, increpa, obsecra in omni longanimitate et doctrina.</span> <span class="verse"><a name="3">3</a>Erit enim tempus, cum sanam doctrinam non sustinebunt, sed ad sua desideria coacervabunt sibi magistros prurientes auribus,</span> <span class="verse"><a name="4">4</a>et a veritate quidem auditum avertent, ad fabulas autem convertentur.</span> <span class="verse"><a name="5">5</a>Tu vero vigila in omnibus, labora, opus fac evangelistae, ministerium tuum imple.</span> <span class="verse"><a name="6">6</a>Ego enim iam delibor, et tempus meae resolutionis instat.</span> <span class="verse"><a name="7">7</a>Bonum certamen certavi, cursum consummavi, fidem servavi;</span> <span class="verse"><a name="8">8</a>in reliquo reposita est mihi iustitiae corona, quam reddet mihi Dominus in illa die, iustus iudex, non solum autem mihi sed et omnibus, qui diligunt adventum eius.</span> <span class="verse"><a name="9">9</a>Festina venire ad me cito.</span> <span class="verse"><a name="10">10</a>Demas enim me dereliquit diligens hoc saeculum et abiit Thessalonicam, Crescens in Galatiam, Titus in Dalmatiam;</span> <span class="verse"><a name="11">11</a>Lucas est mecum solus. Marcum assumens adduc tecum, est enim mihi utilis in ministerium.</span> <span class="verse"><a name="12">12</a>Tychicum autem misi Ephesum.</span> <span class="verse"><a name="13">13</a>Paenulam, quam reliqui Troade apud Carpum, veniens affer, et libros, maxime autem membranas.</span> <span class="verse"><a name="14">14</a>Alexander aerarius multa mala mihi ostendit. Reddet ei Dominus secundum opera eius;</span> <span class="verse"><a name="15">15</a>quem et tu devita, valde enim restitit verbis nostris.</span> <span class="verse"><a name="16">16</a>In prima mea defensione nemo mihi affuit, sed omnes me dereliquerunt. Non illis reputetur;</span> <span class="verse"><a name="17">17</a>Dominus autem mihi astitit et confortavit me, ut per me praedicatio impleatur, et audiant omnes gentes; et liberatus sum de ore leonis.</span> <span class="verse"><a name="18">18</a>Liberabit me Dominus ab omni opere malo et salvum faciet in regnum suum caeleste; cui gloria in saecula saeculorum. Amen.</span> <span class="verse"><a name="19">19</a>Saluta Priscam et Aquilam et Onesiphori domum.</span> <span class="verse"><a name="20">20</a>Erastus remansit Corinthi, Trophimum autem reliqui infirmum Mileti.</span> <span class="verse"><a name="21">21</a>Festina ante hiemem venire.Salutat te Eubulus et Pudens et Linus et Claudia et fratres omnes.</span> <span class="verse"><a name="22">22</a>Dominus cum spiritu tuo. Gratia vobiscum.</span> </p></div</div></div></body></html>