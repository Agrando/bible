<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/josh/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/josh">Joshua</a> &gt <strong>Chapter 19</strong></div><p><span class="verse"><a name="1">1</a>Et egressa est sors secunda fi liorum Simeon per cognatio nes suas; fuitque hereditas</span> <span class="verse"><a name="2">2</a>eorum in medio possessionis filiorum Iudae. Bersabee et Sama et Molada</span> <span class="verse"><a name="3">3</a>et Asarsual et Bala et Esem</span> <span class="verse"><a name="4">4</a>et Eltholad et Bethul et Horma</span> <span class="verse"><a name="5">5</a>et Siceleg et Bethmarchaboth et Asarsusa</span> <span class="verse"><a name="6">6</a>et Bethlebaoth et Sarohen: civitates tredecim et villae earum.</span> <span class="verse"><a name="7">7</a>Ain et Remmon et Ethar et Asan: civitates quattuor et villae earum.</span> <span class="verse"><a name="8">8</a>Omnes viculi per circuitum urbium istarum usque ad Baalathbeer, Ramathnageb: haec est hereditas filiorum Simeon iuxta cognationes suas.</span> <span class="verse"><a name="9">9</a>Sumpta est de funiculo filiorum Iudae, quia maior erat; et idcirco possederunt filii Simeon in medio hereditatis eorum.</span> <span class="verse"><a name="10">10</a>Ceciditque sors tertia filiorum Zabulon per cognationes suas. Et factus est terminus possessionis eorum usque Sarid</span> <span class="verse"><a name="11">11</a>ascenditque contra occidentem et Merala et pervenit in Debbaseth usque ad torrentem, qui est contra Iecnaam,</span> <span class="verse"><a name="12">12</a>et revertitur de Sarid contra orientem in fines Ceseleththabor et egreditur ad Dabereth ascenditque contra Iaphia.</span> <span class="verse"><a name="13">13</a>Et inde pertransit usque ad orientalem plagam Gethhepher, Etthacasin et egreditur in Remmon et inclinatur in Noa;</span> <span class="verse"><a name="14">14</a>et vergit ad aquilonem ad Hanathon. Suntque egressus eius vallis Iephthael;</span> <span class="verse"><a name="15">15</a>et Cateth et Naalol et Semeron et Iedala et Bethlehem: civitates duodecim et villae earum.</span> <span class="verse"><a name="16">16</a>Haec est hereditas tribus filiorum Zabulon per cognationes suas, urbes et viculi earum.</span> <span class="verse"><a name="17">17</a>Issachar egressa est sors quarta per cognationes suas.</span> <span class="verse"><a name="18">18</a>Fuitque eius hereditas Iezrahel et Chasaloth et Sunam</span> <span class="verse"><a name="19">19</a>et Hapharaim et Seon et Anaharath</span> <span class="verse"><a name="20">20</a>et Rabbith et Cesion et Abes</span> <span class="verse"><a name="21">21</a>et Rameth et Engannim et Enhadda et Bethpheses.</span> <span class="verse"><a name="22">22</a>Et pervenit terminus eius usque Thabor et Sehesima et Bethsames; suntque exitus eius ad Iordanem; civitates sedecim et villae earum.</span> <span class="verse"><a name="23">23</a>Haec est possessio filiorum Issachar per cognationes suas, urbes et viculi earum.</span> <span class="verse"><a name="24">24</a>Ceciditque sors quinta tribui filiorum Aser per cognationes suas.</span> <span class="verse"><a name="25">25</a>Fuitque terminus eorum Helcath et Chali et Beten et Achsaph</span> <span class="verse"><a name="26">26</a>et Elmelech et Amaad et Masal et pervenit usque ad Carmelum in occidente et ad Sihorlabanath;</span> <span class="verse"><a name="27">27</a>ac revertitur contra orientem in Bethdagon et pertransit usque Zabulon et vallem Iephthael contra aquilonem in Bethemec et Neiel. Egrediturque ad laevam Chabul</span> <span class="verse"><a name="28">28</a>et Abran et Rohob et Hamon et Cana usque ad Sidonem magnam</span> <span class="verse"><a name="29">29</a>revertiturque in Rama usque ad civitatem munitissimam Tyrum et revertitur in Hosa; suntque exitus eius in mare; Mahaleb, Achazib</span> <span class="verse"><a name="30">30</a>et Amma et Aphec et Rohob: civitates viginti duae et villae earum.</span> <span class="verse"><a name="31">31</a>Haec est possessio filiorum Aser per cognationes suas, urbes et viculi earum.</span> <span class="verse"><a name="32">32</a>Filiorum Nephthali sexta sors cecidit per familias suas.</span> <span class="verse"><a name="33">33</a>Et coepit terminus de Heleph et de quercu in Saananim et Adamineceb et Iebnael usque Lecum et egressus eius usque ad Iordanem;</span> <span class="verse"><a name="34">34</a>revertiturque terminus contra occidentem in Aznotthabor atque inde egreditur in Hucoc et attingit Zabulon contra meridiem et Aser contra occidentem et Iordanem contra ortum solis;</span> <span class="verse"><a name="35">35</a>civitates munitissimae Assedim, Ser et Ammath, Reccath et Chenereth</span> <span class="verse"><a name="36">36</a>et Edema et Rama, Asor</span> <span class="verse"><a name="37">37</a>et Cedes et Edrai et Enasor,</span> <span class="verse"><a name="38">38</a>Ieron et Magdalel, Horem et Bethanath et Bethsames: civitates decem et novem et villae earum.</span> <span class="verse"><a name="39">39</a>Haec est possessio tribus filiorum Nephthali per cognationes suas, urbes et viculi earum.</span> <span class="verse"><a name="40">40</a>Tribui filiorum Dan per familias suas egressa est sors septima.</span> <span class="verse"><a name="41">41</a>Et fuit terminus possessionis eius Saraa et Esthaol et Hirsemes (id est civitas Solis)</span> <span class="verse"><a name="42">42</a>et Selebin et Aialon et Iethela</span> <span class="verse"><a name="43">43</a>et Elon et Thamna et Accaron</span> <span class="verse"><a name="44">44</a>et Elthece et Gebbethon et Baalath</span> <span class="verse"><a name="45">45</a>et Iud et Benebarach et Gethremmon</span> <span class="verse"><a name="46">46</a>et Meiarcon et Areccon cum termino, qui respicit Ioppen.</span> <span class="verse"><a name="47">47</a>Et terminus filiorum Dan effugit ab eis. Ascenderuntque filii Dan et pugnaverunt contra Lesem ceperuntque eam; et percusserunt in ore gladii ac possederunt et habitaverunt in ea, vocantes Lesemdan ex nomine Dan patris sui.</span> <span class="verse"><a name="48">48</a>Haec est possessio tribus filiorum Dan per cognationes suas, urbes et viculi earum.</span> <span class="verse"><a name="49">49</a>Cumque complessent terram sorte dividere singulis per tribus suas, dederunt filii Israel possessionem Iosue filio Nun in medio sui,</span> <span class="verse"><a name="50">50</a>iuxta praeceptum Domini, urbem quam postulavit: Thamnathsare in monte Ephraim. Et aedificavit civitatem habitavitque in ea.</span> <span class="verse"><a name="51">51</a>Hae sunt possessiones, quas sorte diviserunt Eleazar sacerdos et Iosue filius Nun et principes familiarum tribuum filiorum Israel in Silo coram Domino ad ostium tabernaculi conventus; compleveruntque partiri terram.</span> </p></div</div></div></body></html>