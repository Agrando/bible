<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/josh/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/josh">Joshua</a> &gt <strong>Chapter 16</strong></div><p><span class="verse"><a name="1">1</a>Cecidit quoque sors filiorum Ioseph ab Iordane contra Ie richo et aquas eius ab oriente, solitudo, quae ascendit de Iericho ad montem Bethel</span> <span class="verse"><a name="2">2</a>et egreditur de Bethel Luz transitque per terminum Arachitarum in Ataroth</span> <span class="verse"><a name="3">3</a>et descendit ad occidentem ad terminum Iephlethi usque ad terminos Bethoron inferioris et Gazer; finiunturque regiones eius mari Magno.</span> <span class="verse"><a name="4">4</a>Hereditaverunt illas filii Ioseph Manasses et Ephraim.</span> <span class="verse"><a name="5">5</a>Et factus est terminus filiorum Ephraim per cognationes suas et possessio eorum contra orientem Atarothaddar usque Bethoron superiorem;</span> <span class="verse"><a name="6">6</a>egrediunturque confinia in mare, Machmethath vero aquilonem respicit et vertitur terminus contra orientem in Thanathselo et pertransit ab oriente Ianoe.</span> <span class="verse"><a name="7">7</a>Descenditque de Ianoe in Ataroth et Naaratha et pervenit in Iericho et egreditur ad Iordanem.</span> <span class="verse"><a name="8">8</a>De Thapphua pertransit terminus ad occidentem ad torrentem Cana, suntque egressus eius in mare: haec est possessio tribus filiorum Ephraim per familias suas,</span> <span class="verse"><a name="9">9</a>urbesque separatae filiis Ephraim in medio possessionis filiorum Manasse, omnes urbes et villae earum.</span> <span class="verse"><a name="10">10</a>Et non interfecerunt filii Ephraim Chananaeum, qui habitabat in Gazer; habitavitque Chananaeus in medio Ephraim usque in diem hanc et factus est tributarius.</span> </p></div</div></div></body></html>