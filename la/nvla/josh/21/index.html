<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/josh/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/josh">Joshua</a> &gt <strong>Chapter 21</strong></div><p><span class="verse"><a name="1">1</a>Accesseruntque principes familiarum Levi ad Eleazarum sacerdotem et Iosue filium Nun et ad duces cognationum per singulas tribus filiorum Israel</span> <span class="verse"><a name="2">2</a>locutique sunt ad eos in Silo terrae Chanaan atque dixerunt: " Dominus praecepit per manum Moysi, ut darentur nobis urbes ad habitandum et suburbana earum ad alenda iumenta ".</span> <span class="verse"><a name="3">3</a>Dederuntque filii Israel Levitis de possessionibus suis, iuxta imperium Domini, civitates illas et suburbana earum.</span> <span class="verse"><a name="4">4</a>Egressaque est sors in familias Caath: et acceperunt filii Aaron sacerdotis de tribubus Iudae et Simeon et Beniamin civitates tredecim.</span> <span class="verse"><a name="5">5</a>Et reliqui filiorum Caath, id est Levitae, acceperunt de tribubus Ephraim et Dan et dimidia tribu Manasse civitates decem.</span> <span class="verse"><a name="6">6</a>Porro filiis Gerson egressa est sors, ut acciperent de tribubus Issachar et Aser et Nephthali dimidiaque tribu Manasse in Basan civitates numero tredecim.</span> <span class="verse"><a name="7">7</a>Et filiis Merari per cognationes suas de tribubus Ruben et Gad et Zabulon urbes duodecim.</span> <span class="verse"><a name="8">8</a>Dederuntque filii Israel Levitis civitates illas et suburbana earum, sicut praecepit Dominus per manum Moysi, singulis sorte tribuentes.</span> <span class="verse"><a name="9">9</a>De tribubus filiorum Iudae et Simeon dederunt civitates, quarum ista sunt nomina,</span> <span class="verse"><a name="10">10</a>filiis Aaron ex familiis Caath levitici generis - prima enim sors illis egressa est C:</span> <span class="verse"><a name="11">11</a>Cariatharbe (id est civitas Arbe), patris Enac, quae vocatur Hebron, in monte Iudae et suburbana eius per circuitum.</span> <span class="verse"><a name="12">12</a>Agros vero et villas eius dederant Chaleb filio Iephonne ad possidendum.</span> <span class="verse"><a name="13">13</a>Dederunt ergo filiis Aaron sacerdotis Hebron confugii civitatem ac suburbana eius et Lobnam cum suburbanis suis</span> <span class="verse"><a name="14">14</a>et Iether et Esthemo</span> <span class="verse"><a name="15">15</a>et Helon et Dabir</span> <span class="verse"><a name="16">16</a>et Ain et Iutta et Bethsames cum suburbanis suis: civitates novem de tribubus illis duabus.</span> <span class="verse"><a name="17">17</a>De tribu autem Beniamin Gabaon et Gabaa</span> <span class="verse"><a name="18">18</a>et Anathoth et Almath cum suburbanis suis: civitates quattuor.</span> <span class="verse"><a name="19">19</a>Omnes simul civitates filiorum Aaron sacerdotis tredecim cum suburbanis suis.</span> <span class="verse"><a name="20">20</a>Reliquis vero ex familiis filiorum Caath Levitis haec est data possessio:</span> <span class="verse"><a name="21">21</a>de tribu Ephraim urbs confugii Sichem cum suburbanis suis in monte Ephraim et Gazer</span> <span class="verse"><a name="22">22</a>et Cibsaim et Bethoron cum suburbanis suis: civitates quattuor.</span> <span class="verse"><a name="23">23</a>De tribu quoque Dan Elthece et Gebbethon</span> <span class="verse"><a name="24">24</a>et Aialon et Gethremmon cum suburbanis suis: civitates quattuor.</span> <span class="verse"><a name="25">25</a>Porro de dimidia tribu Manasse Thanach et Gethremmon cum suburbanis suis: civitates duae.</span> <span class="verse"><a name="26">26</a>Omnes civitates decem et suburbana earum datae sunt filiis Caath inferioris gradus.</span> <span class="verse"><a name="27">27</a>Filiis quoque Gerson levitici generis dederunt de dimidia tribu Manasse confugii civitatem Golan in Basan et Astharoth cum suburbanis suis: civitates duas.</span> <span class="verse"><a name="28">28</a>Porro de tribu Issachar Cesion et Dabereth</span> <span class="verse"><a name="29">29</a>et Iaramoth et Engannim cum suburbanis suis: civitates quattuor.</span> <span class="verse"><a name="30">30</a>De tribu autem Aser Masal et Abdon</span> <span class="verse"><a name="31">31</a>et Helcath et Rohob cum suburbanis suis: civitates quattuor.</span> <span class="verse"><a name="32">32</a>De tribu quoque Nephthali civitas confugii Cedes in Galilaea et Ammothdor et Carthan cum suburbanis suis: civitates tres.</span> <span class="verse"><a name="33">33</a>Omnes urbes familiarum Gerson tredecim cum suburbanis suis.</span> <span class="verse"><a name="34">34</a>Filiis autem Merari Levitis inferioris gradus per familias suas data est de tribu Zabulon Iecnaam et Cartha</span> <span class="verse"><a name="35">35</a>et Remmon et Naalol: civitates quattuor cum suburbanis suis.</span> <span class="verse"><a name="36">36</a>De tribu Ruben ultra Iordanem contra Iericho civitas refugii Bosor in solitudine planitiei et Iasa</span> <span class="verse"><a name="37">37</a>et Cademoth et Mephaath: civitates quattuor cum suburbanis suis.</span> <span class="verse"><a name="38">38</a>Et de tribu Gad civitas confugii Ramoth in Galaad et Mahanaim</span> <span class="verse"><a name="39">39</a>et Hesebon et Iazer: civitates quattuor cum suburbanis suis.</span> <span class="verse"><a name="40">40</a>Omnes urbes filiorum Merari per familias reliquas de cognationibus Levitarum duodecim.</span> <span class="verse"><a name="41">41</a>Itaque universae civitates Levitarum in medio possessionis filiorum Israel fuerunt quadraginta octo</span> <span class="verse"><a name="42">42</a>cum suburbanis suis, singulae cum suburbanis suis in circuitu.</span> <span class="verse"><a name="43">43</a>Deditque Dominus Israeli omnem terram, quam traditurum se patribus eorum iuraverat, et possederunt illam atque habitaverunt in ea.</span> <span class="verse"><a name="44">44</a>Deditque Dominus eis requiem secundum omnia, quae iuraverat patribus eorum, nullusque eis hostium resistere ausus est, sed cunctos in eorum dicionem redegit.</span> <span class="verse"><a name="45">45</a>Ne unum quidem verbum bonum, quod locutus est ad domum Israel, irritum fuit, sed rebus expleta sunt omnia.</span> </p></div</div></div></body></html>