<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/josh/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/josh">Joshua</a> &gt <strong>Chapter 12</strong></div><p><span class="verse"><a name="1">1</a>Hi sunt reges, quos percusserunt filii Israel et possederunt terram eorum trans Iordanem ad solis ortum, a torrente Arnon usque ad montem Hermon et omnem orientalem plagam Arabae.</span> <span class="verse"><a name="2">2</a>Sehon rex Amorraeorum, qui habitavit in Hesebon, dominatus est ab Aroer, quae sita est super ripam torrentis Arnon, et a media parte vallis et in dimidia parte Galaad usque ad torrentem Iaboc, qui est terminus filiorum Ammon;</span> <span class="verse"><a name="3">3</a>et in Araba usque ad mare Chenereth in oriente et usque ad mare Arabae, quod est mare Salsissimum, ad orientalem plagam in via, quae ducit Bethiesimoth, et in australi parte, quae iacet ad radices Phasga.</span> <span class="verse"><a name="4">4</a>Terminus Og regis Basan de reliquiis Raphaim, qui habitavit in Astharoth et in Edrai,</span> <span class="verse"><a name="5">5</a>et dominatus est in monte Hermon et in Salcha atque in universa Basan usque ad terminos Gesuri et Maachathi et in dimidia parte Galaad usque ad terminos Sehon regis Hesebon.</span> <span class="verse"><a name="6">6</a>Moyses famulus Domini et filii Israel percusserunt eos; tradiditque terram eorum Moyses in possessionem Rubenitis et Gaditis et dimidiae tribui Manasse.</span> <span class="verse"><a name="7">7</a>Hi sunt reges terrae, quos percussit Iosue et filii Israel trans Iordanem ad occidentalem plagam, a Baalgad in campo Libani usque ad montem Calvum, qui ascendit in Seir; tradiditque eam Iosue in possessionem tribubus Israel, singulis partes suas,</span> <span class="verse"><a name="8">8</a>tam in montanis quam in Sephela, in Araba et in declivibus et in solitudine ac in Nageb; Hetthaeus fuit et Amorraeus, Chananaeus et Pherezaeus, Hevaeus et Iebusaeus:</span> <span class="verse"><a name="9">9</a>rex Iericho unus, rex Hai, quae est ex latere Bethel, unus,</span> <span class="verse"><a name="10">10</a>rex Ierusalem unus, rex Hebron unus,</span> <span class="verse"><a name="11">11</a>rex Ierimoth unus, rex Lachis unus,</span> <span class="verse"><a name="12">12</a>rex Eglon unus, rex Gazer unus,</span> <span class="verse"><a name="13">13</a>rex Dabir unus, rex Gader unus,</span> <span class="verse"><a name="14">14</a>rex Horma unus, rex Arad unus,</span> <span class="verse"><a name="15">15</a>rex Lobna unus, rex Odollam unus,</span> <span class="verse"><a name="16">16</a>rex Maceda unus, rex Bethel unus,</span> <span class="verse"><a name="17">17</a>rex Thapphua unus, rex Opher unus,</span> <span class="verse"><a name="18">18</a>rex Aphec unus, rex Saron unus,</span> <span class="verse"><a name="19">19</a>rex Madon unus, rex Asor unus,</span> <span class="verse"><a name="20">20</a>rex Semeron unus, rex Achsaph unus,</span> <span class="verse"><a name="21">21</a>rex Thanach unus, rex Mageddo unus,</span> <span class="verse"><a name="22">22</a>rex Cedes unus, rex Iecnaam Carmeli unus,</span> <span class="verse"><a name="23">23</a>rex Dor et provinciae Dor unus, rex gentium Galgal unus,</span> <span class="verse"><a name="24">24</a>rex Thersa unus: omnes reges triginta unus.</span> </p></div</div></div></body></html>