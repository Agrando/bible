<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/mark">Mark</a> &gt <strong>Chapter 6</strong></div><p><span class="verse"><a name="1">1</a>Et egressus est inde et venit in patriam suam, et sequuntur il lum discipuli sui.</span> <span class="verse"><a name="2">2</a>Et facto sabbato, coepit in synagoga docere; et multi audientes admirabantur dicentes: " Unde huic haec, et quae est sapientia, quae data est illi, et virtutes tales, quae per manus eius efficiuntur?</span> <span class="verse"><a name="3">3</a>Nonne iste est faber, filius Mariae et frater Iacobi et Iosetis et Iudae et Simonis? Et nonne sorores eius hic nobiscum sunt? ". Et scandalizabantur in illo.</span> <span class="verse"><a name="4">4</a>Et dicebat eis Iesus: " Non est propheta sine honore nisi in patria sua et in cognatione sua et in domo sua ".</span> <span class="verse"><a name="5">5</a>Et non poterat ibi virtutem ullam facere, nisi paucos infirmos impositis manibus curavit;</span> <span class="verse"><a name="6">6</a>et mirabatur propter incredulitatem eorum.Et circumibat castella in circuitu docens.</span> <span class="verse"><a name="7">7</a>Et convocat Duodecim et coepit eos mittere binos et dabat illis potestatem in spiritus immundos;</span> <span class="verse"><a name="8">8</a>et praecepit eis, ne quid tollerent in via nisi virgam tantum: non panem, non peram neque in zona aes,</span> <span class="verse"><a name="9">9</a>sed ut calcearentur sandaliis et ne induerentur duabus tunicis.</span> <span class="verse"><a name="10">10</a>Et dicebat eis: " Quocumque introieritis in domum, illic manete, donec exeatis inde.</span> <span class="verse"><a name="11">11</a>Et quicumque locus non receperit vos nec audierint vos, exeuntes inde excutite pulverem de pedibus vestris in testimonium illis ".</span> <span class="verse"><a name="12">12</a>Et exeuntes praedicaverunt, ut paenitentiam agerent;</span> <span class="verse"><a name="13">13</a>et daemonia multa eiciebant et ungebant oleo multos aegrotos et sanabant.</span> <span class="verse"><a name="14">14</a>Et audivit Herodes rex; manifestum enim factum est nomen eius. Et dicebant: " Ioannes Baptista resurrexit a mortuis, et propterea inoperantur virtutes in illo ".</span> <span class="verse"><a name="15">15</a>Alii autem dicebant: " Elias est ". Alii vero dicebant: " Propheta est, quasi unus ex prophetis ".</span> <span class="verse"><a name="16">16</a>Quo audito, Herodes aiebat: " Quem ego decollavi Ioannem, hic resurrexit! ".</span> <span class="verse"><a name="17">17</a>Ipse enim Herodes misit ac tenuit Ioannem et vinxit eum in carcere propter Herodiadem uxorem Philippi fratris sui, quia duxerat eam.</span> <span class="verse"><a name="18">18</a>Dicebat enim Ioannes Herodi: " Non licet tibi habere uxorem fratris tui .</span> <span class="verse"><a name="19">19</a>Herodias autem insidiabatur illi et volebat occidere eum nec poterat:</span> <span class="verse"><a name="20">20</a>Herodes enim metuebat Ioannem, sciens eum virum iustum et sanctum, et custodiebat eum, et, audito eo, multum haesitabat et libenter eum audiebat.</span> <span class="verse"><a name="21">21</a>Et cum dies opportunus accidisset, quo Herodes natali suo cenam fecit principibus suis et tribunis et primis Galilaeae,</span> <span class="verse"><a name="22">22</a>cumque introisset filia ipsius Herodiadis et saltasset, placuit Herodi simulque recumbentibus. Rex ait puellae: " Pete a me, quod vis, et dabo tibi ".</span> <span class="verse"><a name="23">23</a>Et iuravit illi multum: " Quidquid petieris a me, dabo tibi, usque ad dimidium regni mei ".</span> <span class="verse"><a name="24">24</a>Quae cum exisset, dixit matri suae: " Quid petam? ". At illa dixit: " Caput Ioannis Baptistae ".</span> <span class="verse"><a name="25">25</a>Cumque introisset statim cum festinatione ad regem, petivit dicens: " Volo ut protinus des mihi in disco caput Ioannis Baptistae ".</span> <span class="verse"><a name="26">26</a>Et contristatus rex, propter iusiurandum et propter recumbentes noluit eam decipere;</span> <span class="verse"><a name="27">27</a>et statim misso spiculatore rex praecepit afferri caput eius. Et abiens decollavit eum in carcere</span> <span class="verse"><a name="28">28</a>et attulit caput eius in disco; et dedit illud puellae, et puella dedit illud matri suae.</span> <span class="verse"><a name="29">29</a>Quo audito, discipuli eius venerunt et tulerunt corpus eius et posuerunt illud in monumento.</span> <span class="verse"><a name="30">30</a>Et convenientes apostoli ad Iesum renuntiaverunt illi omnia, quae egerant et docuerant.</span> <span class="verse"><a name="31">31</a>Et ait illis: " Venite vos ipsi seorsum in desertum locum et requiescite pusillum ". Erant enim, qui veniebant et redibant, multi, et nec manducandi spatium habebant.</span> <span class="verse"><a name="32">32</a>Et abierunt in navi in desertum locum seorsum.</span> <span class="verse"><a name="33">33</a>Et viderunt eos abeuntes et cognoverunt multi; et pedestre de omnibus civitatibus concurrerunt illuc et praevenerunt eos.</span> <span class="verse"><a name="34">34</a>Et exiens vidit multam turbam et misertus est super eos, quia erant sicut oves non habentes pastorem, et coepit docere illos multa.</span> <span class="verse"><a name="35">35</a>Et cum iam hora multa facta esset, accesserunt discipuli eius dicentes:  Desertus est locus hic, et hora iam est multa;</span> <span class="verse"><a name="36">36</a>dimitte illos, ut euntes in villas et vicos in circuitu emant sibi, quod manducent ".</span> <span class="verse"><a name="37">37</a>Respondens autem ait illis: " Date illis vos manducare ". Et dicunt ei:  Euntes emamus denariis ducentis panes et dabimus eis manducare? ".</span> <span class="verse"><a name="38">38</a>Et dicit eis: " Quot panes habetis? Ite, videte ". Et cum cognovissent, dicunt: " Quinque et duos pisces ".</span> <span class="verse"><a name="39">39</a>Et praecepit illis, ut accumbere facerent omnes secundum contubernia super viride fenum.</span> <span class="verse"><a name="40">40</a>Et discubuerunt secundum areas per centenos et per quinquagenos.</span> <span class="verse"><a name="41">41</a>Et acceptis quinque panibus et duobus piscibus, intuens in caelum benedixit et fregit panes et dabat discipulis suis, ut ponerent ante eos; et duos pisces divisit omnibus.</span> <span class="verse"><a name="42">42</a>Et manducaverunt omnes et saturati sunt;</span> <span class="verse"><a name="43">43</a>et sustulerunt fragmenta duodecim cophinos plenos, et de piscibus.</span> <span class="verse"><a name="44">44</a>Et erant, qui manducaverunt panes, quinque milia virorum.</span> <span class="verse"><a name="45">45</a>Et statim coegit discipulos suos ascendere navem, ut praecederent trans fretum ad Bethsaidam, dum ipse dimitteret populum.</span> <span class="verse"><a name="46">46</a>Et cum dimisisset eos, abiit in montem orare.</span> <span class="verse"><a name="47">47</a>Et cum sero factum esset, erat navis in medio mari, et ipse solus in terra.</span> <span class="verse"><a name="48">48</a>Et videns eos laborantes in remigando, erat enim ventus contrarius eis, circa quartam vigiliam noctis venit ad eos ambulans super mare et volebat praeterire eos.</span> <span class="verse"><a name="49">49</a>At illi, ut viderunt eum ambulantem super mare, putaverunt phantasma esse et exclamaverunt;</span> <span class="verse"><a name="50">50</a>omnes enim eum viderunt et conturbati sunt. Statim autem locutus est cum eis et dicit illis: " Confidite, ego sum; nolite timere! ".</span> <span class="verse"><a name="51">51</a>Et ascendit ad illos in navem, et cessavit ventus. Et valde nimis intra se stupebant;</span> <span class="verse"><a name="52">52</a>non enim intellexerant de panibus, sed erat cor illorum obcaecatum.</span> <span class="verse"><a name="53">53</a>Et cum transfretassent in terram, pervenerunt Gennesaret et applicuerunt.</span> <span class="verse"><a name="54">54</a>Cumque egressi essent de navi, continuo cognoverunt eum</span> <span class="verse"><a name="55">55</a>et percurrentes universam regionem illam coeperunt in grabatis eos, qui se male habebant, circumferre, ubi audiebant eum esse.</span> <span class="verse"><a name="56">56</a>Et quocumque introibat in vicos aut in civitates vel in villas, in plateis ponebant infirmos; et deprecabantur eum, ut vel fimbriam vestimenti eius tangerent; et, quotquot tangebant eum, salvi fiebant.</span> </p></div</div></div></body></html>