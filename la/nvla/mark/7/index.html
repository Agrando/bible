<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/mark/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/mark">Mark</a> &gt <strong>Chapter 7</strong></div><p><span class="verse"><a name="1">1</a>Et conveniunt ad eum pharisaei et quidam de scribis venientes ab Hierosolymis;</span> <span class="verse"><a name="2">2</a>et cum vidissent quosdam ex discipulis eius communibus manibus, id est non lotis, manducare panes</span> <span class="verse"><a name="3">3</a>- pharisaei enim et omnes Iudaei, nisi pugillo lavent manus, non manducant, tenentes traditionem seniorum;</span> <span class="verse"><a name="4">4</a>et a foro nisi baptizentur, non comedunt; et alia multa sunt, quae acceperunt servanda: baptismata calicum et urceorum et aeramentorum et lectorum -</span> <span class="verse"><a name="5">5</a>et interrogant eum pharisaei et scribae: " Quare discipuli tui non ambulant iuxta traditionem seniorum, sed communibus manibus manducant panem? ".</span> <span class="verse"><a name="6">6</a>At ille dixit eis: " Bene prophetavit Isaias de vobis hypocritis, sicut scriptum est:Populus hic labiis me honorat,cor autem eorum longe est a me;</span> <span class="verse"><a name="7">7</a>in vanum autem me coluntdocentes doctrinas praecepta hominum".</span> <span class="verse"><a name="8">8</a>Relinquentes mandatum Dei tenetis traditionem hominum ".</span> <span class="verse"><a name="9">9</a>Et dicebat illis: " Bene irritum facitis praeceptum Dei, ut traditionem vestram servetis.</span> <span class="verse"><a name="10">10</a>Moyses enim dixit: "Honora patrem tuum et matrem tuam" et: "Qui maledixerit patri aut matri, morte moriatur";</span> <span class="verse"><a name="11">11</a>vos autem dicitis: "Si dixerit homo patri aut matri: Corban, quod est donum, quodcumque ex me tibi profuerit",</span> <span class="verse"><a name="12">12</a>ultra non permittitis ei facere quidquam patri aut matri</span> <span class="verse"><a name="13">13</a>rescindentes verbum Dei per traditionem vestram, quam tradidistis; et similia huiusmodi multa facitis ".</span> <span class="verse"><a name="14">14</a>Et advocata iterum turba, dicebat illis: " Audite me, omnes, et intellegite:</span> <span class="verse"><a name="15">15</a>Nihil est extra hominem introiens in eum, quod possiteum coinquinare; sed quae de homine procedunt, illa sunt, quae coinquinant hominem! ".</span> <span class="verse"><a name="16">16</a>()</span> <span class="verse"><a name="17">17</a>Et cum introisset in domum a turba, interrogabant eum discipuli eius parabolam.</span> <span class="verse"><a name="18">18</a>Et ait illis: " Sic et vos imprudentes estis? Non intellegitis quia omne extrinsecus introiens in hominem non potest eum coinquinare,</span> <span class="verse"><a name="19">19</a>quia non introit in cor eius sed in ventrem et in secessum exit? ", purgans omnes escas.</span> <span class="verse"><a name="20">20</a>Dicebat autem: " Quod de homine exit, illud coinquinat hominem;</span> <span class="verse"><a name="21">21</a>ab intus enim de corde hominum cogitationes malae procedunt, fornicationes, furta, homicidia,</span> <span class="verse"><a name="22">22</a>adulteria, avaritiae, nequitiae, dolus, impudicitia, oculus malus, blasphemia, superbia, stultitia:</span> <span class="verse"><a name="23">23</a>omnia haec mala ab intus procedunt et coinquinant hominem ".</span> <span class="verse"><a name="24">24</a>Inde autem surgens abiit in fines Tyri et Sidonis. Et ingressus domum neminem voluit scire et non potuit latere.</span> <span class="verse"><a name="25">25</a>Sed statim ut audivit de eo mulier, cuius habebat filia spiritum immundum, veniens procidit ad pedes eius.</span> <span class="verse"><a name="26">26</a>Erat autem mulier Graeca, Syrophoenissa genere. Et rogabat eum, ut daemonium eiceret de filia eius.</span> <span class="verse"><a name="27">27</a>Et dicebat illi: " Sine prius saturari filios; non est enim bonum sumere panem filiorum et mittere catellis ".</span> <span class="verse"><a name="28">28</a>At illa respondit et dicit ei: " Domine, etiam catelli sub mensa comedunt de micis puerorum ".</span> <span class="verse"><a name="29">29</a>Et ait illi: " Propter hunc sermonem vade; exiit daemonium de filia tua .</span> <span class="verse"><a name="30">30</a>Et cum abisset domum suam, invenit puellam iacentem supra lectum et daemonium exisse.</span> <span class="verse"><a name="31">31</a>Et iterum exiens de finibus Tyri venit per Sidonem ad mare Galilaeae inter medios fines Decapoleos.</span> <span class="verse"><a name="32">32</a>Et adducunt ei surdum et mutum et deprecantur eum, ut imponat illi manum.</span> <span class="verse"><a name="33">33</a>Et apprehendens eum de turba seorsum misit digitos suos in auriculas eius et exspuens tetigit linguam eius</span> <span class="verse"><a name="34">34</a>et suspiciens in caelum ingemuit et ait illi: " Effetha ", quod est: " Adaperire ".</span> <span class="verse"><a name="35">35</a>Et statim apertae sunt aures eius, et solutum est vinculum linguae eius, et loquebatur recte.</span> <span class="verse"><a name="36">36</a>Et praecepit illis, ne cui dicerent; quanto autem eis praecipiebat, tanto magis plus praedicabant.</span> <span class="verse"><a name="37">37</a>Et eo amplius admirabantur dicentes: " Bene omnia fecit, et surdos facit audire et mutos loqui! ".</span> </p></div</div></div></body></html>