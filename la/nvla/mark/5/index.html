<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/mark">Mark</a> &gt <strong>Chapter 5</strong></div><p><span class="verse"><a name="1">1</a>Et venerunt trans fretum maris in regionem Gerasenorum.</span> <span class="verse"><a name="2">2</a>Et exeunte eo de navi, statim occurrit ei de monumentis homo in spiritu immundo,</span> <span class="verse"><a name="3">3</a>qui domicilium habebat in monumentis; et neque catenis iam quisquam eum poterat ligare,</span> <span class="verse"><a name="4">4</a>quoniam saepe compedibus et catenis vinctus dirupisset catenas et compedes comminuisset, et nemo poterat eum domare;</span> <span class="verse"><a name="5">5</a>et semper nocte ac die in monumentis et in montibus erat clamans et concidens se lapidibus.</span> <span class="verse"><a name="6">6</a>Et videns Iesum a longe cucurrit et adoravit eum</span> <span class="verse"><a name="7">7</a>et clamans voce magna dicit: " Quid mihi et tibi, Iesu, fili Dei Altissimi? Adiuro te per Deum, ne me torqueas ".</span> <span class="verse"><a name="8">8</a>Dicebat enim illi: " Exi, spiritus immunde, ab homine ".</span> <span class="verse"><a name="9">9</a>Et interrogabat eum: " Quod tibi nomen est? ". Et dicit ei: " Legio nomen mihi est, quia multi sumus ".</span> <span class="verse"><a name="10">10</a>Et deprecabatur eum multum, ne se expelleret extra regionem.</span> <span class="verse"><a name="11">11</a>Erat autem ibi circa montem grex porcorum magnus pascens;</span> <span class="verse"><a name="12">12</a>et deprecati sunt eum dicentes: " Mitte nos in porcos, ut in eos introeamus ".</span> <span class="verse"><a name="13">13</a>Et concessit eis. Et exeuntes spiritus immundi introierunt in porcos. Et magno impetu grex ruit per praecipitium in mare, ad duo milia, et suffocabantur in mari.</span> <span class="verse"><a name="14">14</a>Qui autem pascebant eos, fugerunt et nuntiaverunt in civitatem et in agros; et egressi sunt videre quid esset facti.</span> <span class="verse"><a name="15">15</a>Et veniunt ad Iesum; et vident illum, qui a daemonio vexabatur, sedentem, vestitum et sanae mentis, eum qui legionem habuerat, et timuerunt.</span> <span class="verse"><a name="16">16</a>Et qui viderant, narraverunt illis qualiter factum esset ei, qui daemonium habuerat, et de porcis.</span> <span class="verse"><a name="17">17</a>Et rogare eum coeperunt, ut discederet a finibus eorum.</span> <span class="verse"><a name="18">18</a>Cumque ascenderet navem, qui daemonio vexatus fuerat, deprecabatur eum, ut esset cum illo.</span> <span class="verse"><a name="19">19</a>Et non admisit eum, sed ait illi: " Vade in domum tuam ad tuos et annuntia illis quanta tibi Dominus fecerit et misertus sit tui ".</span> <span class="verse"><a name="20">20</a>Et abiit et coepit praedicare in Decapoli quanta sibi fecisset Iesus, et omnes mirabantur.</span> <span class="verse"><a name="21">21</a>Et cum transcendisset Iesus in navi rursus trans fretum, convenit turba multa ad illum, et erat circa mare.</span> <span class="verse"><a name="22">22</a>Et venit quidam de archisynagogis nomine Iairus et videns eum procidit ad pedes eius</span> <span class="verse"><a name="23">23</a>et deprecatur eum multum dicens: " Filiola mea in extremis est; veni, impone manus super eam, ut salva sit et vivat ".</span> <span class="verse"><a name="24">24</a>Et abiit cum illo. Et sequebatur eum turba multa et comprimebant illum.</span> <span class="verse"><a name="25">25</a>Et mulier, quae erat in profluvio sanguinis annis duodecim</span> <span class="verse"><a name="26">26</a>et fuerat multa perpessa a compluribus medicis et erogaverat omnia sua nec quidquam profecerat, sed magis deterius habebat,</span> <span class="verse"><a name="27">27</a>cum audisset de Iesu, venit in turba retro et tetigit vestimentum eius;</span> <span class="verse"><a name="28">28</a>dicebat enim: " Si vel vestimenta eius tetigero, salva ero ".</span> <span class="verse"><a name="29">29</a>Et confestim siccatus est fons sanguinis eius, et sensit corpore quod sanata esset a plaga.</span> <span class="verse"><a name="30">30</a>Et statim Iesus cognoscens in semetipso virtutem, quae exierat de eo, conversus ad turbam aiebat: " Quis tetigit vestimenta mea? ".</span> <span class="verse"><a name="31">31</a>Et dicebant ei discipuli sui: " Vides turbam comprimentem te et dicis: Quis me tetigit?" ".</span> <span class="verse"><a name="32">32</a>Et circumspiciebat videre eam, quae hoc fecerat.</span> <span class="verse"><a name="33">33</a>Mulier autem timens et tremens, sciens quod factum esset in se, venit et procidit ante eum et dixit ei omnem veritatem.</span> <span class="verse"><a name="34">34</a>Ille autem dixit ei: " Filia, fides tua te salvam fecit. Vade in pace et esto sana a plaga tua ".</span> <span class="verse"><a name="35">35</a>Adhuc eo loquente, veniunt ab archisynagogo dicentes: " Filia tua mortua est; quid ultra vexas magistrum? ".</span> <span class="verse"><a name="36">36</a>Iesus autem, verbo, quod dicebatur, audito, ait archisynagogo: " Noli timere; tantummodo crede! ".</span> <span class="verse"><a name="37">37</a>Et non admisit quemquam sequi se nisi Petrum et Iacobum et Ioannem fratrem Iacobi.</span> <span class="verse"><a name="38">38</a>Et veniunt ad domum archisynagogi; et videt tumultum et flentes et eiulantes multum,</span> <span class="verse"><a name="39">39</a>et ingressus ait eis: " Quid turbamini et ploratis? Puella non est mortua, sed dormit ".</span> <span class="verse"><a name="40">40</a>Et irridebant eum. Ipse vero, eiectis omnibus, assumit patrem puellae et matrem et, qui secum erant, et ingreditur, ubi erat puella;</span> <span class="verse"><a name="41">41</a>et tenens manum puellae ait illi: " Talitha, qum! " - quod est interpretatum: " Puella, tibi dico: Surge! " - .</span> <span class="verse"><a name="42">42</a>Et confestim surrexit puella et ambulabat; erat enim annorum duodecim. Et obstupuerunt continuo stupore magno.</span> <span class="verse"><a name="43">43</a>Et praecepit illis vehementer, ut nemo id sciret, et dixit dari illi manducare.</span> </p></div</div></div></body></html>