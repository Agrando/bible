<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/mark/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/mark">Mark</a> &gt <strong>Chapter 2</strong></div><p><span class="verse"><a name="1">1</a>Et iterum intravit Capharnaum post dies, et auditum est quod in domo esset.</span> <span class="verse"><a name="2">2</a>Et convenerunt multi, ita ut non amplius caperentur neque ad ianuam, et loquebatur eis verbum.</span> <span class="verse"><a name="3">3</a>Et veniunt ferentes ad eum paralyticum, qui a quattuor portabatur.</span> <span class="verse"><a name="4">4</a>Et cum non possent offerre eum illi prae turba, nudaverunt tectum, ubi erat, et perfodientes summittunt grabatum, in quo paralyticus iacebat.</span> <span class="verse"><a name="5">5</a>Cum vidisset autem Iesus fidem illorum, ait paralytico: " Fili, dimittuntur peccata tua ".</span> <span class="verse"><a name="6">6</a>Erant autem illic quidam de scribis sedentes et cogitantes in cordibus suis:</span> <span class="verse"><a name="7">7</a>" Quid hic sic loquitur? Blasphemat! Quis potest dimittere peccata nisi solus Deus? ".</span> <span class="verse"><a name="8">8</a>Quo statim cognito Iesus spiritu suo quia sic cogitarent intra se, dicit illis: " Quid ista cogitatis in cordibus vestris?</span> <span class="verse"><a name="9">9</a>Quid est facilius, dicere paralytico: "Dimittuntur peccata tua", an dicere: "Surge et tolle grabatum tuum et ambula"?</span> <span class="verse"><a name="10">10</a>Ut autem sciatis quia potestatem habet Filius hominis interra dimittendi peccata - ait paralytico - :</span> <span class="verse"><a name="11">11</a>Tibi dico: Surge, tolle grabatum tuum et vade in domum tuam ".</span> <span class="verse"><a name="12">12</a>Et surrexit et protinus sublato grabato abiit coram omnibus, ita ut admirarentur omnes et glorificarent Deum dicentes: " Numquam sic vidimus! .</span> <span class="verse"><a name="13">13</a>Et egressus est rursus ad mare; omnisque turba veniebat ad eum, et docebat eos.</span> <span class="verse"><a name="14">14</a>Et cum praeteriret, vidit Levin Alphaei sedentem ad teloneum et ait illi: " Sequere me ". Et surgens secutus est eum.</span> <span class="verse"><a name="15">15</a>Et factum est, cum accumberet in domo illius, et multi publicani et peccatores simul discumbebant cum Iesu et discipulis eius; erant enim multi et sequebantur eum.</span> <span class="verse"><a name="16">16</a>Et scribae pharisaeorum, videntes quia manducaret cum peccatoribus et publicanis, dicebant discipulis eius: " Quare cum publicanis et peccatoribus manducat? ".</span> <span class="verse"><a name="17">17</a>Et Iesus hoc audito ait illis: " Non necesse habent sani medicum, sed qui male habent; non veni vocare iustos sed peccatores ".</span> <span class="verse"><a name="18">18</a>Et erant discipuli Ioannis et pharisaei ieiunantes. Et veniunt et dicunt illi: " Cur discipuli Ioannis et discipuli pharisaeorum ieiunant, tui autem discipuli non ieiunant? ".</span> <span class="verse"><a name="19">19</a>Et ait illis Iesus: " Numquid possunt convivae nuptiarum, quamdiu sponsus cum illis est, ieiunare? Quanto tempore habent secum sponsum, non possunt ieiunare;</span> <span class="verse"><a name="20">20</a>venient autem dies, cum auferetur ab eis sponsus, et tunc ieiunabunt in illa die.</span> <span class="verse"><a name="21">21</a>Nemo assumentum panni rudis assuit vestimento veteri; alioquin supplementum aufert aliquid ab eo, novum a veteri, et peior scissura fit.</span> <span class="verse"><a name="22">22</a>Et nemo mittit vinum novellum in utres veteres, alioquin dirumpet vinum utres et vinum perit et utres; sed vinum novum in utres novos ".</span> <span class="verse"><a name="23">23</a>Et factum est, cum ipse sabbatis ambularet per sata, discipuli eius coeperunt praegredi vellentes spicas.</span> <span class="verse"><a name="24">24</a>Pharisaei autem dicebant ei: " Ecce, quid faciunt sabbatis, quod non licet? ".</span> <span class="verse"><a name="25">25</a>Et ait illis: " Numquam legistis quid fecerit David, quando necessitatem habuit et esuriit ipse et qui cum eo erant?</span> <span class="verse"><a name="26">26</a>Quomodo introivit in domum Dei sub Abiathar principe sacerdotum et panes propositionis manducavit, quos non licet manducare nisi sacerdotibus, et dedit etiam eis, qui cum eo erant? ".</span> <span class="verse"><a name="27">27</a>Et dicebat eis: " Sabbatum propter hominem factum est, et non homo propter sabbatum;</span> <span class="verse"><a name="28">28</a>itaque dominus est Filius hominis etiam sabbati ".</span> </p></div</div></div></body></html>