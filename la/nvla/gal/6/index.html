<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/gal/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/gal">Galatians</a> &gt <strong>Chapter 6</strong></div><p><span class="verse"><a name="1">1</a>Fratres, et si praeoccupatus fuerit homo in aliquo delicto, vos, qui spiritales estis, huiusmodi instruite in spiritu lenitatis, considerans teipsum, ne et tu tenteris.</span> <span class="verse"><a name="2">2</a>Alter alterius onera portate et sic adimplebitis legem Christi.</span> <span class="verse"><a name="3">3</a>Nam si quis existimat se aliquid esse, cum sit nihil, ipse se seducit;</span> <span class="verse"><a name="4">4</a>opus autem suum probet unusquisque et sic in semetipso tantum gloriationem habebit et non in altero.</span> <span class="verse"><a name="5">5</a>Unusquisque enim onus suum portabit.</span> <span class="verse"><a name="6">6</a>Communicet autem is, qui catechizatur verbum, ei qui se catechizat, in omnibus bonis.</span> <span class="verse"><a name="7">7</a>Nolite errare: Deus non irridetur. Quae enim seminaverit homo, haec et metet;</span> <span class="verse"><a name="8">8</a>quoniam, qui seminat in carne sua, de carne metet corruptionem; qui autem seminat in Spiritu, de Spiritu metet vitam aeternam.</span> <span class="verse"><a name="9">9</a>Bonum autem facientes infatigabiles, tempore enim suo metemus non deficientes.</span> <span class="verse"><a name="10">10</a>Ergo dum tempus habemus, operemur bonum ad omnes, maxime autem ad domesticos fidei.</span> <span class="verse"><a name="11">11</a>Videte qualibus litteris scripsi vobis mea manu.</span> <span class="verse"><a name="12">12</a>Quicumque volunt placere in carne, hi cogunt vos circumcidi, tantum ut crucis Christi persecutionem non patiantur;</span> <span class="verse"><a name="13">13</a>neque enim, qui circumciduntur, legem custodiunt, sed volunt vos circumcidi, ut in carne vestra glorientur.</span> <span class="verse"><a name="14">14</a>Mihi autem absit gloriari, nisi in cruce Domini nostri Iesu Christi, per quem mihi mundus crucifixus est, et ego mundo.</span> <span class="verse"><a name="15">15</a>Neque enim circumcisio aliquid est neque praeputium sed nova creatura.</span> <span class="verse"><a name="16">16</a>Et quicumque hanc regulam secuti fuerint, pax super illos et misericordia et super Israel Dei.</span> <span class="verse"><a name="17">17</a>De cetero nemo mihi molestus sit; ego enim stigmata Iesu in super corpore meo porto.</span> <span class="verse"><a name="18">18</a>Gratia Domini nostri Iesu Christi cum spiritu vestro, fratres. Amen.</span> </p></div</div></div></body></html>