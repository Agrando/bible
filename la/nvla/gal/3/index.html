<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/gal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/gal">Galatians</a> &gt <strong>Chapter 3</strong></div><p><span class="verse"><a name="1">1</a>O insensati Galatae, quis vos fascinavit, ante quorum oculos Iesus Christus descriptus est crucifixus?</span> <span class="verse"><a name="2">2</a>Hoc solum volo a vobis discere: Ex operibus legis Spiritum accepistis an ex auditu fidei?</span> <span class="verse"><a name="3">3</a>Sic stulti estis? Cum Spiritu coeperitis, nunc carne consummamini?</span> <span class="verse"><a name="4">4</a>Tanta passi estis sine causa? Si tamen et sine causa!</span> <span class="verse"><a name="5">5</a>Qui ergo tribuit vobis Spiritum et operatur virtutes in vobis, ex operibus legis an ex auditu fidei?</span> <span class="verse"><a name="6">6</a>Sicut Abraham credidit Deo, et reputatum est ei ad iustitiam.</span> <span class="verse"><a name="7">7</a>Cognoscitis ergo quia qui ex fide sunt, hi sunt filii Abrahae.</span> <span class="verse"><a name="8">8</a>Providens autem Scriptura, quia ex fide iustificat gentes Deus, praenuntiavit Abrahae: "Benedicentur in te omnes gentes".</span> <span class="verse"><a name="9">9</a>Igitur, qui ex fide sunt, benedi cuntur cum fideli Abraham.</span> <span class="verse"><a name="10">10</a>Quicumque enim ex operibus legis sunt, sub maledicto sunt; scriptum est enim: " Maledictus omnis, qui non permanserit in omnibus, quae scripta sunt in libro legis, ut faciat ea ".</span> <span class="verse"><a name="11">11</a>Quoniam autem in lege nemo iustificatur apud Deum manifestum est, quia iustus ex fide vivet;</span> <span class="verse"><a name="12">12</a>lex autem non est ex fide; sed, qui fecerit ea, vivet in illis.</span> <span class="verse"><a name="13">13</a>Christus nos redemit de maledicto legis factus pro nobis maledictum, quia scriptum est: " Maledictus omnis, qui pendet in ligno ",</span> <span class="verse"><a name="14">14</a>ut in gentes benedictio Abrahae fieret in Christo Iesu, ut promissionem Spiritus accipiamus per fidem.</span> <span class="verse"><a name="15">15</a>Fratres, secundum hominem dico, tamen hominis confirmatum testamentum nemo irritum facit aut superordinat.</span> <span class="verse"><a name="16">16</a>Abrahae autem dictae sunt promissiones et semini eius. Non dicit: " Et seminibus ", quasi in multis, sed quasi in uno: "Et semini tuo", qui est Christus.</span> <span class="verse"><a name="17">17</a>Hoc autem dico: Testamentum confirmatum a Deo, quae post quadringentos et triginta annos facta est lex, non irritum facit ad evacuandam promissionem.</span> <span class="verse"><a name="18">18</a>Nam si ex lege hereditas, iam non ex promissione; Abrahae autem per promissionem donavit Deus.</span> <span class="verse"><a name="19">19</a>Quid igitur lex? Propter transgressiones apposita est, donec veniret semen, cui promissum est, ordinata per angelos in manu mediatoris.</span> <span class="verse"><a name="20">20</a>Mediator autem unius non est, Deus autem unus est.</span> <span class="verse"><a name="21">21</a>Lex ergo adversus promissa Dei? Absit. Si enim data esset lex, quae posset vivificare, vere ex lege esset iustitia.</span> <span class="verse"><a name="22">22</a>Sed conclusit Scriptura omnia sub peccato, ut promissio ex fide Iesu Christi daretur credentibus.</span> <span class="verse"><a name="23">23</a>Prius autem quam veniret fides, sub lege custodiebamur conclusi in eam fidem, quae revelanda erat.</span> <span class="verse"><a name="24">24</a>Itaque lex paedagogus noster fuit in Christum, ut ex fide iustificemur;</span> <span class="verse"><a name="25">25</a>at ubi venit fides, iam non sumus sub paedagogo.</span> <span class="verse"><a name="26">26</a>Omnes enim filii Dei estis per fidem in Christo Iesu.</span> <span class="verse"><a name="27">27</a>Quicumque enim in Christum baptizati estis, Christum induistis:</span> <span class="verse"><a name="28">28</a>non est Iudaeus neque Graecus, non est servus neque liber, non est masculus et femina; omnes enim vos unus estis in Christo Iesu.</span> <span class="verse"><a name="29">29</a>Si autem vos Christi, ergo Abrahae semen estis, secundum promissionem heredes.</span> </p></div</div></div></body></html>