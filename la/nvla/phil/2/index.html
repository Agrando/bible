<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/phil">Philippians</a> &gt <strong>Chapter 2</strong></div><p><span class="verse"><a name="1">1</a>Si qua ergo consolatio in Christo, si quod solacium cari tatis, si qua communio spiritus, si quae viscera et miserationes,</span> <span class="verse"><a name="2">2</a>implete gaudium meum, ut idem sapiatis, eandem caritatem habentes, unanimes, id ipsum sapientes;</span> <span class="verse"><a name="3">3</a>nihil per contentionem neque per inanem gloriam, sed in humilitate superiores sibi invicem arbitrantes;</span> <span class="verse"><a name="4">4</a>non, quae sua sunt, singuli considerantes, sed et ea, quae aliorum.</span> <span class="verse"><a name="5">5</a>Hoc sentite in vobis, quod et in Christo Iesu:</span> <span class="verse"><a name="6">6</a>qui cum in forma Dei esset,non rapinam arbitratus est esse se aequalem Deo,</span> <span class="verse"><a name="7">7</a>sed semetipsum exinanivit formam servi accipiens,in similitudinem hominum factus;et habitu inventus ut homo,</span> <span class="verse"><a name="8">8</a>humiliavit semetipsum factus oboediens usque ad mortem,mortem autem crucis.</span> <span class="verse"><a name="9">9</a>Propter quod et Deus illum exaltavitet donavit illi nomen,quod est super omne nomen,</span> <span class="verse"><a name="10">10</a>ut in nomine Iesu omne genu flectaturcaelestium et terrestrium et infernorum,</span> <span class="verse"><a name="11">11</a>et omnis lingua confiteatur Dominus Iesus Christus! ",in gloriam Dei Patris.</span> <span class="verse"><a name="12">12</a>Itaque, carissimi mei, sicut semper oboedistis, non ut in praesentia mei tantum sed multo magis nunc in absentia mea, cum metu et tremore vestram salutem operamini;</span> <span class="verse"><a name="13">13</a>Deus est enim, qui operatur in vobis et velle et perficere pro suo beneplacito.</span> <span class="verse"><a name="14">14</a>Omnia facite sine murmurationibus et haesitationibus,</span> <span class="verse"><a name="15">15</a>ut efficiamini sine querela et simplices, filii Dei sine reprehensione in medio generationis pravae et perversae, inter quos lucetis sicut luminaria in mundo,</span> <span class="verse"><a name="16">16</a>verbum vitae firmiter tenentes ad gloriam meam in die Christi, quia non in vacuum cucurri neque in vacuum laboravi.</span> <span class="verse"><a name="17">17</a>Sed et si delibor supra sacrificium et obsequium fidei vestrae, gaudeo et congaudeo omnibus vobis;</span> <span class="verse"><a name="18">18</a>idipsum autem et vos gaudete et congaudete mihi.</span> <span class="verse"><a name="19">19</a>Spero autem in Domino Iesu Timotheum cito me mittere ad vos, ut et ego bono animo sim, cognitis, quae circa vos sunt.</span> <span class="verse"><a name="20">20</a>Neminem enim habeo tam unanimem, qui sincere pro vobis sollicitus sit;</span> <span class="verse"><a name="21">21</a>omnes enim sua quaerunt, non quae sunt Iesu Christi.</span> <span class="verse"><a name="22">22</a>Probationem autem eius cognoscitis, quoniam sicut patri filius mecum servivit in evangelium.</span> <span class="verse"><a name="23">23</a>Hunc igitur spero me mittere, mox ut videro, quae circa me sunt;</span> <span class="verse"><a name="24">24</a>confido autem in Domino, quoniam et ipse cito veniam.</span> <span class="verse"><a name="25">25</a>Necessarium autem existimavi Epaphroditum fratrem et cooperatorem et commilitonem meum, vestrum autem apostolum et ministrum necessitatis meae, mittere ad vos,</span> <span class="verse"><a name="26">26</a>quoniam omnes vos desiderabat et maestus erat, propterea quod audieratis illum infirmatum.</span> <span class="verse"><a name="27">27</a>Nam et infirmatus est usque ad mortem, sed Deus misertus est eius; non solum autem eius, verum et mei, ne tristitiam super tristitiam haberem.</span> <span class="verse"><a name="28">28</a>Festinantius ergo misi illum, ut, viso eo, iterum gaudeatis, et ego sine tristitia sim.</span> <span class="verse"><a name="29">29</a>Excipite itaque illum in Domino cum omni gaudio et eiusmodi cum honore habetote,</span> <span class="verse"><a name="30">30</a>quoniam propter opus Christi usque ad mortem accessit in interitum tradens animam suam, ut suppleret id, quod vobis deerat ministerii erga me.</span> </p></div</div></div></body></html>