<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 36</strong></div><p><span class="verse"><a name="1">1</a>Addens quoque Eliu haec locutus est:</span> <span class="verse"><a name="2">2</a>" Sustine me paululum, et indicabo tibi:adhuc enim habeo quod pro Deo loquar.</span> <span class="verse"><a name="3">3</a>Repetam scientiam meam a longeet Factori meo tribuam iustitiam.</span> <span class="verse"><a name="4">4</a>Vere enim absque mendacio sermones mei,et perfectus scientia adest tecum.</span> <span class="verse"><a name="5">5</a>Deus potens est; non abicit,potens virtute cordis.</span> <span class="verse"><a name="6">6</a>Non vivere faciet impium,sed iudicium pauperibus tribuit.</span> <span class="verse"><a name="7">7</a>Non auferet a iusto oculos suoset reges in solio collocat in perpetuum,et illi eriguntur.</span> <span class="verse"><a name="8">8</a>Et si fuerint vincti compedibuset vinciantur funibus paupertatis,</span> <span class="verse"><a name="9">9</a>indicabit eis opera eorumet scelera eorum, quia violenti fuerunt.</span> <span class="verse"><a name="10">10</a>Revelabit quoque aurem eorum, ut corripiat,et loquetur, ut revertantur ab iniquitate.</span> <span class="verse"><a name="11">11</a>Si audierint et observaverint,complebunt dies suos in bonoet annos suos in deliciis.</span> <span class="verse"><a name="12">12</a>Si autem non audierint, transibunt per canalem mortiset consumentur in stultitia.</span> <span class="verse"><a name="13">13</a>Impii corde sibi reponent iram Deineque clamabunt, cum vincti fuerint.</span> <span class="verse"><a name="14">14</a>Morietur in iuventute anima eorum,et vita eorum in adulescentia.</span> <span class="verse"><a name="15">15</a>Eripiet de angustia sua pauperemet revelabit in tribulatione aurem eius.</span> <span class="verse"><a name="16">16</a>Igitur salvabit te de ore angusto,amplitudo et non angustiae erunt sub te;requies autem mensae tuae erit plena pinguedine.</span> <span class="verse"><a name="17">17</a>Causa tua quasi impii iudicata est,causam iudiciumque tenebunt.</span> <span class="verse"><a name="18">18</a>Cave, ne te seducat abundantia,nec multitudo donorum inclinet te.</span> <span class="verse"><a name="19">19</a>Nonne proferetur clamor tuus nisi in angustia?Et omnes conatus roboris?</span> <span class="verse"><a name="20">20</a>Ne inhies nocti,ut ascendat turba pro eis.</span> <span class="verse"><a name="21">21</a>Cave, ne declines ad iniquitatem;propter hoc enim expertus es miseriam.</span> <span class="verse"><a name="22">22</a>Ecce, Deus excelsus in fortitudine sua.Quis ei similis doctor?</span> <span class="verse"><a name="23">23</a>Quis poterit scrutari vias eius,aut quis potest ei dicere: "Operatus es iniquitatem"?</span> <span class="verse"><a name="24">24</a>Memento, ut magnifices opus eius,de quo cecinerunt viri.</span> <span class="verse"><a name="25">25</a>Omnes homines vident eum,unusquisque intuetur procul.</span> <span class="verse"><a name="26">26</a>Ecce, Deus magnus vincens scientiam nostram;numerus annorum eius inaestimabilis.</span> <span class="verse"><a name="27">27</a>Qui aufert stillas pluviaeet effundit imbres ad instar fluminis,</span> <span class="verse"><a name="28">28</a>quos nubes effundunt,stillantes super homines multos.</span> <span class="verse"><a name="29">29</a>Profecto quis intellegit dilatationem nubium,strepitum tabernaculi eius?</span> <span class="verse"><a name="30">30</a>Ecce extendit circum se lumen suumet fundamenta maris texit.</span> <span class="verse"><a name="31">31</a>Per haec enim iudicat populoset dat escas copiose.</span> <span class="verse"><a name="32">32</a>In manibus abscondit lucemet praecipit ei, ut percutiat.</span> <span class="verse"><a name="33">33</a>Fragor eius de eo annuntiat,zelans ira contra iniquitatem.</span> </p></div</div></div></body></html>