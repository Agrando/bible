<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 13</strong></div><p><span class="verse"><a name="1">1</a>Ecce, omnia haec vidit oculus meus,et audivit auris mea, et intellexi singula.</span> <span class="verse"><a name="2">2</a>Secundum scientiam vestram, et ego novi;nec inferior vestri sum.</span> <span class="verse"><a name="3">3</a>Sed tamen ad Omnipotentem loquaret disputare cum Deo cupio;</span> <span class="verse"><a name="4">4</a>vos autem ostendam fabricatores mendacii,medicos vanos vos omnes.</span> <span class="verse"><a name="5">5</a>Atque utinam taceretis,ut sit vobis in sapientiam!</span> <span class="verse"><a name="6">6</a>Audite ergo correptionem meamet contentiones labiorum meorum attendite.</span> <span class="verse"><a name="7">7</a>Numquid pro Deo profertis mendaciumet pro illo loquimini dolos?</span> <span class="verse"><a name="8">8</a>Numquid faciem eius accipitiset pro Deo in iudicio contendere nitimini?</span> <span class="verse"><a name="9">9</a>Aut bonum est quod vos excutiat?Aut, ut illuditur homini, illudetis ei?</span> <span class="verse"><a name="10">10</a>Ipse vos arguet,cum in abscondito faciem accipitis.</span> <span class="verse"><a name="11">11</a>Nonne maiestas eius turbabit vos,et terror eius irruet super vos?</span> <span class="verse"><a name="12">12</a>Sententiae vestrae sunt proverbia cineris;thoraces lutei thoraces vestri.</span> <span class="verse"><a name="13">13</a>Tacete paulisper, ut loquar ipse,et transeat super me quodcumque.</span> <span class="verse"><a name="14">14</a>Quare sumam carnes meas dentibus meiset animam meam ponam in manibus meis?</span> <span class="verse"><a name="15">15</a>Etiamsi occiderit me, in ipso sperabo; verumtamen vias meas in conspectu eius arguam.</span> <span class="verse"><a name="16">16</a>Et hoc erit salus mea:non enim veniet in conspectu eius omnis impius.</span> <span class="verse"><a name="17">17</a>Audite sermonem meumet explicationem meam percipite auribus vestris.</span> <span class="verse"><a name="18">18</a>Ecce iudicium paravi;scio quod iustus inveniar.</span> <span class="verse"><a name="19">19</a>Quis est qui contendat mecum?Tunc enim tacebo et consummabor.</span> <span class="verse"><a name="20">20</a>Duo tantum ne facias mihi,et tunc a facie tua non abscondar:</span> <span class="verse"><a name="21">21</a>Manum tuam longe fac a me,et formido tua non me terreat.</span> <span class="verse"><a name="22">22</a>Voca me, et ego respondebo tibi;aut ipse loquar, et tu respondebis mihi.</span> <span class="verse"><a name="23">23</a>Quantas habeo iniquitates et peccata?Scelera mea et delicta ostende mihi.</span> <span class="verse"><a name="24">24</a>Cur faciem tuam abscondiset arbitraris me inimicum tuum?</span> <span class="verse"><a name="25">25</a>Contra folium, quod vento rapitur, dure agiset stipulam siccam persequeris.</span> <span class="verse"><a name="26">26</a>Scribis enim contra me amaritudineset occupatum me vis peccatis adulescentiae meae.</span> <span class="verse"><a name="27">27</a>Posuisti in nervo pedem meumet observasti omnes semitas measet vestigia pedum meorum considerasti.</span> <span class="verse"><a name="28">28</a>Qui quasi uter consumendus sum,et quasi vestimentum, quod comeditur a tinea.</span> </p></div</div></div></body></html>