<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 39</strong></div><p><span class="verse"><a name="1">1</a>Numquid nosti tempus partus ibicum in petrisvel parturientes cervas observasti?</span> <span class="verse"><a name="2">2</a>Dinumerasti menses conceptus earumet scisti tempus partus earum?</span> <span class="verse"><a name="3">3</a>Incurvantur ad fetum et pariuntet fetus suos emittunt.</span> <span class="verse"><a name="4">4</a>Impinguantur filii earum et adolescunt in campo,egrediuntur et non revertuntur ad eas.</span> <span class="verse"><a name="5">5</a>Quis dimisit onagrum liberum,et vincula ipsius quis solvit?</span> <span class="verse"><a name="6">6</a>Cui dedi in solitudine domumet tabernacula eius in terra salsuginis.</span> <span class="verse"><a name="7">7</a>Contemnit multitudinem civitatis,clamorem exactoris non audit.</span> <span class="verse"><a name="8">8</a>Explorat montes pascuae suaeet virentia quaeque perquirit.</span> <span class="verse"><a name="9">9</a>Numquid volet taurus ferus servire tibiaut morabitur ad praesepe tuum?</span> <span class="verse"><a name="10">10</a>Numquid alligabis taurum ferum ad arandum loro tuo,aut confringet glebas vallium post te?</span> <span class="verse"><a name="11">11</a>Numquid fiduciam habebis in magna fortitudine eiuset derelinques ei labores tuos?</span> <span class="verse"><a name="12">12</a>Numquid credes illi quod revertaturet sementem in aream tuam congreget?</span> <span class="verse"><a name="13">13</a>Ala struthionis laeta est,penna vero ciconiae et avolat.</span> <span class="verse"><a name="14">14</a>Quando derelinquit ova sua in terra,in pulvere calefiunt.</span> <span class="verse"><a name="15">15</a>Obliviscitur quod pes conculcet ea,aut bestia agri conterat.</span> <span class="verse"><a name="16">16</a>Duratur ad filios suos quasi non sint sui;frustra laborans nullo timore anxiatur.</span> <span class="verse"><a name="17">17</a>Privavit enim eam Deus sapientianec dedit illi intellegentiam.</span> <span class="verse"><a name="18">18</a>Cum tempus fuerit, in altum alas erigit,deridet equum et ascensorem eius.</span> <span class="verse"><a name="19">19</a>Numquid praebebis equo fortitudinemaut circumdabis collo eius iubam?</span> <span class="verse"><a name="20">20</a>Numquid suscitabis eum quasi locustas?Gloria hinnitus eius terror;</span> <span class="verse"><a name="21">21</a>vallem ungula fodit, exsultat audacter,in occursum pergit armatis.</span> <span class="verse"><a name="22">22</a>Contemnit pavorem nec territurneque cedit gladio.</span> <span class="verse"><a name="23">23</a>Super ipsum sonabit pharetra,micat hasta et acinaces.</span> <span class="verse"><a name="24">24</a>Fervens et fremens sorbet terramnec consistet, cum tubae sonaverit clangor.</span> <span class="verse"><a name="25">25</a>Ubi audierit bucinam, dicit: "Uah!".Procul odoratur bellum,exhortationem ducum et ululatum exercitus.</span> <span class="verse"><a name="26">26</a>Numquid per sapientiam tuam plumescit accipiter,expandens alas suas ad austrum?</span> <span class="verse"><a name="27">27</a>Numquid ad praeceptum tuum elevabitur aquilaet in arduis ponet nidum suum?</span> <span class="verse"><a name="28">28</a>In petris manetet in praeruptis silicibus commoraturatque in culmine et arce.</span> <span class="verse"><a name="29">29</a>Inde contemplatur escam,et de longe oculi eius prospiciunt.</span> <span class="verse"><a name="30">30</a>Pulli eius lambent sanguinem;et, ubicumque cadaver fuerit, statim adest ".</span> </p></div</div></div></body></html>