<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 28</strong></div><p><span class="verse"><a name="1">1</a>Habet argentum venarum principiaet auro locus est, in quo conflatur.</span> <span class="verse"><a name="2">2</a>Ferrum de terra tollitur,et lapis solutus calore in aes vertitur.</span> <span class="verse"><a name="3">3</a>Terminum posuit tenebriset universorum finem ipse scrutatur,lapidem quoque caliginis et umbrae.</span> <span class="verse"><a name="4">4</a>Aperuit cuniculos gens peregrina,ipsique obliti sunt pedes,penduli haerent plus quam vir nutans.</span> <span class="verse"><a name="5">5</a>Terra, de qua oriebatur panis,in profundo subversa est sicut per ignem.</span> <span class="verse"><a name="6">6</a>Locus sapphiri lapides eius,et glebae illius aurum.</span> <span class="verse"><a name="7">7</a>Semitam ignoravit avis rapax,nec intuitus est eam oculus vulturis.</span> <span class="verse"><a name="8">8</a>Non calcaverunt eam filii superbiae,nec pertransivit per eam leaena.</span> <span class="verse"><a name="9">9</a>Ad silicem extendit manum suam,subvertit a radicibus montes.</span> <span class="verse"><a name="10">10</a>In petris canales excidit,et omne pretiosum vidit oculus eius.</span> <span class="verse"><a name="11">11</a>Profunda quoque fluviorum scrutatus estet abscondita in lucem produxit.</span> <span class="verse"><a name="12">12</a>Sapientia vero ubi invenitur?Et quis est locus intellegentiae?</span> <span class="verse"><a name="13">13</a>Nescit homo structuram eius,nec invenitur in terra viventium.</span> <span class="verse"><a name="14">14</a>Abyssus dicit: "Non est in me";et mare loquitur: "Non est mecum".</span> <span class="verse"><a name="15">15</a>Non dabitur aurum obryzum pro ea,nec appendetur argentum in commutatione eius.</span> <span class="verse"><a name="16">16</a>Non appendetur auro Ophirnec lapidi sardonycho pretiosissimo vel sapphiro.</span> <span class="verse"><a name="17">17</a>Non adaequabitur ei aurum vel vitrum,nec commutabuntur pro ea vasa auri.</span> <span class="verse"><a name="18">18</a>Corallia et crystallum non memorabuntur comparatione eius;et possessio sapientiae potior margaritis.</span> <span class="verse"><a name="19">19</a>Non adaequabitur ei topazius de Aethiopianec auro mundissimo componetur.</span> <span class="verse"><a name="20">20</a>Unde ergo sapientia venit,et quis est locus intellegentiae?</span> <span class="verse"><a name="21">21</a>Abscondita est ab oculis omnium viventium,volucres quoque caeli latet.</span> <span class="verse"><a name="22">22</a>Perditio et mors dixerunt:Auribus nostris audivimus famam eius".</span> <span class="verse"><a name="23">23</a>Deus intellegit viam eius,et ipse novit locum illius.</span> <span class="verse"><a name="24">24</a>Ipse enim fines mundi intueturet omnia, quae sub caelo sunt, respicit.</span> <span class="verse"><a name="25">25</a>Qui fecit ventis ponduset aquas appendit in mensura,</span> <span class="verse"><a name="26">26</a>quando ponebat pluviis legemet viam procellis sonantibus,</span> <span class="verse"><a name="27">27</a>tunc vidit illam et enarravitet praeparavit et investigavit.</span> <span class="verse"><a name="28">28</a>Et dixit homini: "Ecce timor Domini, ipsa est sapientia;et recedere a malo intellegentia" ".</span> </p></div</div></div></body></html>