<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 33</strong></div><p><span class="verse"><a name="1">1</a>Audi igitur, Iob, eloquia meaet omnes sermones meos ausculta.</span> <span class="verse"><a name="2">2</a>Ecce aperui os meum,loquatur lingua mea in faucibus meis.</span> <span class="verse"><a name="3">3</a>Ex recto corde sermones mei sunt,et sententiam puram labia mea loquentur.</span> <span class="verse"><a name="4">4</a>Spiritus Dei fecit me,et spiraculum Omnipotentis vivificavit me.</span> <span class="verse"><a name="5">5</a>Si potes, responde mihi,praepara te coram me et consiste.</span> <span class="verse"><a name="6">6</a>Ecce ego sicut tu coram Deo sumet de eodem luto abscissus sum et ego.</span> <span class="verse"><a name="7">7</a>Verumtamen terror meus non te terreat,et onus meum non sit tibi grave.</span> <span class="verse"><a name="8">8</a>Dixisti ergo in auribus meis,et vocem verborum tuorum audivi:</span> <span class="verse"><a name="9">9</a>"Mundus sum ego et absque delicto;immaculatus, et non est iniquitas in me.</span> <span class="verse"><a name="10">10</a>Quia querelas in me repperit,ideo arbitratus est me inimicum sibi;</span> <span class="verse"><a name="11">11</a>posuit in nervo pedes meos,custodivit omnes semitas meas".</span> <span class="verse"><a name="12">12</a>Hoc est ergo, in quo non es iustificatus, respondebo tibi,quia maior est Deus homine.</span> <span class="verse"><a name="13">13</a>Quare adversus eum contendis,quod non ad omnia verba responderit tibi?</span> <span class="verse"><a name="14">14</a>Semel loquitur Deus,et secundo idipsum non repetit.</span> <span class="verse"><a name="15">15</a>Per somnium in visione nocturna,quando irruit sopor super homines,et dormiunt in lectulo,</span> <span class="verse"><a name="16">16</a>tunc aperit aures virorumet in visionibus terret eos,</span> <span class="verse"><a name="17">17</a>ut avertat hominem ab his, quae facit,et liberet eum de superbia,</span> <span class="verse"><a name="18">18</a>eruens animam eius a foveaet vitam illius, ut non transeat canalem mortis.</span> <span class="verse"><a name="19">19</a>Increpat quoque per dolorem in lectulo,et tremitus ossium eius continuus.</span> <span class="verse"><a name="20">20</a>Abominabilis ei fit in vita sua panis,et animae illius cibus ante desiderabilis.</span> <span class="verse"><a name="21">21</a>Tabescet caro eius in conspectu,et ossa, quae non videbantur, nudabuntur.</span> <span class="verse"><a name="22">22</a>Appropinquavit corruptioni foveae,et vita illius mortiferis sedibus.</span> <span class="verse"><a name="23">23</a>Si fuerit apud eum angelus, unus de milibus interpres,ut annuntiet homini aequitatem,</span> <span class="verse"><a name="24">24</a>miserebitur eius et dicet:Libera eum, ut non descendat in foveam;inveni, in quo ei propitier".</span> <span class="verse"><a name="25">25</a>Revirescet caro eius plus quam in iuventute,revertetur ad dies adulescentiae suae.</span> <span class="verse"><a name="26">26</a>Deprecabitur Deum, et placabilis ei erit;et videbit faciem eius in iubilo,et reddet homini iustitiam suam.</span> <span class="verse"><a name="27">27</a>Canit ad homines et dicit: "Peccavi et iustitiam pervertiet non debui satisfacere.</span> <span class="verse"><a name="28">28</a>Liberavit animam suam, ne pergeret in foveam,sed vivens lucem videret".</span> <span class="verse"><a name="29">29</a>Ecce haec omnia operatur Deusduobus, tribus vicibus cum homine,</span> <span class="verse"><a name="30">30</a>ut revocet animas eorum a foveaet illuminet luce viventium.</span> <span class="verse"><a name="31">31</a>Attende, Iob, et audi meet tace, dum ego loquor.</span> <span class="verse"><a name="32">32</a>Si autem habes quod loquaris, responde mihi; loquere, volo enim te apparere iustum.</span> <span class="verse"><a name="33">33</a>Quod si non habes, audi me;tace, et docebo te sapientiam ".</span> </p></div</div></div></body></html>