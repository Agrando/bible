<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 24</strong></div><p><span class="verse"><a name="1">1</a>Cur ab Omnipotente non sunt abscondita tempora,qui autem noverunt eum, ignorant dies illius?</span> <span class="verse"><a name="2">2</a>Alii terminos transtulerunt,diripuerunt greges et paverunt eos.</span> <span class="verse"><a name="3">3</a>Asinum pupillorum abegeruntet abstulerunt pro pignore bovem viduae.</span> <span class="verse"><a name="4">4</a>Subverterunt pauperum viam,et simul se occultare coacti sunt mansueti terrae.</span> <span class="verse"><a name="5">5</a>Alii, quasi onagri in deserto,egrediuntur ad opus suum:vigilantes ad praedamin terra arida ad panem liberis.</span> <span class="verse"><a name="6">6</a>Agrum non suum demetuntet vineam peccatoris vindemiant.</span> <span class="verse"><a name="7">7</a>Nudi pernoctant sine indumento,nec est eis operimentum in frigore.</span> <span class="verse"><a name="8">8</a>Imbre montium riganturet non habentes refugium adhaerent rupibus.</span> <span class="verse"><a name="9">9</a>Abripuerunt pupillum ab ubereet pauperem pignori sumpserunt;</span> <span class="verse"><a name="10">10</a>nudi et incedentes absque vestituet esurientes portant spicas.</span> <span class="verse"><a name="11">11</a>Inter muros oleum expresseruntet calcatis torcularibus sitiunt.</span> <span class="verse"><a name="12">12</a>De civitatibus morientes ingemuerunt,et anima vulneratorum clamavit,et Deus non ponit aurem ad precem.</span> <span class="verse"><a name="13">13</a>Ipsi fuerunt rebelles lumini,nescierunt vias eiusnec morati sunt in semitis eius.</span> <span class="verse"><a name="14">14</a>Mane primo consurgit homicida,interficit egenum et pauperem;per noctem vero erit quasi fur.</span> <span class="verse"><a name="15">15</a>Oculus adulteri observat caliginemdicens: "Non me videbit oculus";et operiet vultum suum.</span> <span class="verse"><a name="16">16</a>Perfodit in tenebris domos, interdiu sese abdideruntet ignoraverunt lucem.</span> <span class="verse"><a name="17">17</a>Si subito apparuerit aurora, arbitrantur umbram mortis,nam sunt assueti terroribus umbrae mortis.</span> <span class="verse"><a name="18">18</a>"Levis est super faciem aquae;maledicta est pars eius in terra,nec est qui se dirigat ad vineas eius.</span> <span class="verse"><a name="19">19</a>Siccitas et calor abstulerunt aquas nivium,et inferi eos, qui peccaverunt.</span> <span class="verse"><a name="20">20</a>Sinus matris obliviscatur eius,dulcedo illius vermes fiant;non sit in recordatione,sed conteratur quasi lignum iniquitas.</span> <span class="verse"><a name="21">21</a>Male egit cum sterili, quae non parit,et viduae bene non fecit.</span> <span class="verse"><a name="22">22</a>Detraxit fortes in fortitudine suaet, cum steterit, ille non credet vitae suae.</span> <span class="verse"><a name="23">23</a>Dedit ei locum securitatis, quo sustentetur;oculi autem eius sunt in viis illius.</span> <span class="verse"><a name="24">24</a>Elevati sunt ad modicum et non subsistent,et humiliabuntur sicut omnia et auferenturet sicut summitates spicarum conterentur".</span> <span class="verse"><a name="25">25</a>Quod si non est ita, quis me potest arguere esse mentitumet ponere in nihilum verba mea? ".</span> </p></div</div></div></body></html>