<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 40</strong></div><p><span class="verse"><a name="1">1</a>Et respondens Dominus locutus est ad Iob:</span> <span class="verse"><a name="2">2</a>" Numquid contendit cum Omnipotente reprehensor?Qui arguit Deum, debet respondere ad ea ".</span> <span class="verse"><a name="3">3</a>Respondens autem Iob Domino dixit:</span> <span class="verse"><a name="4">4</a>" Ecce leviter locutus sum, quid respondebo tibi?Manum meam ponam super os meum.</span> <span class="verse"><a name="5">5</a>Unum locutus sum, quod non repetam,et alterum, quibus ultra non addam ".</span> <span class="verse"><a name="6">6</a>Respondens autem Dominus Iob de turbine dixit:</span> <span class="verse"><a name="7">7</a>" Accinge sicut vir lumbos tuos;interrogabo te, et edoce me.</span> <span class="verse"><a name="8">8</a>Numquid irritum facies iudicium meumet condemnabis me, ut tu iustificeris?</span> <span class="verse"><a name="9">9</a>Et si habes brachium sicut Deuset si voce simili tonas?</span> <span class="verse"><a name="10">10</a>Circumda tibi decorem et sublimitatem;gloria et decore induere.</span> <span class="verse"><a name="11">11</a>Effunde vehementiam furoris tuiet respiciens omnem arrogantem humilia.</span> <span class="verse"><a name="12">12</a>Respice cunctos superbos et confunde eoset contere impios in loco suo.</span> <span class="verse"><a name="13">13</a>Absconde eos in pulvere simulet facies eorum claude in fovea;</span> <span class="verse"><a name="14">14</a>et ego confiteborquod salvare te possit dextera tua.</span> <span class="verse"><a name="15">15</a>Ecce Behemoth, quem feci tecum;fenum quasi bos comedit.</span> <span class="verse"><a name="16">16</a>Fortitudo eius in lumbis eius,et virtus illius in umbilico ventris eius.</span> <span class="verse"><a name="17">17</a>Stringit caudam suam quasi cedrum,nervi femorum eius perplexi sunt.</span> <span class="verse"><a name="18">18</a>Ossa eius velut fistulae aeris,cartilago illius quasi laminae ferreae.</span> <span class="verse"><a name="19">19</a>Ipse est principium viarum Dei;qui fecit eum, applicabit gladium eius.</span> <span class="verse"><a name="20">20</a>Huic montes tributum ferunt,omnes bestiae agri ludunt ibi.</span> <span class="verse"><a name="21">21</a>Sub lotis silvestribus dormit,in secreto calami et in locis umentibus;</span> <span class="verse"><a name="22">22</a>loti silvestres umbra eum protegunt,circumdant eum salices torrentis.</span> <span class="verse"><a name="23">23</a>Si fluvius intumescat, non tremit;securus est, si prorumpat fluctus ad os eius.</span> <span class="verse"><a name="24">24</a>In oculis eius quis capiet eumet in sudibus perforabit nares eius?</span> <span class="verse"><a name="25">25</a>An extrahere poteris Leviathan hamoet fune ligabis linguam eius?</span> <span class="verse"><a name="26">26</a>Numquid pones iuncum in naribus eiusaut spina perforabis maxillam eius?</span> <span class="verse"><a name="27">27</a>Numquid multiplicabit ad te precesaut loquetur tibi mollia?</span> <span class="verse"><a name="28">28</a>Numquid feriet tecum pactum,et accipies eum servum sempiternum?</span> <span class="verse"><a name="29">29</a>Numquid illudes ei quasi aviaut ligabis eum pro puellis tuis?</span> <span class="verse"><a name="30">30</a>Speculabuntur super eum socii,divident illum negotiatores?</span> <span class="verse"><a name="31">31</a>Numquid implebis telis pellem eiuset iaculo hamato piscium caput illius?</span> <span class="verse"><a name="32">32</a>Pone super eum manum tuam;memento belli nec ultra addas.</span> </p></div</div></div></body></html>