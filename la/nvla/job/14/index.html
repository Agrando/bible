<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 14</strong></div><p><span class="verse"><a name="1">1</a>Homo natus de muliere,brevi vivens tempore, commotione satiatur.</span> <span class="verse"><a name="2">2</a>Qui quasi flos egreditur et arescitet fugit velut umbra et non permanet.</span> <span class="verse"><a name="3">3</a>Et dignum ducis super huiuscemodi aperire oculos tuoset adducere eum tecum in iudicium?</span> <span class="verse"><a name="4">4</a>Quis potest facere mundum de immundo?Ne unus quidem!</span> <span class="verse"><a name="5">5</a>Si statuti dies hominis sunt,et numerus mensium eius apud te est,et constituti sunt termini eius, quos non praeteribit,</span> <span class="verse"><a name="6">6</a>averte oculos tuos ab eo, ut quiescat,donec solvat, sicut mercennarius, dies suos.</span> <span class="verse"><a name="7">7</a>Nam lignum habet spem;si praecisum fuerit, rursum virescet,et rami eius non deficient.</span> <span class="verse"><a name="8">8</a>Si senuerit in terra radix eius,et in pulvere emortuus fuerit truncus illius,</span> <span class="verse"><a name="9">9</a>ad odorem aquae germinabitet faciet comam quasi novellae.</span> <span class="verse"><a name="10">10</a>Homo vero cum mortuus fuerit et debilitatur,exspirat homo et, ubi, quaeso, est?</span> <span class="verse"><a name="11">11</a>Recedent aquae de mari,et fluvius vacuefactus arescet;</span> <span class="verse"><a name="12">12</a>sic homo, cum dormierit, non resurget:donec atteratur caelum, non evigilabitnec consurget de somno suo.</span> <span class="verse"><a name="13">13</a>Quis mihi hoc tribuat, ut in inferno seponas meet abscondas me, donec pertranseat furor tuus,et constituas mihi tempus, in quo recorderis mei?</span> <span class="verse"><a name="14">14</a>Putasne mortuus homo rursum vivat?Cunctis diebus, quibus nunc milito,exspectarem, donec veniat immutatio mea.</span> <span class="verse"><a name="15">15</a>Vocares me, et ego responderem tibi;opus manuum tuarum requireres.</span> <span class="verse"><a name="16">16</a>Tu quidem nunc gressus meos dinumerares,sed parceres peccatis meis.</span> <span class="verse"><a name="17">17</a>Signares quasi in sacculo delicta mea,sed dealbares iniquitatem meam.</span> <span class="verse"><a name="18">18</a>Mons cadens decidit,et saxum transfertur de loco suo;</span> <span class="verse"><a name="19">19</a>lapides excavant aquae,et alluvione terra inundatur:et spem hominis perdes.</span> <span class="verse"><a name="20">20</a>Praevales adversus eum, et in perpetuum transiet;immutas faciem eius et emittis eum.</span> <span class="verse"><a name="21">21</a>Sive nobiles fuerint filii eius, non novit;sive ignobiles, non intellegit.</span> <span class="verse"><a name="22">22</a>Attamen caro eius, dum vivet, dolet,et anima illius super semetipso luget ".</span> </p></div</div></div></body></html>