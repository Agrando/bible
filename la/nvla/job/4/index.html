<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 4</strong></div><p><span class="verse"><a name="1">1</a>Respondens autem Eliphaz Themanites dixit:</span> <span class="verse"><a name="2">2</a>" Si coeperimus loqui tibi, forsitan moleste accipies;sed conceptum sermonem tenere quis poterit?</span> <span class="verse"><a name="3">3</a>Ecce, docuisti multoset manus lassas roborasti;</span> <span class="verse"><a name="4">4</a>vacillantes confirmaverunt sermones tui,et genua trementia confortasti.</span> <span class="verse"><a name="5">5</a>Nunc autem venit super te plaga, et defecisti;tetigit te, et conturbatus es.</span> <span class="verse"><a name="6">6</a>Nonne timor tuus est fiducia tua,spes tua est perfectio viarum tuarum?</span> <span class="verse"><a name="7">7</a>Recordare, obsecro te, quis umquam innocens periit,aut quando recti deleti sunt?</span> <span class="verse"><a name="8">8</a>quin potius vidi eos, qui operantur iniquitatemet seminant dolores et metunt eos,</span> <span class="verse"><a name="9">9</a>flante Deo perisse,et spiritu irae eius esse consumptos.</span> <span class="verse"><a name="10">10</a>Rugitus leonis et vox leaenaeet dentes catulorum leonum contriti sunt.</span> <span class="verse"><a name="11">11</a>Leo periit, eo quod non haberet praedam,et catuli leonis dissipati sunt.</span> <span class="verse"><a name="12">12</a>Porro ad me furtive verbum delatum est,et suscepit auris mea sussurrum eius.</span> <span class="verse"><a name="13">13</a>In horrore visionis nocturnae,quando solet sopor occupare homines,</span> <span class="verse"><a name="14">14</a>pavor tenuit me et tremor,et omnia ossa mea perterrita sunt.</span> <span class="verse"><a name="15">15</a>Et cum spiritus, me praesente, transiret,inhorruerunt pili carnis meae.</span> <span class="verse"><a name="16">16</a>Stetit quidam, cuius non agnoscebam vultum,imago coram oculis meis,et vocem quasi aurae lenis audivi:</span> <span class="verse"><a name="17">17</a>"Numquid homo Dei comparatione iustificabitur,aut factore suo purior erit vir?".</span> <span class="verse"><a name="18">18</a>Ecce, in servis suis fiduciam non habetet in angelis suis reperit pravitatem.</span> <span class="verse"><a name="19">19</a>Quanto magis hi, qui habitant domos luteas,quorum fundamentum est in pulvere.Consumentur velut tinea!</span> <span class="verse"><a name="20">20</a>De mane usque ad vesperam succidenturet, quia nullus intellegit, in aeternum peribunt.</span> <span class="verse"><a name="21">21</a>Nonne evulsum est reliquum eorum ab eis?Morientur, et non in sapientia.</span> </p></div</div></div></body></html>