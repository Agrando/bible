<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 10</strong></div><p><span class="verse"><a name="1">1</a>Taedet animam meam vitae meae;dimittam adversum me eloquium meum,loquar in amaritudine animae meae.</span> <span class="verse"><a name="2">2</a>Dicam Deo: Noli me condemnare,indica mihi cur me ita iudices.</span> <span class="verse"><a name="3">3</a>Numquid bonum tibi videtur, si opprimas meet calumnieris me, opus manuum tuarum,et super consilium impiorum arrideas?</span> <span class="verse"><a name="4">4</a>Numquid oculi carnei tibi sunt,aut, sicut videt homo, et tu videbis?</span> <span class="verse"><a name="5">5</a>Numquid sicut dies hominis dies tui,et anni tui sicut humana sunt tempora,</span> <span class="verse"><a name="6">6</a>ut quaeras iniquitatem meamet peccatum meum scruteris,</span> <span class="verse"><a name="7">7</a>cum scias quia nihil impium fecerim,et sit nemo, qui de manu tua possit eruere?</span> <span class="verse"><a name="8">8</a>Manus tuae fecerunt meet plasmaverunt me totum in circuitu;et sic repente praecipitas me?</span> <span class="verse"><a name="9">9</a>Memento, quaeso, quod sicut lutum feceris meet in pulverem reduces me.</span> <span class="verse"><a name="10">10</a>Nonne sicut lac mulsisti meet sicut caseum me coagulasti?</span> <span class="verse"><a name="11">11</a>Pelle et carnibus vestisti me;ossibus et nervis compegisti me.</span> <span class="verse"><a name="12">12</a>Vitam et misericordiam tribuisti mihi,et visitatio tua custodivit spiritum meum.</span> <span class="verse"><a name="13">13</a>Licet haec celes in corde tuo,tamen scio haec in animo tuo versari.</span> <span class="verse"><a name="14">14</a>Si peccaverim, observas meet ab iniquitate mea mundum me esse non pateris.</span> <span class="verse"><a name="15">15</a>Et si impius fuero, vae mihi est;et si iustus, non levabo caput,saturatus afflictione et miseria.</span> <span class="verse"><a name="16">16</a>Si superbia extollar, quasi catulum leonis capies meet iterum mirabilem te exhibebis in me.</span> <span class="verse"><a name="17">17</a>Instauras testes tuos contra meet multiplicas iram tuam adversum me,et poenae militant in me.</span> <span class="verse"><a name="18">18</a>Quare de vulva eduxisti me?Qui utinam consumptus essem, ne oculus me videret!</span> <span class="verse"><a name="19">19</a>Fuissem quasi non essem,de utero translatus ad tumulum.</span> <span class="verse"><a name="20">20</a>Numquid non paucitas dierum meorum finietur brevi?Dimitte ergo me, ut refrigerem paululum dolorem meum,</span> <span class="verse"><a name="21">21</a>antequam vadam, et non revertar,ad terram tenebrarum et umbrae mortis,</span> <span class="verse"><a name="22">22</a>terram caliginis et tenebrarum,ubi umbra mortis et nullus ordo,sed sempiternus horror inhabitat ".</span> </p></div</div></div></body></html>