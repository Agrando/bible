<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 21</strong></div><p><span class="verse"><a name="1">1</a>Respondens autem Iob dixit:</span> <span class="verse"><a name="2">2</a>" Audite, quaeso, sermonesmeos,et sint haec consolationes vestrae.</span> <span class="verse"><a name="3">3</a>Sustinete me, et ego loquar;et post verba mea ridebitis.</span> <span class="verse"><a name="4">4</a>Numquid contra hominem disputatio mea est,ut merito non debeam impatiens fieri?</span> <span class="verse"><a name="5">5</a>Attendite me et obstupesciteet superponite digitum ori vestro.</span> <span class="verse"><a name="6">6</a>Et ego, quando recordatus fuero, pertimesco,et concutit carnem meam tremor.</span> <span class="verse"><a name="7">7</a>Quare ergo impii vivunt,senuerunt confortatique sunt divitiis?</span> <span class="verse"><a name="8">8</a>Semen eorum permanet coram eis,et progenies eorum in conspectu eorum.</span> <span class="verse"><a name="9">9</a>Domus eorum securae sunt et pacatae,et non est virga Dei super illos.</span> <span class="verse"><a name="10">10</a>Bos eorum concepit et non abortivit,vacca peperit et non est privata fetu suo.</span> <span class="verse"><a name="11">11</a>Egrediuntur quasi greges parvuli eorum,et infantes eorum exsultant lusibus.</span> <span class="verse"><a name="12">12</a>Tenent tympanum et citharamet gaudent ad sonitum organi.</span> <span class="verse"><a name="13">13</a>Ducunt in bonis dies suoset in puncto ad inferna descendunt.</span> <span class="verse"><a name="14">14</a>Qui dixerant Deo: "Recede a nobis!Scientiam viarum tuarum nolumus.</span> <span class="verse"><a name="15">15</a>Quis est Omnipotens, ut serviamus ei,et quid nobis prodest, si oraverimus illum?".</span> <span class="verse"><a name="16">16</a>Sint in manu eorum bona sua;consilium vero impiorum longe sit a me.</span> <span class="verse"><a name="17">17</a>Quam saepe lucerna impiorum exstinguitur,et superveniet eis pernicies,et dolores dividet in furore suo?</span> <span class="verse"><a name="18">18</a>Erunt sicut paleae ante faciem venti,et sicut favilla, quam turbo dispergit.</span> <span class="verse"><a name="19">19</a>"Servabitne Deus filiis iniquitatem eius?".Retribuat illi, ut sciat.</span> <span class="verse"><a name="20">20</a>Videbunt oculi eius interfectionem suam,et de furore Omnipotentis bibet.</span> <span class="verse"><a name="21">21</a>Quid enim ad eum pertinet de domo sua post se,et si numerus mensium eius recidetur?</span> <span class="verse"><a name="22">22</a>Numquid Deum docebit quispiam scientiam,qui excelsos iudicat?</span> <span class="verse"><a name="23">23</a>Iste moritur robustus et sanus,dives et felix;</span> <span class="verse"><a name="24">24</a>viscera eius plena sunt adipe,et medullis ossa illius irrigantur.</span> <span class="verse"><a name="25">25</a>Alius vero moritur in amaritudine animaeabsque ullis opibus;</span> <span class="verse"><a name="26">26</a>et tamen simul in pulvere dormient,et vermes operient eos.</span> <span class="verse"><a name="27">27</a>Certe novi cogitationes vestraset sententias contra me iniquas.</span> <span class="verse"><a name="28">28</a>Dicitis enim: "Ubi est domus principis,et ubi tabernacula impiorum?".</span> <span class="verse"><a name="29">29</a>Nonne interrogastis quemlibet de viatoribuset signa eorum non agnovistis?</span> <span class="verse"><a name="30">30</a>Quia in diem perditionis servatur maluset ad diem furoris abducetur.</span> <span class="verse"><a name="31">31</a>Quis arguet coram eo viam eius,et, quae fecit, quis reddet illi?</span> <span class="verse"><a name="32">32</a>Ipse ad sepulcra ducetur,et super tumulum vigilabunt.</span> <span class="verse"><a name="33">33</a>Dulces erunt ei glebae vallis,et post se omnem hominem trahetet ante se innumerabiles.</span> <span class="verse"><a name="34">34</a>Quomodo igitur consolamini me frustra,et responsionis vestrae restat perfidia? ".</span> </p></div</div></div></body></html>