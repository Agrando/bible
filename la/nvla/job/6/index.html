<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 6</strong></div><p><span class="verse"><a name="1">1</a>Respondens autem Iob dixit:</span> <span class="verse"><a name="2">2</a>" Utinam appenderetur aegritu do mea,et calamitatem meam assumerent in statera!</span> <span class="verse"><a name="3">3</a>Nunc vero arena maris haec gravior apparet,inde verbis meis haesito.</span> <span class="verse"><a name="4">4</a>Quia sagittae Omnipotentis in me sunt,quarum venenum ebibit spiritus meus;et terrores Dei militant contra me.</span> <span class="verse"><a name="5">5</a>Numquid rugiet onager, cum habuerit herbam?Aut mugiet bos, cum ante praesepe plenum steterit?</span> <span class="verse"><a name="6">6</a>Aut poterit comedi insulsum, quod non est sale conditum?Aut poterit gustari herba insulsa?</span> <span class="verse"><a name="7">7</a>Quae prius nolebat tangere anima mea,nunc prae angustia cibi mei sunt.</span> <span class="verse"><a name="8">8</a>Quis det, ut veniat petitio mea,et, quod exspecto, tribuat mihi Deus?</span> <span class="verse"><a name="9">9</a>Utinam Deus me conterat;solvat manum suam et succidat me!</span> <span class="verse"><a name="10">10</a>Et haec mihi sit consolatio,et exsultabo vel in pavore, qui non parcat,nec celabo sermones Sancti.</span> <span class="verse"><a name="11">11</a>Quae est enim fortitudo mea, ut sustineam?Aut quis finis meus, ut patienter agam?</span> <span class="verse"><a name="12">12</a>Num fortitudo lapidum, fortitudo mea?Num caro mea aenea est?</span> <span class="verse"><a name="13">13</a>An non est auxilium mihi in me,et virtus quoque remota est a me?</span> <span class="verse"><a name="14">14</a>Qui tollit ab amico suo misericordiam,timorem Omnipotentis derelinquit.</span> <span class="verse"><a name="15">15</a>Fratres mei mentiti sunt mesicut alveus torrentium, qui evanescunt</span> <span class="verse"><a name="16">16</a>nigrescentes glacie,cum ingruit super eos nix.</span> <span class="verse"><a name="17">17</a>Tempore, quo diffluunt, arescuntet, ut incaluerit, solvuntur de loco suo.</span> <span class="verse"><a name="18">18</a>Deflectunt viatorum turmae de viis suis,ascendentes per desertum pereunt.</span> <span class="verse"><a name="19">19</a>Commeatus Thema consideraverunt,viatores Saba speraverunt in eis.</span> <span class="verse"><a name="20">20</a>Confusi sunt, quia speraverunt;venerunt eo usque, et pudore cooperti sunt.</span> <span class="verse"><a name="21">21</a>Ita nunc vos facti estis mihi;videntes plagam meam, timetis.</span> <span class="verse"><a name="22">22</a>Numquid dixi: Afferte mihiet de substantia vestra donate mihi?</span> <span class="verse"><a name="23">23</a>vel: Liberate me de manu hostiset de manu robustorum eruite me?</span> <span class="verse"><a name="24">24</a>Docete me, et ego tacebo,et, si quid forte ignoravi, instruite me.</span> <span class="verse"><a name="25">25</a>Quare detraxistis sermonibus veritatis,cum e vobis nullus sit, qui possit arguere me?</span> <span class="verse"><a name="26">26</a>Ad increpandum tantum eloquia concinnatis,sed in ventum verba desperati.</span> <span class="verse"><a name="27">27</a>Super pupillum irruitiset subvertere nitimini amicum vestrum.</span> <span class="verse"><a name="28">28</a>Nunc, quaeso, convertimini ad me,et in faciem vestram non mentiar.</span> <span class="verse"><a name="29">29</a>Revertite! Nulla erit improbitas.Revertite! Adhuc praesens adest iustitia mea.</span> <span class="verse"><a name="30">30</a>Estne in lingua mea improbitas?An palatum meum non discernit nequitiam?</span> </p></div</div></div></body></html>