<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 15</strong></div><p><span class="verse"><a name="1">1</a>Respondens autem Eliphaz Themanites dixit:</span> <span class="verse"><a name="2">2</a>" Numquid sapiens respondebit sapientia ventosaet implebit vento urente stomachum suum?</span> <span class="verse"><a name="3">3</a>Arguens verbis, quae nihil prosunt,et sententiis, quae nihil iuvant?</span> <span class="verse"><a name="4">4</a>Tu autem pietatem dissolviset detrahis meditationi coram Deo.</span> <span class="verse"><a name="5">5</a>Docet enim iniquitas tua os tuum,et assumis linguam callidorum.</span> <span class="verse"><a name="6">6</a>Condemnabit te os tuum et non ego,et labia tua respondebunt tibi.</span> <span class="verse"><a name="7">7</a>Numquid primus homo tu natus eset ante colles formatus?</span> <span class="verse"><a name="8">8</a>Numquid consilium Dei audistiet tibi attrahis sapientiam?</span> <span class="verse"><a name="9">9</a>Quid nosti, quod nos ignoremus?Quid intellegis, quod nos nesciamus?</span> <span class="verse"><a name="10">10</a>Et senes et antiqui sunt inter nos,multo vetustiores quam pater tuus.</span> <span class="verse"><a name="11">11</a>Numquid parum tibi sunt consolationes Dei?Et verbum lene tecum factum?</span> <span class="verse"><a name="12">12</a>Quid te elevat cor tuum,et cur attonitos habes oculos?</span> <span class="verse"><a name="13">13</a>Quid vertis contra Deum spiritum tuumet profers de ore tuo huiuscemodi sermones?</span> <span class="verse"><a name="14">14</a>Quid est homo, ut immaculatus sit,et ut iustus appareat natus de muliere?</span> <span class="verse"><a name="15">15</a>Ecce, sanctis suis non fidit,et caeli non sunt mundi in conspectu eius;</span> <span class="verse"><a name="16">16</a>quanto magis abominabilis et corruptus homo,qui bibit quasi aquam iniquitatem.</span> <span class="verse"><a name="17">17</a>Ostendam tibi, audi me;quod vidi, narrabo tibi,</span> <span class="verse"><a name="18">18</a>quod sapientes confitentur,et non celaverunt eos patres eorum:</span> <span class="verse"><a name="19">19</a>quibus solis data est terra,et non transivit alienus per eos.</span> <span class="verse"><a name="20">20</a>Cunctis diebus suis impius cruciatur,et numerus annorum incertus est tyranno.</span> <span class="verse"><a name="21">21</a>Sonitus terroris semper in auribus illius,quasi, cum pax sit, vastator irruat in eum.</span> <span class="verse"><a name="22">22</a>Non credit quod reverti possit de tenebris,cum sit destinatus gladio.</span> <span class="verse"><a name="23">23</a>Cum se moverit ad quaerendum panem: "Ubinam?",novit quod paratus sit in manu eius tenebrarum dies.</span> <span class="verse"><a name="24">24</a>Terrebit eum tribulatio et angustia,vallabit eum sicut regem, qui praeparatur ad proelium.</span> <span class="verse"><a name="25">25</a>Tetendit enim adversus Deum manum suam,et contra Omnipotentem roboratus est.</span> <span class="verse"><a name="26">26</a>Cucurrit adversus eum erecto collo,spisso scuto armatus.</span> <span class="verse"><a name="27">27</a>Operuit faciem eius crassitudo,et de lateribus eius arvina dependet.</span> <span class="verse"><a name="28">28</a>Habitavit in civitatibus desolatiset in domibus desertis, quae in tumulos sunt redactae.</span> <span class="verse"><a name="29">29</a>Non ditabitur, nec perseverabit substantia eius;nec mittet in terra radicem suam.</span> <span class="verse"><a name="30">30</a>Non recedet de tenebris;ramos eius arefaciet flamma,et auferet ventus florem eius.</span> <span class="verse"><a name="31">31</a>Ne credat vanitati errore deceptus,quia vanitas erit remuneratio eius.</span> <span class="verse"><a name="32">32</a>Antequam dies eius impleantur, abscindentur,et ramus eius non virescet.</span> <span class="verse"><a name="33">33</a>Laedetur quasi vinea in primo flore botrus eius,et quasi oliva proiciens florem suum.</span> <span class="verse"><a name="34">34</a>Cangregatio enim impii sterilis,et ignis devorabit tabernacula eorum, qui munera libenter accipiunt.</span> <span class="verse"><a name="35">35</a>Concepit dolorem et peperit iniquitatem,et venter eius praeparat dolos.</span> </p></div</div></div></body></html>