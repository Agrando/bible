<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 29</strong></div><p><span class="verse"><a name="1">1</a>Addidit quoque Iob assumens parabolam suam et di xit:</span> <span class="verse"><a name="2">2</a>" Quis mihi tribuat, ut sim iuxta menses pristinos,secundum dies, quibus Deus custodiebat me?</span> <span class="verse"><a name="3">3</a>Quando splendebat lucerna eius super caput meum,et ad lumen eius ambulabam in tenebris.</span> <span class="verse"><a name="4">4</a>Sicut fui in diebus adulescentiae meae,quando familiaris Deus erat in tabernaculo meo,</span> <span class="verse"><a name="5">5</a>quando erat Omnipotens mecum,et in circuitu meo pueri mei,</span> <span class="verse"><a name="6">6</a>quando lavabam pedes meos lacte,et petra fundebat mihi rivos olei.</span> <span class="verse"><a name="7">7</a>Quando procedebam ad portam civitatiset in platea parabam cathedram mihi,</span> <span class="verse"><a name="8">8</a>videbant me iuvenes et abscondebantur,et senes assurgentes stabant.</span> <span class="verse"><a name="9">9</a>Principes cessabant loquiet digitum superponebant ori suo.</span> <span class="verse"><a name="10">10</a>Vocem suam cohibebant duces,et lingua eorum palato suo adhaerebat.</span> <span class="verse"><a name="11">11</a>Auris audiens beatificabat me,et oculus videns testimonium reddebat mihi,</span> <span class="verse"><a name="12">12</a>eo quod liberassem pauperem vociferantemet pupillum, cui non esset adiutor.</span> <span class="verse"><a name="13">13</a>Benedictio perituri super me veniebat,et cor viduae iubilare feci.</span> <span class="verse"><a name="14">14</a>Iustitia indutus sum et vestivi me,sicut vestimento et diademate, iudicio meo.</span> <span class="verse"><a name="15">15</a>Oculus fui caecoet pes claudo;</span> <span class="verse"><a name="16">16</a>pater eram pauperumet causam viri ignoti diligentissime investigabam.</span> <span class="verse"><a name="17">17</a>Conterebam molas iniquiet de dentibus illius auferebam praedam.</span> <span class="verse"><a name="18">18</a>Dicebamque: In nidulo meo moriaret sicut palma multiplicabo dies.</span> <span class="verse"><a name="19">19</a>Radix mea aperta est secus aquas,et ros morabitur in ramis meis.</span> <span class="verse"><a name="20">20</a>Gloria mea semper innovabitur,et arcus meus in manu mea instaurabitur.</span> <span class="verse"><a name="21">21</a>Qui me audiebant, blandiebanturet intenti tacebant ad consilium meum.</span> <span class="verse"><a name="22">22</a>Verbis meis addere nihil audebant,et super illos stillabat eloquium meum.</span> <span class="verse"><a name="23">23</a>Exspectabant me sicut pluviamet os suum aperiebant quasi ad imbrem serotinum.</span> <span class="verse"><a name="24">24</a>Si quando ridebam ad eos, non credebant,et lux vultus mei non cadebat in terram.</span> <span class="verse"><a name="25">25</a>Si voluissem ire ad eos, sedebam primus;cumque sederem quasi rex, circumstante exercitu,eram tamen maerentium consolator.</span> </p></div</div></div></body></html>