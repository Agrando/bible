<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 32</strong></div><p><span class="verse"><a name="1">1</a>Omiserunt autem tres viri isti respondere Iob, eo quod iustus sibi videretur.</span> <span class="verse"><a name="2">2</a>Et iratus indignatusque est Eliu filius Barachel Buzites de cognatione Ram; iratus est autem adversum Iob, eo quod iustum se esse diceret coram Deo.</span> <span class="verse"><a name="3">3</a>Porro adversum amicos eius indignatus est, eo quod non invenissent responsionem, sed tantummodo condemnassent Iob.</span> <span class="verse"><a name="4">4</a>Igitur Eliu exspectavit Iob loquentem, eo quod seniores essent, qui loquebantur;</span> <span class="verse"><a name="5">5</a>cum autem vidisset Eliu quod tres respondere non potuissent, iratus est vehementer.</span> <span class="verse"><a name="6">6</a>Respondensque Eliu filius Barachel Buzites dixit: Iunior sum tempore,vos autem antiquiores;idcirco veritus sum et timuivobis indicare meam sententiam.</span> <span class="verse"><a name="7">7</a>Dixi: Aetas loquetur,et annorum multitudo docebit sapientiam.</span> <span class="verse"><a name="8">8</a>Sed, ut video, spiritus est in hominibus,et inspiratio Omnipotentis dat intellegentiam.</span> <span class="verse"><a name="9">9</a>Non sunt longaevi sapientes,nec senes intellegunt iudicium.</span> <span class="verse"><a name="10">10</a>Ideo dicam: Audite me,ostendam vobis etiam ego meam sapientiam.</span> <span class="verse"><a name="11">11</a>Exspectavi enim sermones vestros,intendi aurem in prudentiam vestram, donec investigaretis,</span> <span class="verse"><a name="12">12</a>et ut vos intellegerem nitebar.Sed, ut video, non est qui possit arguere Iobet respondere ex vobis sermonibus eius.</span> <span class="verse"><a name="13">13</a>Ne forte dicatis: "Invenimus sapientiam;Deus proiecit eum, non homo".</span> <span class="verse"><a name="14">14</a>Non parabo mihi verba,et ego non secundum sermones vestros respondebo illi.</span> <span class="verse"><a name="15">15</a>Extimuerunt nec responderunt ultra;abstuleruntque a se eloquia.</span> <span class="verse"><a name="16">16</a>Quoniam igitur exspectavi, et non sunt locuti,steterunt, nec ultra responderunt,</span> <span class="verse"><a name="17">17</a>respondebo et ego partem meamet ostendam scientiam meam.</span> <span class="verse"><a name="18">18</a>Plenus sum enim sermonibus,et coarctat me spiritus pectoris mei;</span> <span class="verse"><a name="19">19</a>en venter meus quasi mustum absque spiraculo,quod lagunculas novas disrumpit.</span> <span class="verse"><a name="20">20</a>Loquar et respirabo paululum,aperiam labia mea et respondebo.</span> <span class="verse"><a name="21">21</a>Non accipiam personam viriet nulli homini blandiar.</span> <span class="verse"><a name="22">22</a>Nescio enim blandiri,quia in brevi tolleret me Factor meus.</span> </p></div</div></div></body></html>