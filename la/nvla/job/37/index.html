<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 37</strong></div><p><span class="verse"><a name="1">1</a>Super hoc expavit cor meumet emotum est de loco suo.</span> <span class="verse"><a name="2">2</a>Audite fremitum vocis eiuset murmur de ore illius procedens.</span> <span class="verse"><a name="3">3</a>Subter omnes caelos ipsum revolvit,et lumen illius super terminos terrae.</span> <span class="verse"><a name="4">4</a>Post eum rugiet sonitus,tonabit voce magnitudinis suae;et non retardabit, cum audita fuerit vox eius.</span> <span class="verse"><a name="5">5</a>Tonabit Deus in voce sua mirabiliter,qui facit magna et inscrutabilia.</span> <span class="verse"><a name="6">6</a>Qui praecipit nivi, ut descendat in terram,et hiemis pluviis et imbri, ut roborentur.</span> <span class="verse"><a name="7">7</a>Qui in manu omnium hominum signat,ut noverint singuli opera sua.</span> <span class="verse"><a name="8">8</a>Ingredietur bestia latibulumet in antro suo morabitur.</span> <span class="verse"><a name="9">9</a>Ab interioribus egredietur tempestas,et ab Arcturo frigus.</span> <span class="verse"><a name="10">10</a>Flante Deo, datur gelu,et expansio aquarum solidatur.</span> <span class="verse"><a name="11">11</a>Fulgur proicitur a nube,et nubes spargunt lumen suum;</span> <span class="verse"><a name="12">12</a>quae lustrant per circuitum,quocumque eas voluntas gubernantis duxerit,ad omne, quod praeceperit illis super faciem orbis terrarum,</span> <span class="verse"><a name="13">13</a>sive in castigatione terrae suae,sive in misericordia eas iusserit inveniri.</span> <span class="verse"><a name="14">14</a>Ausculta haec, Iob;sta et considera mirabilia Dei.</span> <span class="verse"><a name="15">15</a>Numquid scis quando praeceperit Deus,ut ostenderent lucem nubes eius?</span> <span class="verse"><a name="16">16</a>Numquid nosti semitas nubium magnaset mirabilia perfecti scientia?</span> <span class="verse"><a name="17">17</a>Nonne vestimenta tua calida sunt,cum quieverit terra austro?</span> <span class="verse"><a name="18">18</a>Tu forsitan cum eo expandisti caelos,qui solidissimi, quasi aere, fusi sunt?</span> <span class="verse"><a name="19">19</a>Ostende nobis quid dicamus illi;nos disponere verba nescimus propter tenebras.</span> <span class="verse"><a name="20">20</a>Quis narrabit ei, quae loquor?Et, si locutus fuerit, homo deglutietur.</span> <span class="verse"><a name="21">21</a>At nunc non vident lucem:aer offuscatus est nubibus,sed ventus transiens fugabit eas.</span> <span class="verse"><a name="22">22</a>Ab aquilone splendor auri venit;et circa Deum terribilis maiestas.</span> <span class="verse"><a name="23">23</a>Omnipotentem attingere non possumus: magnus fortitudine;et iudicium et multam iustitiam deprimere non potest.</span> <span class="verse"><a name="24">24</a>Ideo timebunt eum homines,non contemplabitur omnes, qui sibi videntur corde sapientes ".</span> </p></div</div></div></body></html>