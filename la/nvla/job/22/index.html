<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 22</strong></div><p><span class="verse"><a name="1">1</a>Respondens autem Eliphaz Themanites dixit:</span> <span class="verse"><a name="2">2</a>" Numquid Deo prodesse potest homo,cum vix intellegens sibi ipse proderit?</span> <span class="verse"><a name="3">3</a>Quid prodest Omnipotenti, si iustus fueris,aut quid ei confers, si immaculatam feceris viam tuam?</span> <span class="verse"><a name="4">4</a>Numquid pro tua pietate arguet teet veniet tecum in iudicium?</span> <span class="verse"><a name="5">5</a>Et non propter malitiam tuam plurimamet infinitas iniquitates tuas?</span> <span class="verse"><a name="6">6</a>Sumpsisti enim pignori fratres tuos sine causaet nudos spoliasti vestibus.</span> <span class="verse"><a name="7">7</a>Aquam lasso non dedistiet esurienti cohibuisti panem.</span> <span class="verse"><a name="8">8</a>Numquid viro forti brachio erit terra,et acceptus sedebit in ea?</span> <span class="verse"><a name="9">9</a>Viduas dimisisti vacuaset lacertos pupillorum comminuisti.</span> <span class="verse"><a name="10">10</a>Propterea circumdatus es laqueis,et conturbat te subita formido.</span> <span class="verse"><a name="11">11</a>Vel tenebras non vides,et impetus aquarum opprimit te.</span> <span class="verse"><a name="12">12</a>"Nonne Deus excelsior caelo?Et inspice stellarum verticem: quam sublimis!".</span> <span class="verse"><a name="13">13</a>Et dicis: "Quid enim novit Deuset quasi per caliginem iudicat?</span> <span class="verse"><a name="14">14</a>Nubes latibulum eius, nec nostra considerat;et circa orbem caeli perambulat".</span> <span class="verse"><a name="15">15</a>Numquid semitam saeculorum custodire cupis,quam calcaverunt viri iniqui?</span> <span class="verse"><a name="16">16</a>Qui sublati ante tempus suum,et fluvius subvertit fundamentum eorum.</span> <span class="verse"><a name="17">17</a>Qui dicebant Deo: "Recede a nobis!"et "Quid faciet Omnipotens nobis?".</span> <span class="verse"><a name="18">18</a>Cum ille implesset domos eorum bonis,quorum sententia procul erat ab eo.</span> <span class="verse"><a name="19">19</a>Videbunt iusti et laetabuntur,et innocens subsannabit eos:</span> <span class="verse"><a name="20">20</a>"Vere succisus est status eorum,et reliquias eorum devoravit ignis".</span> <span class="verse"><a name="21">21</a>Acquiesce igitur ei, et habeto pacem;et per haec habebis fructus optimos.</span> <span class="verse"><a name="22">22</a>Suscipe ex ore illius legemet pone sermones eius in corde tuo.</span> <span class="verse"><a name="23">23</a>Si reversus fueris ad Omnipotentem, aedificaberiset longe facies iniquitatem a tabernaculo tuo.</span> <span class="verse"><a name="24">24</a>Comparabis tamquam terram aurumet tamquam glaream torrentis Ophir.</span> <span class="verse"><a name="25">25</a>Eritque Omnipotens metallum tuum,et argentum coacervabitur tibi.</span> <span class="verse"><a name="26">26</a>Tunc super Omnipotentem deliciis afflueset elevabis ad Deum faciem tuam.</span> <span class="verse"><a name="27">27</a>Supplex rogabis eum, et exaudiet te,et vota tua reddes.</span> <span class="verse"><a name="28">28</a>Decernes rem, et veniet tibi,et in viis tuis splendebit lumen.</span> <span class="verse"><a name="29">29</a>Quia humiliat eum, qui loquitur superba,et demissus oculis ipse salvabitur.</span> <span class="verse"><a name="30">30</a>Eripiet innocentem,eripietur autem in munditia manuum suarum ".</span> </p></div</div></div></body></html>