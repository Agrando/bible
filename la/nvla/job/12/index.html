<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 12</strong></div><p><span class="verse"><a name="1">1</a>Respondens autem Iob dixit:</span> <span class="verse"><a name="2">2</a>" Ergo vos estis soli homines,et vobiscum morietur sapientia.</span> <span class="verse"><a name="3">3</a>Et mihi est cor sicut et vobis,nec inferior vestri sum;quis enim haec, quae nostis, ignorat?</span> <span class="verse"><a name="4">4</a>Qui deridetur ab amico suo sicut ego,invocabit Deum, et exaudiet eum; deridetur enim iusti integritas.</span> <span class="verse"><a name="5">5</a>Lampas contempta apud cogitationes eorum, qui securi sunt,parata iis, qui vacillant pede.</span> <span class="verse"><a name="6">6</a>Tranquilla sunt tabernacula praedonumet secura iis, qui provocant Deum, iis, qui Deum tenent manu sua.</span> <span class="verse"><a name="7">7</a>Nimirum interroga iumenta, et docebunt te,et volatilia caeli, et indicabunt tibi.</span> <span class="verse"><a name="8">8</a>Loquere terrae, et docebit te;et narrabunt pisces maris.</span> <span class="verse"><a name="9">9</a>Quis ignorat in omnibus hisquod manus Domini hoc fecerit?</span> <span class="verse"><a name="10">10</a>In cuius manu anima omnis viventiset spiritus universae carnis hominis.</span> <span class="verse"><a name="11">11</a>Nonne auris verba diiudicat,et palatum cibum sibi gustat?</span> <span class="verse"><a name="12">12</a>In senibus est sapientia,et in longaevis prudentia.</span> <span class="verse"><a name="13">13</a>Apud ipsum est sapientia et fortitudo;ipse habet consilium et intellegentiam.</span> <span class="verse"><a name="14">14</a>Si destruxerit, nemo est, qui aedificet;si incluserit hominem, nullus est, qui aperiat.</span> <span class="verse"><a name="15">15</a>Si continuerit aquas, arescent;et, si emiserit eas, subvertent terram.</span> <span class="verse"><a name="16">16</a>Apud ipsum est fortitudo et sapientia;ipse novit et decipientem et eum qui decipitur.</span> <span class="verse"><a name="17">17</a>Inducit consiliarios spoliatoset iudices in stuporem.</span> <span class="verse"><a name="18">18</a>Balteum regum dissolvitet praecingit fune renes eorum.</span> <span class="verse"><a name="19">19</a>Inducit sacerdotes spoliatoset optimates supplantat,</span> <span class="verse"><a name="20">20</a>commutans labium veraciumet doctrinam senum auferens.</span> <span class="verse"><a name="21">21</a>Effundit despectionem super principeset cingulum fortium relaxat.</span> <span class="verse"><a name="22">22</a>Qui revelat profunda de tenebriset producit in lucem umbram mortis.</span> <span class="verse"><a name="23">23</a>Qui multiplicat gentes et perdit easet subversas in integrum restituit.</span> <span class="verse"><a name="24">24</a>Qui immutat cor principum populi terrae et decipit eoset errare eos faciet per invium desertum.</span> <span class="verse"><a name="25">25</a>Palpabunt quasi in tenebris et non in luce,et errare eos faciet quasi ebrios.</span> </p></div</div></div></body></html>