<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 34</strong></div><p><span class="verse"><a name="1">1</a>Pronuntians itaque Eliu etiam haec locutus est:</span> <span class="verse"><a name="2">2</a>" Audite, sapientes, verba mea;et eruditi, auscultate me.</span> <span class="verse"><a name="3">3</a>Auris enim verba probat,et guttur escas gustu diiudicat.</span> <span class="verse"><a name="4">4</a>Iudicium eligamus nobiset inter nos videamus quid sit melius.</span> <span class="verse"><a name="5">5</a>Quia dixit Iob: "Iustus sum,et Deus avertit iudicium meum;</span> <span class="verse"><a name="6">6</a>in iudicando enim me mendacium est,violenta sagitta mea absque ullo peccato".</span> <span class="verse"><a name="7">7</a>Quis est vir, ut est Iob,qui bibit subsannationem quasi aquam,</span> <span class="verse"><a name="8">8</a>qui graditur una cum operantibus iniquitatemet ambulat cum viris impiis?</span> <span class="verse"><a name="9">9</a>Dixit enim: "Non prodest viro,etiamsi cum Deo familiariter agit".</span> <span class="verse"><a name="10">10</a>Ideo, viri cordati, audite me:Absit a Deo impietas, et ab Omnipotente iniquitas.</span> <span class="verse"><a name="11">11</a>Opus enim hominis reddet eiet iuxta vias singulorum restituet eis.</span> <span class="verse"><a name="12">12</a>Vere enim Deus non operatur malum,nec Omnipotens subvertet iudicium.</span> <span class="verse"><a name="13">13</a>Quis commisit ei terram suam,aut quis posuit totum orbem?</span> <span class="verse"><a name="14">14</a>Si direxerit ad se cor suum,spiritum illius et halitum ad se trahat,</span> <span class="verse"><a name="15">15</a>deficiet omnis caro simul,et homo in cinerem revertetur.</span> <span class="verse"><a name="16">16</a>Si habes ergo intellectum, audi hocet ausculta vocem eloquii mei:</span> <span class="verse"><a name="17">17</a>Numquid, qui non amat iudicium, reget imperio?Num iustum magnum condemnabis,</span> <span class="verse"><a name="18">18</a>qui dicet regi: "Nequam!",qui vocabit duces: "Impios!",</span> <span class="verse"><a name="19">19</a>qui non accipit personas principumnec cognovit opulentum,cum disceptaret contra pauperem?Opus enim manuum eius sunt universi.</span> <span class="verse"><a name="20">20</a>Subito morientur; et in media nocteturbabuntur populi et pertransibunt,et auferent violentum absque conatu.</span> <span class="verse"><a name="21">21</a>Oculi enim eius super vias hominum,et omnes gressus eorum considerat.</span> <span class="verse"><a name="22">22</a>Non sunt tenebrae, et non est umbra mortis,ut abscondantur ibi, qui operantur iniquitatem.</span> <span class="verse"><a name="23">23</a>Nec enim ultra homini ponit conveniendi locum,ut veniat ad Deum in iudicium.</span> <span class="verse"><a name="24">24</a>Conteret potentes sine inquisitioneet stare faciet alios pro eis.</span> <span class="verse"><a name="25">25</a>Novit enim opera eorumet idcirco inducet noctem, et conterentur.</span> <span class="verse"><a name="26">26</a>Quasi impios percussit eosin loco videntium,</span> <span class="verse"><a name="27">27</a>qui quasi de industria recesserunt ab eoet omnes vias eius intellegere noluerunt,</span> <span class="verse"><a name="28">28</a>cum induceret ad se clamorem egeni et audiret vocem pauperum.</span> <span class="verse"><a name="29">29</a>Ipse enim si quieverit, quis est qui condemnet?Et si absconderit vultum, quis est qui contempletur eum,super gentem et super homines simul?</span> <span class="verse"><a name="30">30</a>Ne regnet homo impius,ne sint laquei populo.</span> <span class="verse"><a name="31">31</a>Si enim dixit quispiam Deo:Ferre debui! Iam non perverse agam.</span> <span class="verse"><a name="32">32</a>Dum videam, tu doce me;si iniquitatem operatus sum, ultra non addam".</span> <span class="verse"><a name="33">33</a>Numquid pro te Deus satisfaciet,quia respuisti?Tu enim eliges, et non ego;et si quid nosti melius, loquere.</span> <span class="verse"><a name="34">34</a>Viri intellegentes loquentur mihi,et vir sapiens, qui audiet me:</span> <span class="verse"><a name="35">35</a>"Iob autem non in sapientia locutus est,et verba illius non sonant disciplinam".</span> <span class="verse"><a name="36">36</a>Utique, probetur Iob usque ad finemde responsionibus hominum iniquitatis.</span> <span class="verse"><a name="37">37</a>Quia addit super peccata sua delictum,inter nos plaudit manibuset multiplicat sermones suos contra Deum ".</span> </p></div</div></div></body></html>