<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 17</strong></div><p><span class="verse"><a name="1">1</a>Spiritus meus attenuatus est,dies mei exstincti,et solum mihi superest sepulcrum.</span> <span class="verse"><a name="2">2</a>Nonne irrisiones circumdant me,et in amaritudinibus moratur oculus meus?</span> <span class="verse"><a name="3">3</a>Pone pignus pro me iuxta te;et quis umquam spondens percutiet manum meam?</span> <span class="verse"><a name="4">4</a>Cor eorum longe fecisti a disciplina;propterea non exaltabuntur.</span> <span class="verse"><a name="5">5</a>Praedam pollicetur sociis,sed oculi filiorum eius deficient.</span> <span class="verse"><a name="6">6</a>Posuit me quasi in proverbium vulgiet conspuendum in faciem.</span> <span class="verse"><a name="7">7</a>Caligavit ab indignatione oculus meus,et membra mea quasi in umbram redacta sunt.</span> <span class="verse"><a name="8">8</a>Stupebunt iusti super hoc,et innocens contra impium excitabitur.</span> <span class="verse"><a name="9">9</a>Et tenebit iustus viam suam,et mundus manibus addet fortitudinem.</span> <span class="verse"><a name="10">10</a>Igitur omnes vos convertimini et venite,et non inveniam in vobis ullum sapientem.</span> <span class="verse"><a name="11">11</a>Dies mei transierunt, cogitationes meae dissipatae suntet desideria cordis mei.</span> <span class="verse"><a name="12">12</a>Noctem verterunt in diem;et rursum post tenebras properat lux.</span> <span class="verse"><a name="13">13</a>Si sustinuero, infernus domus mea est;et in tenebris stravi lectulum meum.</span> <span class="verse"><a name="14">14</a>Putredini dixi: Pater meus es!;Mater mea et soror mea! vermibus.</span> <span class="verse"><a name="15">15</a>Ubi est ergo nunc praestolatio mea,et patientiam meam quis considerat?</span> <span class="verse"><a name="16">16</a>In profundissimum infernum descendent omnia mea;simul in pulvere erit requies mihi? ".</span> </p></div</div></div></body></html>