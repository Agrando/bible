<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 9</strong></div><p><span class="verse"><a name="1">1</a>Et respondens Iob ait:</span> <span class="verse"><a name="2">2</a>" Vere scio quod ita sit,et quomodo iustificabitur homo compositus Deo?</span> <span class="verse"><a name="3">3</a>Si voluerit contendere cum eo,non poterit ei respondere unum pro mille.</span> <span class="verse"><a name="4">4</a>Sapiens corde est et fortis robore;quis restitit ei, et pacem habuit?</span> <span class="verse"><a name="5">5</a>Qui transtulit montes, et nescierunt hi, quos subvertit in furore suo.</span> <span class="verse"><a name="6">6</a>Qui commovet terram de loco suo,et columnae eius concutiuntur.</span> <span class="verse"><a name="7">7</a>Qui praecipit soli, et non oritur,et stellas claudit quasi sub signaculo.</span> <span class="verse"><a name="8">8</a>Qui extendit caelos soluset graditur super fluctus maris.</span> <span class="verse"><a name="9">9</a>Qui facit Arcturum et Orionaet Hyadas et interiora austri.</span> <span class="verse"><a name="10">10</a>Qui facit magna et incomprehensibiliaet mirabilia, quorum non est numerus.</span> <span class="verse"><a name="11">11</a>Si venerit ad me, non videbo eum;si abierit, non intellegam.</span> <span class="verse"><a name="12">12</a>Si repente arripiet, quis eum impediet?Vel quis dicere potest: "Quid facis?".</span> <span class="verse"><a name="13">13</a>Deus non retinet iram suam,et sub eo curvantur auxilia Rahab.</span> <span class="verse"><a name="14">14</a>Quantus ergo sum ego, ut respondeam eiet loquar delectis verbis cum eo?</span> <span class="verse"><a name="15">15</a>Quia, etiamsi iustus essem, non responderem,sed meum iudicem deprecarer;</span> <span class="verse"><a name="16">16</a>et, cum invocantem exaudierit me,non credam quod audierit vocem meam.</span> <span class="verse"><a name="17">17</a>In turbine enim conteret meet multiplicabit vulnera mea etiam sine causa.</span> <span class="verse"><a name="18">18</a>Non concedit requiescere spiritum meumet implet me amaritudinibus.</span> <span class="verse"><a name="19">19</a>Si fortitudo quaeritur, robustissimus est;si iudicium, quis eum arcesserit?</span> <span class="verse"><a name="20">20</a>Si iustificare me voluero, os meum condemnabit me;si innocentem ostendero, pravum me comprobabit.</span> <span class="verse"><a name="21">21</a>Etiamsi simplex fuero, hoc ipsum ignorabit anima mea,et contemnam vitam meam.</span> <span class="verse"><a name="22">22</a>Unum est, quod locutus sum:Et innocentem et impium ipse consumit.</span> <span class="verse"><a name="23">23</a>Si subito flagellum occidat,de afflictione innocentium ridebit.</span> <span class="verse"><a name="24">24</a>Terra data est in manus impii,vultum iudicum eius operit;quod si non ille est, quis ergo est?</span> <span class="verse"><a name="25">25</a>Dies mei velociores fuerunt cursore:fugerunt et non viderunt bonum;</span> <span class="verse"><a name="26">26</a>pertransierunt quasi naves arundineae,sicut aquila volans ad escam.</span> <span class="verse"><a name="27">27</a>Cum dixero: Obliviscar maerorem meum,commutabo faciem meam et hilaris fiam,</span> <span class="verse"><a name="28">28</a>vereor omnes dolores meos,sciens quod non iustificaveris me.</span> <span class="verse"><a name="29">29</a>Si autem et sic impius sum,quare frustra laboravi?</span> <span class="verse"><a name="30">30</a>Si lotus fuero quasi aquis nivis,et lixivo mundavero manus meas,</span> <span class="verse"><a name="31">31</a>tamen sordibus intinges me,et abominabuntur me vestimenta mea.</span> <span class="verse"><a name="32">32</a>Neque enim viro, qui similis mei est, respondebo;nec vir, quocum in iudicio contendam.</span> <span class="verse"><a name="33">33</a>Non est qui utrumque valeat arguereet ponere manum suam in ambobus.</span> <span class="verse"><a name="34">34</a>Auferat a me virgam suam,et pavor eius non me terreat.</span> <span class="verse"><a name="35">35</a>Loquar et non timebo eum;quia sic non mecum ipse sum.</span> </p></div</div></div></body></html>