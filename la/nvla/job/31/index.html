<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 31</strong></div><p><span class="verse"><a name="1">1</a>Pepigi foedus cum oculis meisut ne cogitarem quidem de virgine.</span> <span class="verse"><a name="2">2</a>Quae enim pars mea apud Deum desuper,et quae hereditas apud Omnipotentem in excelsis?</span> <span class="verse"><a name="3">3</a>Numquid non perditio est iniquo,et alienatio operantibus iniustitiam?</span> <span class="verse"><a name="4">4</a>Nonne ipse considerat vias measet cunctos gressus meos dinumerat?</span> <span class="verse"><a name="5">5</a>Si ambulavi in vanitate,et festinavit in dolo pes meus,</span> <span class="verse"><a name="6">6</a>appendat me in statera iustaet sciat Deus integritatem meam.</span> <span class="verse"><a name="7">7</a>Si declinavit gressus meus de via,et si secutum est oculos meos cor meum,et si manibus meis adhaesit macula,</span> <span class="verse"><a name="8">8</a>seram, et alius comedat,et progenies mea eradicetur.</span> <span class="verse"><a name="9">9</a>Si deceptum est cor meum super muliere,et si ad ostium amici mei insidiatus sum,</span> <span class="verse"><a name="10">10</a>molat pro alio uxor mea,et super illam incurventur alii.</span> <span class="verse"><a name="11">11</a>Hoc enim nefas estet iniquitas iudicialis;</span> <span class="verse"><a name="12">12</a>ignis est usque ad perditionem devoranset omnia eradicans genimina.</span> <span class="verse"><a name="13">13</a>Si contempsi subire iudicium cum servo meo et ancilla mea,cum disceptarent adversum me,</span> <span class="verse"><a name="14">14</a>quid enim faciam, cum surrexerit ad iudicandum Deus;et, cum quaesierit, quid respondebo illi?</span> <span class="verse"><a name="15">15</a>Numquid non in ventre fecit me,qui et illum operatus est,et formavit me in visceribus unus?</span> <span class="verse"><a name="16">16</a>Si negavi, quod volebant, pauperibuset oculos viduae languescere feci;</span> <span class="verse"><a name="17">17</a>si comedi buccellam meam solus,et non comedit pupillus ex ea,</span> <span class="verse"><a name="18">18</a>quia ab infantia mea educavi eum ut pateret de ventre matris meae direxi eam;</span> <span class="verse"><a name="19">19</a>si despexi pereuntem, eo quod non habuerit indumentum,et absque operimento pauperem;</span> <span class="verse"><a name="20">20</a>si non benedixerunt mihi latera eius,et de velleribus ovium mearum calefactus est;</span> <span class="verse"><a name="21">21</a>si levavi super pupillum manum meam,cum viderem in porta adiutorium mihi,</span> <span class="verse"><a name="22">22</a>umerus meus a iunctura sua cadat,et brachium meum cum ossibus lacertorum confringatur,</span> <span class="verse"><a name="23">23</a>quia timor super me calamitas a Deo,et contra maiestatem eius nihil valerem!</span> <span class="verse"><a name="24">24</a>Si putavi aurum securitatem meamet obryzo dixi: Fiducia mea!;</span> <span class="verse"><a name="25">25</a>si laetatus sum super multis divitiis meis,et quia plurima repperit manus mea;</span> <span class="verse"><a name="26">26</a>si vidi solem, cum fulgeret,et lunam incedentem clare,</span> <span class="verse"><a name="27">27</a>et decepit me in abscondito cor meum,et osculatus sum manum meam ore meo,</span> <span class="verse"><a name="28">28</a>quae est iniquitas iudicialis,eo quod negassem Deum desuper;</span> <span class="verse"><a name="29">29</a>si gavisus sum ad ruinam eius, qui me oderat,et exsultavi quod invenisset eum malum,</span> <span class="verse"><a name="30">30</a>cum non dederim ad peccandum guttur meum,ut expeterem maledicens animam eius;</span> <span class="verse"><a name="31">31</a>si non dixerunt viri tabernaculi mei: "Quis det, qui de carnibus eius non saturatus sit?";</span> <span class="verse"><a name="32">32</a>foris non mansit peregrinus,ostium meum viatori patuit;</span> <span class="verse"><a name="33">33</a>si abscondi quasi homo peccatum meumet celavi in sinu meo iniquitatem meam;</span> <span class="verse"><a name="34">34</a>si expavi ad multitudinem nimiam,et despectio propinquorum terruit me,et magis tacui nec egressus sum ostium.</span> <span class="verse"><a name="35">35</a>Quis mihi tribuat auditorem?Ecce signum meum! Omnipotens respondeat mihi!Ecce liber, quem scripsit vir litis meae,</span> <span class="verse"><a name="36">36</a>ut in umero meo portem illumet alligem illum quasi coronam mihi.</span> <span class="verse"><a name="37">37</a>Numerum graduum meorum pronuntiabo illiet quasi principem adibo eum.</span> <span class="verse"><a name="38">38</a>Si adversum me terra mea clamat,et cum ipsa sulci eius deflent;</span> <span class="verse"><a name="39">39</a>si fructus eius comedi absque pecuniaet animam agricolarum eius afflixi,</span> <span class="verse"><a name="40">40</a>pro frumento oriatur mihi tribulus,et pro hordeo herba foetida! ".Finita sunt verba Iob.</span> </p></div</div></div></body></html>