<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 38</strong></div><p><span class="verse"><a name="1">1</a>Respondens autem Dominus Iob de turbine dixit:</span> <span class="verse"><a name="2">2</a>" Quis est iste obscurans consiliumsermonibus imperitis?</span> <span class="verse"><a name="3">3</a>Accinge sicut vir lumbos tuos;interrogabo te, et edoce me.</span> <span class="verse"><a name="4">4</a>Ubi eras, quando ponebam fundamenta terrae?Indica mihi, si habes intellegentiam.</span> <span class="verse"><a name="5">5</a>Quis posuit mensuras eius, si nosti?Vel quis tetendit super eam lineam?</span> <span class="verse"><a name="6">6</a>Super quo bases illius solidatae sunt?Aut quis demisit lapidem angularem eius,</span> <span class="verse"><a name="7">7</a>cum clamarent simul astra matutina,et iubilarent omnes filii Dei?</span> <span class="verse"><a name="8">8</a>Quis conclusit ostiis mare,quando erumpebat quasi de visceribus procedens,</span> <span class="verse"><a name="9">9</a>cum ponerem nubem vestimentum eiuset caligine illud quasi fascia obvolverem?</span> <span class="verse"><a name="10">10</a>Definivi illud terminis meiset posui vectem et ostia</span> <span class="verse"><a name="11">11</a>et dixi: Usque huc venies et non procedes ampliuset hic confringes tumentes fluctus tuos.</span> <span class="verse"><a name="12">12</a>Numquid in diebus tuis praecepisti diluculoet assignasti aurorae locum suum,</span> <span class="verse"><a name="13">13</a>et, cum extrema terrae teneres,excussi sunt impii ex ea?</span> <span class="verse"><a name="14">14</a>Vertetur in lutum signatumet stabit sicut vestimentum.</span> <span class="verse"><a name="15">15</a>Cohibetur ab impiis lux sua,et brachium excelsum confringetur.</span> <span class="verse"><a name="16">16</a>Numquid ingressus es scaturigines mariset in novissimis abyssi deambulasti?</span> <span class="verse"><a name="17">17</a>Numquid apertae sunt tibi portae mortis,et ostia tenebrosa vidisti?</span> <span class="verse"><a name="18">18</a>Numquid considerasti latitudinem terrae?Indica mihi, si nosti omnia:</span> <span class="verse"><a name="19">19</a>In qua via lux habitet,et tenebrarum quis locus sit;</span> <span class="verse"><a name="20">20</a>ut ducas unumquodque ad terminos suoset intellegas semitas domus eius?</span> <span class="verse"><a name="21">21</a>Novisti, nam tunc natus eras,et numerus dierum tuorum multus!</span> <span class="verse"><a name="22">22</a>Numquid ingressus es thesauros nivisaut thesauros grandinis aspexisti,</span> <span class="verse"><a name="23">23</a>quae praeparavi in tempus angustiae,in diem pugnae et belli?</span> <span class="verse"><a name="24">24</a>Per quam viam spargitur lux,diffunditur ventus urens super terram?</span> <span class="verse"><a name="25">25</a>Quis dedit vehementissimo imbri cursumet viam fulmini tonanti,</span> <span class="verse"><a name="26">26</a>ut plueret super terram absque homine,in deserto, ubi nullus mortalium commoratur,</span> <span class="verse"><a name="27">27</a>ut impleret inviam et desolatamet produceret herbas in terra arida?</span> <span class="verse"><a name="28">28</a>Quis est pluviae pater,vel quis genuit stillas roris?</span> <span class="verse"><a name="29">29</a>De cuius sinu egressa est glacies,et pruinam de caelo quis genuit?</span> <span class="verse"><a name="30">30</a>In similitudinem lapidis aquae durantur,et superficies abyssi constringitur.</span> <span class="verse"><a name="31">31</a>Numquid coniungere valebis nexus stellarum Pleiadumaut funiculum Arcturi poteris solvere?</span> <span class="verse"><a name="32">32</a>Numquid produces Coronam in tempore suoet Ursam cum filiis ducis tu?</span> <span class="verse"><a name="33">33</a>Numquid nosti leges caeliet pones scripturam eius in terra?</span> <span class="verse"><a name="34">34</a>Numquid elevabis in nebula vocem tuam,et impetus aquarum operiet te?</span> <span class="verse"><a name="35">35</a>Numquid mittes fulgura, et ibuntet dicent tibi: "Adsumus!"?</span> <span class="verse"><a name="36">36</a>Quis posuit in visceribus ibis sapientiam,vel quis dedit gallo intellegentiam?</span> <span class="verse"><a name="37">37</a>Quis recensebit nubes in sapientia,et utres caeli quis declinabit,</span> <span class="verse"><a name="38">38</a>quando funditur pulvis in solidum,et glebae compinguntur?</span> <span class="verse"><a name="39">39</a>Numquid capies leaenae praedamet animam catulorum eius implebis,</span> <span class="verse"><a name="40">40</a>quando cubant in antriset in specubus insidiantur?</span> <span class="verse"><a name="41">41</a>Quis praeparat corvo escam suam,quando pulli eius clamant ad Deum vagantes,eo quod non habeant cibos?</span> </p></div</div></div></body></html>