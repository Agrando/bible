<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 11</strong></div><p><span class="verse"><a name="1">1</a>Respondens autem Sophar Naamathites dixit:</span> <span class="verse"><a name="2">2</a>" Numquid illi, qui multa loquitur, non et respondetur?Aut vir verbosus iustificabitur?</span> <span class="verse"><a name="3">3</a>Vaniloquium tuum viros tacere faciet,et, cum ceteros irriseris, a nullo confutaberis?</span> <span class="verse"><a name="4">4</a>Dixisti enim: "Purus est sermo meus,et mundus sum in conspectu tuo".</span> <span class="verse"><a name="5">5</a>Atque utinam Deus ipse loqueretur tecumet aperiret labia sua tibi,</span> <span class="verse"><a name="6">6</a>ut ostenderet tibi secreta sapientiaeet arcana consilia eius,et intellegeres quod multo minora quaerat a te,quam meretur iniquitas tua.</span> <span class="verse"><a name="7">7</a>Forsitan vestigia Dei comprehendeset usque ad perfectum Omnipotentem reperies?</span> <span class="verse"><a name="8">8</a>Excelsior caelo est, et quid facies?Profundior inferno, et quid cognosces?</span> <span class="verse"><a name="9">9</a>Longior terra mensura eiuset latior mari.</span> <span class="verse"><a name="10">10</a>Si subverterit vel concluserit et coarctaverit,quis contradicet ei?</span> <span class="verse"><a name="11">11</a>Ipse enim novit hominum vanitatem;et videns iniquitatem nonne considerat?</span> <span class="verse"><a name="12">12</a>Sed et vir vacuus cordatus fit,et homo tamquam pullum onagri nascitur.</span> <span class="verse"><a name="13">13</a>Tu autem, si cor tuum firmaveriset expanderis ad eum manus tuas,</span> <span class="verse"><a name="14">14</a>si iniquitatem, quae est in manu tua, abstuleris a te,et non manserit in tabernaculo tuo iniustitia,</span> <span class="verse"><a name="15">15</a>tunc levare poteris faciem tuam absque maculaet eris stabilis et non timebis.</span> <span class="verse"><a name="16">16</a>Miseriae quoque oblivisceriset quasi aquarum, quae praeterierunt, recordaberis.</span> <span class="verse"><a name="17">17</a>Et quasi meridianus fulgor consurget tibi ad vesperam,et, cum te caligine tectum putaveris, orieris ut lucifer.</span> <span class="verse"><a name="18">18</a>Et habebis fiduciam, proposita tibi spe,et defossus securus dormies.</span> <span class="verse"><a name="19">19</a>Requiesces, et non erit qui te exterreat;et deprecabuntur faciem tuam plurimi.</span> <span class="verse"><a name="20">20</a>Oculi autem impiorum deficient,et effugium peribit ab eis;et spes illorum exhalatio animae ".</span> </p></div</div></div></body></html>