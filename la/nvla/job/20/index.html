<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 20</strong></div><p><span class="verse"><a name="1">1</a>Respondens autem Sophar Naamathites dixit:</span> <span class="verse"><a name="2">2</a>" Idcirco cogitationes meae reducunt me,eo quod intellectus effulsit in me.</span> <span class="verse"><a name="3">3</a>Doctrinam, qua me arguis, audiam,at spiritus intellegentiae meae respondebit mihi.</span> <span class="verse"><a name="4">4</a>Scisne hoc a principio,ex quo positus est homo super terram,</span> <span class="verse"><a name="5">5</a>quod exsultatio iniquorum brevis sit,et gaudium impiorum ad instar puncti?</span> <span class="verse"><a name="6">6</a>si ascenderit usque ad caelum superbia eius,et caput eius nubes tetigerit,</span> <span class="verse"><a name="7">7</a>quasi sterquilinium in finem perdetur,et, qui eum viderant, dicent: "Ubi est?".</span> <span class="verse"><a name="8">8</a>Velut somnium avolans non invenietur,transiet sicut visio nocturna.</span> <span class="verse"><a name="9">9</a>Oculus, qui eum viderat, non videbit,neque ultra intuebitur eum locus suus.</span> <span class="verse"><a name="10">10</a>Filii eius satagent complacere pauperibus,et manus illius reddent ei possessionem suam.</span> <span class="verse"><a name="11">11</a>Ossa eius, quae implebantur adulescentia,cum eo in pulvere dormient.</span> <span class="verse"><a name="12">12</a>Cum enim dulce fuerit in ore eius malum,abscondet illud sub lingua sua.</span> <span class="verse"><a name="13">13</a>Parcet illi et non derelinquet illudet celabit in gutture suo.</span> <span class="verse"><a name="14">14</a>Panis eius in visceribus illiusvertetur in fel aspidum intrinsecus.</span> <span class="verse"><a name="15">15</a>Divitias, quas devoravit, evomet,et de ventre illius extrahet eas Deus.</span> <span class="verse"><a name="16">16</a>Venenum aspidum sugebat,et occidet eum lingua viperae.</span> <span class="verse"><a name="17">17</a>Non videat rivulos olei,torrentes mellis et butyri.</span> <span class="verse"><a name="18">18</a>Restituet quaestum suum nec deglutiet,de opibus venditionum non laetabitur.</span> <span class="verse"><a name="19">19</a>Quoniam confringens deseruit pauperes,domum rapuit et non aedificavit eam.</span> <span class="verse"><a name="20">20</a>Nec est satiatus venter eius;et cum desideriis suis evadere non potuit.</span> <span class="verse"><a name="21">21</a>Non fuerunt reliquiae de cibo eius,et propterea nihil permanebit de bonis eius.</span> <span class="verse"><a name="22">22</a>Cum satiatus fuerit, arctabitur;et omnis dolor irruet super eum.</span> <span class="verse"><a name="23">23</a>Impleat ventrem suum:emittet Deus in eum iram furoris suiet pluet super illum bellum suum.</span> <span class="verse"><a name="24">24</a>Fugiet arma ferreaet irruet in arcum aereum.</span> <span class="verse"><a name="25">25</a>Sagitta transverberabit corpus eius,et fulgur iecur eius;vadent et venient super eum horribilia.</span> <span class="verse"><a name="26">26</a>Omnes tenebrae absconditae sunt in occultis eius,devorabit eum ignis, qui non succenditur;affligetur relictus in tabernaculo suo.</span> <span class="verse"><a name="27">27</a>Revelabunt caeli iniquitatem eius,et terra consurget adversus eum.</span> <span class="verse"><a name="28">28</a>Auferetur germen domus illius,detrahetur in die furoris Dei.</span> <span class="verse"><a name="29">29</a>Haec est pars hominis impii a Deo,et hereditas verborum eius a Domino ".</span> </p></div</div></div></body></html>