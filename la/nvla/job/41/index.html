<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/job/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/job">Job</a> &gt <strong>Chapter 41</strong></div><p><span class="verse"><a name="1">1</a>Ecce spes eius frustrabitur eum,et aspectu eius praecipitabitur.</span> <span class="verse"><a name="2">2</a>Nemo tam audax, ut suscitet eum.Quis enim resistere potest vultui eius?</span> <span class="verse"><a name="3">3</a>Quis eum aggressus est et salvus fuit?Sub omni caelo quisnam?</span> <span class="verse"><a name="4">4</a>Non tacebo super membra eiuset eloquar robur et gratiam struis.</span> <span class="verse"><a name="5">5</a>Quis revelabit faciem indumenti eius,et duplicia mandibulae eius quis intrabit?</span> <span class="verse"><a name="6">6</a>Portas vultus eius quis aperiet?Per gyrum dentium eius formido.</span> <span class="verse"><a name="7">7</a>Corpus illius quasi scuta fusilia,compactum sigillo siliceo:</span> <span class="verse"><a name="8">8</a>unum uni coniungitur,et ne spiraculum quidem incedit per ea;</span> <span class="verse"><a name="9">9</a>unum alteri adhaeret,et tenentes se nequaquam separantur.</span> <span class="verse"><a name="10">10</a>Sternutatio eius favillae ignis,et oculi eius ut palpebrae diluculi.</span> <span class="verse"><a name="11">11</a>De ore eius lampades procedunt,sicut scintillae ignis emittuntur.</span> <span class="verse"><a name="12">12</a>De naribus eius procedit fumus,sicut ollae succensae atque ferventis.</span> <span class="verse"><a name="13">13</a>Halitus eius prunas ardere facit,et flamma de ore eius egreditur.</span> <span class="verse"><a name="14">14</a>In collo eius morabitur fortitudo,et faciem eius praecedit angor.</span> <span class="verse"><a name="15">15</a>Palearia eius cohaerentia sibicompressa non moventur.</span> <span class="verse"><a name="16">16</a>Cor eius induratur tamquam lapiset duratur quasi mola inferior.</span> <span class="verse"><a name="17">17</a>Cum surrexerit, tremunt forteset ab undis retrorsum convertuntur.</span> <span class="verse"><a name="18">18</a>Qui impegerit in eum, gladius eius non stabitnec hasta neque pilum neque thorax;</span> <span class="verse"><a name="19">19</a>reputat enim quasi paleas ferrumet quasi lignum putridum aes.</span> <span class="verse"><a name="20">20</a>Non fugat eum vir sagittarius,in stipulam versi sunt ei lapides fundae.</span> <span class="verse"><a name="21">21</a>Quasi stipulam aestimat fustemet deridet vibrantem acinacem.</span> <span class="verse"><a name="22">22</a>Sub ipso acumina testae,et sternit tribula super lutum.</span> <span class="verse"><a name="23">23</a>Fervescere facit quasi ollam profundumet mare ponit quasi vas unguentarium.</span> <span class="verse"><a name="24">24</a>Post se illuminat semitam,aestimatur abyssus quasi canescens.</span> <span class="verse"><a name="25">25</a>Non est super terram potestas, quae comparetur ei,qui factus est, ut nullum timeret.</span> <span class="verse"><a name="26">26</a>Omne sublime videt:ipse est rex super universos filios superbiae ".</span> </p></div</div></div></body></html>