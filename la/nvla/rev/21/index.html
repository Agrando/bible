<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/rev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/rev">Revelation</a> &gt <strong>Chapter 21</strong></div><p><span class="verse"><a name="1">1</a>Et vidi caelum novum et ter ram novam; primum enim caelum et prima terra abierunt, et mare iam non est.</span> <span class="verse"><a name="2">2</a>Et civitatem sanctam Ierusalem novam vidi descendentem de caelo a Deo, paratam sicut sponsam ornatam viro suo.</span> <span class="verse"><a name="3">3</a>Et audivi vocem magnam de throno dicentem: "Ecce tabernaculum Dei cum hominibus! Et habitabit cum eis, et ipsi populi eius erunt, et ipse Deus cum eis erit eorum Deus;</span> <span class="verse"><a name="4">4</a>et absterget omnem lacrimam ab oculis eorum, et mors ultra non erit, neque luctus neque clamor neque dolor erit ultra, quia prima abierunt ".</span> <span class="verse"><a name="5">5</a>Et dixit, qui sedebat super throno: " Ecce nova facio omnia ". Et dicit:  Scribe: Haec verba fidelia sunt et vera ".</span> <span class="verse"><a name="6">6</a>Et dixit mihi: " Facta sunt! Ego sum Alpha et Omega, principium et finis. Ego sitienti dabo de fonte aquae vivae gratis.</span> <span class="verse"><a name="7">7</a>Qui vicerit, hereditabit haec, et ero illi Deus, et ille erit mihi filius.</span> <span class="verse"><a name="8">8</a>Timidis autem et incredulis et exsecratis et homicidis et fornicatoribus et veneficis et idololatris et omnibus mendacibus, pars illorum erit in stagno ardenti igne et sulphure, quod est mors secunda ".</span> <span class="verse"><a name="9">9</a>Et venit unus de septem angelis habentibus septem phialas plenas septem plagis novissimis et locutus est mecum dicens: " Veni, ostendam tibi sponsam uxorem Agni ".</span> <span class="verse"><a name="10">10</a>Et sustulit me in spiritu super montem magnum et altum et ostendit mihi civitatem sanctam Ierusalem descendentem de caelo a Deo,</span> <span class="verse"><a name="11">11</a>habentem claritatem Dei; lumen eius simile lapidi pretiosissimo, tamquam lapidi iaspidi, in modum crystalli;</span> <span class="verse"><a name="12">12</a>et habebat murum magnum et altum et habebat portas duodecim et super portas angelos duodecim et nomina inscripta, quae sunt duodecim tribuum filiorum Israel.</span> <span class="verse"><a name="13">13</a>Ab oriente portae tres, et ab aquilone portae tres, et ab austro portae tres, et ab occasu portae tres;</span> <span class="verse"><a name="14">14</a>et murus civitatis habens fundamenta duodecim, et super ipsis duodecim nomina duodecim apostolorum Agni.</span> <span class="verse"><a name="15">15</a>Et, qui loquebatur mecum, habebat mensuram arundinem auream, ut metiretur civitatem et portas eius et murum eius.</span> <span class="verse"><a name="16">16</a>Et civitas in quadro posita est, et longitudo eius tanta est quanta et latitudo. Et mensus est civitatem arundine per stadia duodecim milia; longitudo et latitudo et altitudo eius aequales sunt.</span> <span class="verse"><a name="17">17</a>Et mensus est murum eius centum quadraginta quattuor cubitorum, mensura hominis, quae est angeli.</span> <span class="verse"><a name="18">18</a>Et erat structura muri eius ex iaspide, ipsa vero civitas aurum mundum simile vitro mundo.</span> <span class="verse"><a name="19">19</a>Fundamenta muri civitatis omni lapide pretioso ornata: fundamentum primum iaspis, secundus sapphirus, tertius chalcedonius, quartus smaragdus,</span> <span class="verse"><a name="20">20</a>quintus sardonyx, sextus sardinus, septimus chrysolithus, octavus beryllus, nonus topazius, decimus chrysoprasus, undecimus hyacinthus, duodecimus amethystus.</span> <span class="verse"><a name="21">21</a>Et duodecim portae duodecim margaritae sunt, et singulae portae erant ex singulis margaritis. Et platea civitatis aurum mundum tamquam vitrum perlucidum.</span> <span class="verse"><a name="22">22</a>Et templum non vidi in ea: Dominus enim, Deus omnipotens, templum illius est, et Agnus.</span> <span class="verse"><a name="23">23</a>Et civitas non eget sole neque luna, ut luceant ei, nam claritas Dei illuminavit eam, et lucerna eius est Agnus.</span> <span class="verse"><a name="24">24</a>Et ambulabunt gentes per lumen eius, et reges terrae afferunt gloriam suam in illam;</span> <span class="verse"><a name="25">25</a>et portae eius non claudentur per diem, nox enim non erit illic;</span> <span class="verse"><a name="26">26</a>et afferent gloriam et divitias gentium in illam.</span> <span class="verse"><a name="27">27</a>Nec intrabit in ea aliquid coinquinatum et faciens abominationem et mendacium, nisi qui scripti sunt in libro vitae Agni.</span> </p></div</div></div></body></html>