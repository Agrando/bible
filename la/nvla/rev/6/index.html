<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/rev/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/rev">Revelation</a> &gt <strong>Chapter 6</strong></div><p><span class="verse"><a name="1">1</a>Et vidi, cum aperuisset Agnus unum de septem sigillis, et audi vi unum de quattuor animalibus dicens tamquam voce tonitrui: " Veni ".</span> <span class="verse"><a name="2">2</a>Et vidi: et ecce equus albus; et, qui sedebat super illum, habebat arcum, et data est ei corona, et exivit vincens et ut vinceret.</span> <span class="verse"><a name="3">3</a>Et cum aperuisset sigillum secundum, audivi secundum animal dicens: " Veni ".</span> <span class="verse"><a name="4">4</a>Et exivit alius equus rufus; et, qui sedebat super illum, datum est ei, ut sumeret pacem de terra, et ut invicem se interficiant; et datus est illi gladius magnus.</span> <span class="verse"><a name="5">5</a>Et cum aperuisset sigillum tertium, audivi tertium animal dicens: " Veni . Et vidi: et ecce equus niger; et, qui sedebat super eum, habebat stateram in manu sua.</span> <span class="verse"><a name="6">6</a>Et audivi tamquam vocem in medio quattuor animalium dicentem: " Bilibris tritici denario, et tres bilibres hordei denario; et oleum et vinum ne laeseris ".</span> <span class="verse"><a name="7">7</a>Et cum aperuisset sigillum quartum, audivi vocem quarti animalis dicentis: " Veni ".</span> <span class="verse"><a name="8">8</a>Et vidi: et ecce equus pallidus; et, qui sedebat desuper, nomen illi Mors, et Infernus sequebatur eum; et data est illis potestas super quartam partem terrae interficere gladio et fame et morte et a bestiis terrae.</span> <span class="verse"><a name="9">9</a>Et cum aperuisset quintum sigillum, vidi subtus altare animas interfectorum propter verbum Dei et propter testimonium, quod habebant.</span> <span class="verse"><a name="10">10</a>Et clamaverunt voce magna dicentes: " Usquequo, Domine, sanctus et verus, non iudicas et vindicas sanguinem nostrum de his, qui habitant in terra? ".</span> <span class="verse"><a name="11">11</a>Et datae sunt illis singulae stolae albae; et dictum est illis, ut requiescant tempus adhuc modicum, donec impleantur et conservi eorum et fratres eorum, qui interficiendi sunt sicut et illi.</span> <span class="verse"><a name="12">12</a>Et vidi, cum aperuisset sigillum sextum, et terraemotus factus est magnus, et sol factus est niger tamquam saccus cilicinus, et luna tota facta est sicut sanguis,</span> <span class="verse"><a name="13">13</a>et stellae caeli ceciderunt in terram, sicut ficus mittit grossos suos, cum vento magno movetur,</span> <span class="verse"><a name="14">14</a>et caelum recessit sicut liber involutus, et omnis mons et insula de locis suis motae sunt.</span> <span class="verse"><a name="15">15</a>Et reges terrae et magnates et tribuni et divites et fortes et omnis servus et liber absconderunt se in speluncis et in petris montium;</span> <span class="verse"><a name="16">16</a>et dicunt montibus et petris: " Cadite super nos et abscondite nos a facie sedentis super thronum et ab ira Agni,</span> <span class="verse"><a name="17">17</a>quoniam venit dies magnus irae ipsorum, et quis poterit stare? ".</span> </p></div</div></div></body></html>