<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/rev/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/rev">Revelation</a> &gt <strong>Chapter 1</strong></div><p><span class="verse"><a name="1">1</a>Apocalypsis Iesu Christi, quam dedit illi Deus palam facere ser vis suis, quae oportet fieri cito, et significavit mittens per angelum suum servo suo Ioanni,</span> <span class="verse"><a name="2">2</a>qui testificatus est verbum Dei et testimonium Iesu Christi, quaecumque vidit.</span> <span class="verse"><a name="3">3</a>Beatus, qui legit et qui audiunt verba prophetiae et servant ea, quae in ea scripta sunt; tempus enim prope est.</span> <span class="verse"><a name="4">4</a>Ioannes septem ecclesiis, quae sunt in Asia: Gratia vobis et pax ab eo, qui est et qui erat et qui venturus est, et a septem spiritibus, qui in conspectu throni eius sunt,</span> <span class="verse"><a name="5">5</a>et ab Iesu Christo, qui est testis fidelis, primogenitus mortuorum et princeps regum terrae.Ei, qui diligit nos et solvit nos a peccatis nostris in sanguine suo</span> <span class="verse"><a name="6">6</a>et fecit nos regnum, sacerdotes Deo et Patri suo, ipsi gloria et imperium in saecula saeculorum. Amen.</span> <span class="verse"><a name="7">7</a>Ecce venit cum nubibus, et videbit eum omnis oculus et qui eum pupugerunt, et plangent se super eum omnes tribus terrae. Etiam, amen.</span> <span class="verse"><a name="8">8</a>Ego sum Alpha et Omega, dicit Dominus Deus, qui est et qui erat et qui venturus est, Omnipotens.</span> <span class="verse"><a name="9">9</a>Ego Ioannes, frater vester et particeps in tribulatione et regno et patientia in Iesu, fui in insula, quae appellatur Patmos, propter verbum Dei et testimonium Iesu.</span> <span class="verse"><a name="10">10</a>Fui in spiritu in dominica die et audivi post me vocem magnam tamquam tubae</span> <span class="verse"><a name="11">11</a>dicentis: " Quod vides, scribe in libro et mitte septem ecclesiis: Ephesum et Smyrnam et Pergamum et Thyatiram et Sardis et Philadelphiam et Laodiciam ".</span> <span class="verse"><a name="12">12</a>Et conversus sum, ut viderem vocem, quae loquebatur mecum; et conversus vidi septem candelabra aurea</span> <span class="verse"><a name="13">13</a>et in medio candelabrorum quasi Filium hominis, vestitum podere et praecinctum ad mamillas zonam auream;</span> <span class="verse"><a name="14">14</a>caput autem eius et capilli erant candidi tamquam lana alba, tamquam nix, et oculi eius velut flamma ignis,</span> <span class="verse"><a name="15">15</a>et pedes eius similes orichalco sicut in camino ardenti, et vox illius tamquam vox aquarum multarum,</span> <span class="verse"><a name="16">16</a>et habebat in dextera manu sua stellas septem, et de ore eius gladius anceps acutus exibat, et facies eius sicut sol lucet in virtute sua.</span> <span class="verse"><a name="17">17</a>Et cum vidissem eum, cecidi ad pedes eius tamquam mortuus; et posuit dexteram suam super me dicens: " Noli timere! Ego sum primus et novissimus,</span> <span class="verse"><a name="18">18</a>et vivens et fui mortuus et ecce sum vivens in saecula saeculorum et habeo claves mortis et inferni.</span> <span class="verse"><a name="19">19</a>Scribe ergo, quae vidisti et quae sunt et quae oportet fieri post haec.</span> <span class="verse"><a name="20">20</a>Mysterium septem stellarum, quas vidisti ad dexteram meam, et septem candelabra aurea: septem stellae, angeli sunt septem ecclesiarum; et candelabra septem, septem ecclesiae sunt.</span> </p></div</div></div></body></html>