<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/rev/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/rev">Revelation</a> &gt <strong>Chapter 5</strong></div><p><span class="verse"><a name="1">1</a>Et vidi in dextera sedentis super thronum librum scriptum intus et foris, signatum sigillis septem.</span> <span class="verse"><a name="2">2</a>Et vidi angelum fortem praedicantem voce magna: " Quis est dignus aperire librum et solvere signacula eius? ".</span> <span class="verse"><a name="3">3</a>Et nemo poterat in caelo neque in terra neque subtus terram aperire librum neque respicere illum.</span> <span class="verse"><a name="4">4</a>Et ego flebam multum, quoniam nemo dignus inventus est aperire librum nec respicere eum.</span> <span class="verse"><a name="5">5</a>Et unus de senioribus dicit mihi: " Ne fleveris; ecce vicit leo de tribu Iudae, radix David, aperire librum et septem signacula eius ".</span> <span class="verse"><a name="6">6</a>Et vidi in medio throni et quattuor animalium et in medio seniorum Agnum stantem tamquam occisum, habentem cornua septem et oculos septem, qui sunt septem spiritus Dei missi in omnem terram.</span> <span class="verse"><a name="7">7</a>Et venit et accepit de dextera sedentis in throno.</span> <span class="verse"><a name="8">8</a>Et cum accepisset librum, quattuor animalia et viginti quattuor seniores ceciderunt coram Agno, habentes singuli citharas et phialas aureas plenas incensorum, quae sunt orationes sanctorum.</span> <span class="verse"><a name="9">9</a>Et cantant novum canticum dicentes: Dignus es accipere librumet aperire signacula eius,quoniam occisus es et redemisti Deo in sanguine tuoex omni tribu et lingua et populo et natione;</span> <span class="verse"><a name="10">10</a>et fecisti eos Deo nostro regnum et sacerdotes,et regnabunt super terram ".</span> <span class="verse"><a name="11">11</a>Et vidi et audivi vocem angelorum multorum in circuitu throni et animalium et seniorum, et erat numerus eorum myriades myriadum et milia milium,</span> <span class="verse"><a name="12">12</a>dicentium voce magna: Dignus est Agnus, qui occisus est, accipere virtutem et divitias et sapientiamet fortitudinem et honorem et gloriam et benedictionem ".</span> <span class="verse"><a name="13">13</a>Et omnem creaturam, quae in caelo est et super terram et sub terra et super mare et quae in eis omnia, audivi dicentes: "Sedenti super thronum et Agno benedictio et honor et gloria et potestas in saecula saeculorum ".</span> <span class="verse"><a name="14">14</a>Et quattuor animalia dicebant: " Amen "; et seniores ceciderunt et adoraverunt.</span> </p></div</div></div></body></html>