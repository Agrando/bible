<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/rev/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/rev">Revelation</a> &gt <strong>Chapter 3</strong></div><p><span class="verse"><a name="1">1</a>Et angelo ecclesiae, quae est Sardis, scribe:Haec dicit, qui habet septem spiritus Dei et septem stellas: Scio opera tua, quia nomen habes quod vivas, et mortuus es.</span> <span class="verse"><a name="2">2</a>Esto vigilans et confirma cetera, quae moritura erant, non enim invenio opera tua plena coram Deo meo;</span> <span class="verse"><a name="3">3</a>in mente ergo habe qualiter acceperis et audieris, et serva et paenitentiam age. Si ergo non vigilaveris, veniam tamquam fur, et nescies qua hora veniam ad te.</span> <span class="verse"><a name="4">4</a>Sed habes pauca nomina in Sardis, qui non inquinaverunt vestimenta sua et ambulabunt mecum in albis, quia digni sunt.</span> <span class="verse"><a name="5">5</a>Qui vicerit, sic vestietur vestimentis albis, et non delebo nomen eius de libro vitae et confitebor nomen eius coram Patre meo et coram angelis eius.</span> <span class="verse"><a name="6">6</a>Qui habet aurem, audiat quid Spiritus dicat ecclesiis.</span> <span class="verse"><a name="7">7</a>Et angelo ecclesiae, quae est Philadelphiae, scribe:Haec dicit Sanctus, Verus, qui habet clavem David, qui aperit, et nemo claudet; et claudit, et nemo aperit:</span> <span class="verse"><a name="8">8</a>Scio opera tua - ecce dedi coram te ostium apertum, quod nemo potest claudere - quia modicam habes virtutem, et servasti verbum meum et non negasti nomen meum.</span> <span class="verse"><a name="9">9</a>Ecce dabo de synagoga Satanae, qui dicunt se Iudaeos esse et non sunt, sed mentiuntur; ecce faciam illos, ut veniant et adorent ante pedes tuos et scient quia ego dilexi te.</span> <span class="verse"><a name="10">10</a>Quoniam servasti verbum patientiae meae, et ego te servabo ab hora tentationis, quae ventura est super orbem universum tentare habitantes in terra.</span> <span class="verse"><a name="11">11</a>Venio cito; tene quod habes, ut nemo accipiat coronam tuam.</span> <span class="verse"><a name="12">12</a>Qui vicerit, faciam illum columnam in templo Dei mei, et foras non egredietur amplius; et scribam super eum nomen Dei mei et nomen civitatis Dei mei, novae Ierusalem, quae descendit de caelo a Deo meo, et nomen meum novum.</span> <span class="verse"><a name="13">13</a>Qui habet aurem, audiat quid Spiritus dicat ecclesiis.</span> <span class="verse"><a name="14">14</a>Et angelo ecclesiae, quae est Laodiciae, scribe:Haec dicit Amen, testis fidelis et verus, principium creaturae Dei:</span> <span class="verse"><a name="15">15</a>Scio opera tua, quia neque frigidus es neque calidus. Utinam frigidus esses aut calidus!</span> <span class="verse"><a name="16">16</a>Sic quia tepidus es et nec calidus nec frigidus, incipiam te evomere ex ore meo.</span> <span class="verse"><a name="17">17</a>Quia dicis: "Dives sum et locupletatus et nullius egeo", et nescis quia tu es miser et miserabilis et pauper et caecus et nudus,</span> <span class="verse"><a name="18">18</a>suadeo tibi emere a me aurum igne probatum, ut locuples fias et vestimentis albis induaris, et non appareat confusio nuditatis tuae, et collyrium ad inunguendum oculos tuos, ut videas.</span> <span class="verse"><a name="19">19</a>Ego, quos amo, arguo et castigo. Aemulare ergo et paenitentiam age.</span> <span class="verse"><a name="20">20</a>Ecce sto ad ostium et pulso. Si quis audierit vocem meam et aperuerit ianuam, introibo ad illum et cenabo cum illo, et ipse mecum.</span> <span class="verse"><a name="21">21</a>Qui vicerit, dabo ei sedere mecum in throno meo, sicut et ego vici et sedi cum Patre meo in throno eius.</span> <span class="verse"><a name="22">22</a>Qui habet aurem, audiat quid Spiritus dicat ecclesiis ".</span> </p></div</div></div></body></html>