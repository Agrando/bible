<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/rom/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/rom">Romans</a> &gt <strong>Chapter 14</strong></div><p><span class="verse"><a name="1">1</a>Infirmum autem in fide assumite, non in disceptatio nibus cogitationum.</span> <span class="verse"><a name="2">2</a>Alius enim credit manducare omnia; qui autem infirmus est, holus manducat.</span> <span class="verse"><a name="3">3</a>Is qui manducat, non manducantem non spernat; et, qui non manducat, manducantem non iudicet, Deus enim illum assumpsit.</span> <span class="verse"><a name="4">4</a>Tu quis es, qui iudices alienum servum? Suo domino stat aut cadit; stabit autem, potens est enim Dominus statuere illum.</span> <span class="verse"><a name="5">5</a>Nam alius iudicat inter diem et diem, alius iudicat omnem diem; unusquisque in suo sensu abundet.</span> <span class="verse"><a name="6">6</a>Qui sapit diem, Domino sapit; et, qui manducat, Domino manducat, gratias enim agit Deo; et, qui non manducat, Domino non manducat et gratias agit Deo.</span> <span class="verse"><a name="7">7</a>Nemo enim nostrum sibi vivit, et nemo sibi moritur;</span> <span class="verse"><a name="8">8</a>sive enim vivimus, Domino vivimus, sive morimur, Domino morimur. Sive ergo vivimus, sive morimur, Domini sumus.</span> <span class="verse"><a name="9">9</a>In hoc enim Christus et mortuus est et vixit, ut et mortuorum et vivorum dominetur.</span> <span class="verse"><a name="10">10</a>Tu autem, quid iudicas fratrem tuum? Aut tu, quare spernis fratrem tuum? Omnes enim stabimus ante tribunal Dei;</span> <span class="verse"><a name="11">11</a>scriptum est enim: Vivo ego, dicit Dominus,mihi flectetur omne genu,et omnis lingua confitebitur Deo ".</span> <span class="verse"><a name="12">12</a>Itaque unusquisque nostrum pro se rationem reddet Deo.</span> <span class="verse"><a name="13">13</a>Non ergo amplius invicem iudicemus, sed hoc iudicate magis, ne ponatis offendiculum fratri vel scandalum.</span> <span class="verse"><a name="14">14</a>Scio et certus sum in Domino Iesu, quia nihil commune per seipsum, nisi ei, qui existimat quid commune esse, illi commune est.</span> <span class="verse"><a name="15">15</a>Si enim propter cibum frater tuus contristatur, iam non secundum caritatem ambulas. Noli cibo tuo illum perdere, pro quo Christus mortuus est!</span> <span class="verse"><a name="16">16</a>Non ergo blasphemetur bonum vestrum!</span> <span class="verse"><a name="17">17</a>Non est enim regnum Dei esca et potus, sed iustitia et pax et gaudium in Spiritu Sancto;</span> <span class="verse"><a name="18">18</a>qui enim in hoc servit Christo, placet Deo et probatus est hominibus.</span> <span class="verse"><a name="19">19</a>Itaque, quae pacis sunt, sectemur et quae aedificationis sunt in invicem.</span> <span class="verse"><a name="20">20</a>Noli propter escam destruere opus Dei! Omnia quidem munda sunt, sed malum est homini, qui per offendiculum manducat.</span> <span class="verse"><a name="21">21</a>Bonum est non manducare carnem et non bibere vinum neque id, in quo frater tuus offendit.</span> <span class="verse"><a name="22">22</a>Tu, quam fidem habes, penes temetipsum habe coram Deo. Beatus, qui non iudicat semetipsum in eo quod probat.</span> <span class="verse"><a name="23">23</a>Qui autem discernit si manducaverit, damnatus est, quia non ex fide; omne autem, quod non ex fide, peccatum est.</span> </p></div</div></div></body></html>