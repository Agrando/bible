<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/rom/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/rom">Romans</a> &gt <strong>Chapter 1</strong></div><p><span class="verse"><a name="1">1</a>Paulus servus Christi Iesu, vo catus apostolus, segregatus in evangelium Dei,</span> <span class="verse"><a name="2">2</a>quod ante promiserat per prophetas suos in Scripturis sanctis</span> <span class="verse"><a name="3">3</a>de Filio suo, qui factus est ex semine David secundum carnem,</span> <span class="verse"><a name="4">4</a>qui constitutus est Filius Dei in virtute secundum Spiritum sanctificationis ex resurrectione mortuorum, Iesu Christo Domino nostro,</span> <span class="verse"><a name="5">5</a>per quem accepimus gratiam et apostolatum ad oboeditionem fidei in omnibus gentibus pro nomine eius,</span> <span class="verse"><a name="6">6</a>in quibus estis et vos vocati Iesu Christi,</span> <span class="verse"><a name="7">7</a>omnibus, qui sunt Romae dilectis Dei, vocatis sanctis: gratia vobis et pax a Deo Patre nostro et Domino Iesu Christo.</span> <span class="verse"><a name="8">8</a>Primum quidem gratias ago Deo meo per Iesum Christum pro omnibus vobis, quia fides vestra annuntiatur in universo mundo;</span> <span class="verse"><a name="9">9</a>testis enim mihi est Deus, cui servio in spiritu meo in evangelio Filii eius, quomodo sine intermissione memoriam vestri faciam</span> <span class="verse"><a name="10">10</a>semper in orationibus meis obsecrans, si quo modo tandem aliquando prosperum iter habeam in voluntate Dei veniendi ad vos.</span> <span class="verse"><a name="11">11</a>Desidero enim videre vos, ut aliquid impertiar gratiae vobis spiritalis ad confirmandos vos,</span> <span class="verse"><a name="12">12</a>id est una vobiscum consolari per eam, quae invicem est, fidem vestram atque meam.</span> <span class="verse"><a name="13">13</a>Nolo autem vos ignorare, fratres, quia saepe proposui venire ad vos et prohibitus sum usque adhuc, ut aliquem fructum habeam et in vobis, sicut et in ceteris gentibus.</span> <span class="verse"><a name="14">14</a>Graecis ac barbaris, sapientibus et insipientibus debitor sum.</span> <span class="verse"><a name="15">15</a>Itaque, quod in me est, promptus sum et vobis, qui Romae estis, evangelizare.</span> <span class="verse"><a name="16">16</a>Non enim erubesco evangelium: virtus enim Dei est in salutem omni credenti, Iudaeo primum et Graeco.</span> <span class="verse"><a name="17">17</a>Iustitia enim Dei in eo revelatur ex fide in fidem, sicut scriptum est:  Iustus autem ex fide vivet ".</span> <span class="verse"><a name="18">18</a>Revelatur enim ira Dei de caelo super omnem impietatem et iniustitiam hominum, qui veritatem in iniustitia detinent,</span> <span class="verse"><a name="19">19</a>quia, quod noscibile est Dei, manifestum est in illis; Deus enim illis manifestavit.</span> <span class="verse"><a name="20">20</a>Invisibilia enim ipsius a creatura mundi per ea, quae facta sunt, intellecta conspiciuntur, sempiterna eius et virtus et divinitas, ut sint inexcusabiles;</span> <span class="verse"><a name="21">21</a>quia, cum cognovissent Deum, non sicut Deum glorificaverunt aut gratias egerunt, sed evanuerunt in cogitationibus suis, et obscuratum est insipiens cor eorum.</span> <span class="verse"><a name="22">22</a>Dicentes se esse sapientes, stulti facti sunt,</span> <span class="verse"><a name="23">23</a>et mutaverunt gloriam incorruptibilis Dei in similitudinem imaginis corruptibilis hominis et volucrum et quadrupedum et serpentium.</span> <span class="verse"><a name="24">24</a>Propter quod tradidit illos Deus in concupiscentiis cordis eorum in immunditiam, ut ignominia afficiant corpora sua in semetipsis,</span> <span class="verse"><a name="25">25</a>qui commutaverunt veritatem Dei in mendacio et coluerunt et servierunt creaturae potius quam Creatori, qui est benedictus in saecula. Amen.</span> <span class="verse"><a name="26">26</a>Propterea tradidit illos Deus in passiones ignominiae. Nam et feminae eorum immutaverunt naturalem usum in eum, qui est contra naturam;</span> <span class="verse"><a name="27">27</a>similiter et masculi, relicto naturali usu feminae, exarserunt in desideriis suis in invicem, masculi in masculos turpitudinem operantes et mercedem, quam oportuit, erroris sui in semetipsis recipientes.</span> <span class="verse"><a name="28">28</a>Et sicut non probaverunt Deum habere in notitia, tradidit eos Deus in reprobum sensum, ut faciant, quae non conveniunt,</span> <span class="verse"><a name="29">29</a>repletos omni iniquitate, malitia, avaritia, nequitia, plenos invidia, homicidio, contentione, dolo, malignitate, susurrones,</span> <span class="verse"><a name="30">30</a>detractores, Deo odibiles, contumeliosos, superbos, elatos, inventores malorum, parentibus non oboedientes,</span> <span class="verse"><a name="31">31</a>insipientes, incompositos, sine affectione, sine misericordia.</span> <span class="verse"><a name="32">32</a>Qui cum iudicium Dei cognovissent, quoniam qui talia agunt, digni sunt morte, non solum ea faciunt, sed et consentiunt facientibus.</span> </p></div</div></div></body></html>