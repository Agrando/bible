<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/rom/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/rom">Romans</a> &gt <strong>Chapter 16</strong></div><p><span class="verse"><a name="1">1</a>Commendo autem vobis Phoebem sororem nostram, quae est ministra ecclesiae, quae est Cenchreis,</span> <span class="verse"><a name="2">2</a>ut eam suscipiatis in Domino digne sanctis et assistatis ei in quocumque negotio vestri indiguerit; etenim ipsa astitit multis et mihi ipsi.</span> <span class="verse"><a name="3">3</a>Salutate Priscam et Aquilam adiutores meos in Christo Iesu,</span> <span class="verse"><a name="4">4</a>qui pro anima mea suas cervices supposuerunt, quibus non solus ego gratias ago sed et cunctae ecclesiae gentium;</span> <span class="verse"><a name="5">5</a>et domesticam eorum ecclesiam.Salutate Epaenetum dilectum mihi, primitias Asiae in Christo.</span> <span class="verse"><a name="6">6</a>Salutate Mariam, quae multum laboravit in vobis.</span> <span class="verse"><a name="7">7</a>Salutate Andronicum et Iuniam cognatos meos et concaptivos meos, qui sunt nobiles in apostolis, qui et ante me fuerunt in Christo.</span> <span class="verse"><a name="8">8</a>Salutate Ampliatum dilectissimum mihi in Domino.</span> <span class="verse"><a name="9">9</a>Salutate Urbanum adiutorem nostrum in Christo et Stachyn dilectum meum.</span> <span class="verse"><a name="10">10</a>Salutate Apellem probatum in Christo. Salutate eos, qui sunt ex Aristobuli.</span> <span class="verse"><a name="11">11</a>Salutate Herodionem cognatum meum. Salutate eos, qui sunt ex Narcissi, qui sunt in Domino.</span> <span class="verse"><a name="12">12</a>Salutate Tryphaenam et Tryphosam, quae laborant in Domino. Salutate Persidam carissimam, quae multum laboravit in Domino.</span> <span class="verse"><a name="13">13</a>Salutate Rufum electum in Domino et matrem eius et meam.</span> <span class="verse"><a name="14">14</a>Salutate Asyncritum, Phlegonta, Hermen, Patrobam, Hermam et, qui cum eis sunt, fratres.</span> <span class="verse"><a name="15">15</a>Salutate Philologum et Iuliam, Nereum et sororem eius et Olympam et omnes, qui cum eis sunt, sanctos.</span> <span class="verse"><a name="16">16</a>Salutate invicem in osculo sancto. Salutant vos omnes ecclesiae Christi.</span> <span class="verse"><a name="17">17</a>Rogo autem vos, fratres, ut observetis eos, qui dissensiones et offendicula praeter doctrinam, quam vos didicistis, faciunt, et declinate ab illis;</span> <span class="verse"><a name="18">18</a>huiusmodi enim Domino nostro Christo non serviunt sed suo ventri, et per dulces sermones et benedictiones seducunt corda innocentium.</span> <span class="verse"><a name="19">19</a>Vestra enim oboedientia ad omnes pervenit; gaudeo igitur in vobis, sed volo vos sapientes esse in bono et simplices in malo.</span> <span class="verse"><a name="20">20</a>Deus autem pacis conteret Satanam sub pedibus vestris velociter.Gratia Domini nostri Iesu vobiscum.</span> <span class="verse"><a name="21">21</a>Salutat vos Timotheus adiutor meus et Lucius et Iason et Sosipater cognati mei.</span> <span class="verse"><a name="22">22</a>Saluto vos ego Tertius, qui scripsi epistulam in Domino.</span> <span class="verse"><a name="23">23</a>Salutat vos Gaius hospes meus et universae ecclesiae. Salutat vos Erastus arcarius civitatis et Quartus frater.</span> <span class="verse"><a name="24">24</a>()</span> <span class="verse"><a name="25">25</a>Ei autem, qui potens est vos confirmare iuxta evangelium meum et praedicationem Iesu Christi secundum revelationem mysterii temporibus aeternis taciti,</span> <span class="verse"><a name="26">26</a>manifestati autem nunc, et per scripturas Prophetarum secundum praeceptum aeterni Dei ad oboeditionem fidei in cunctis gentibus patefacti,</span> <span class="verse"><a name="27">27</a>soli sapienti Deo per Iesum Christum, cui gloria in saecula. Amen.</span> </p></div</div></div></body></html>