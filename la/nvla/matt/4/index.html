<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/matt">Matthew</a> &gt <strong>Chapter 4</strong></div><p><span class="verse"><a name="1">1</a>Tunc Iesus ductus est in de sertum a Spiritu, ut tentaretur a Diabolo.</span> <span class="verse"><a name="2">2</a>Et cum ieiunasset quadraginta diebus et quadraginta noctibus, postea esuriit.</span> <span class="verse"><a name="3">3</a>Et accedens tentator dixit ei: " Si Filius Dei es, dic, ut lapides isti panes fiant ".</span> <span class="verse"><a name="4">4</a>Qui respondens dixit: Scriptum est:Non in pane solo vivet homo,sed in omni verbo, quod procedit de ore Dei" ".</span> <span class="verse"><a name="5">5</a>Tunc assumit eum Diabolus in sanctam civitatem et statuit eum supra pinnaculum templi</span> <span class="verse"><a name="6">6</a>et dicit ei: " Si Filius Dei es, mitte te deorsum. Scriptum est enim:Angelis suis mandabit de te,et in manibus tollent te,ne forte offendas ad lapidem pedem tuum" ".</span> <span class="verse"><a name="7">7</a>Ait illi Iesus: " Rursum scriptum est: "Non tentabis Dominum Deum tuum" .</span> <span class="verse"><a name="8">8</a>Iterum assumit eum Diabolus in montem excelsum valde et ostendit ei omnia regna mundi et gloriam eorum</span> <span class="verse"><a name="9">9</a>et dicit illi: " Haec tibi omnia dabo, si cadens adoraveris me".</span> <span class="verse"><a name="10">10</a>Tunc dicit ei Iesus: Vade, Satanas! Scriptum est enim:Dominum Deum tuum adorabiset illi soli servies" ".</span> <span class="verse"><a name="11">11</a>Tunc reliquit eum Diabolus, et ecce angeli accesserunt et ministrabant ei.</span> <span class="verse"><a name="12">12</a>Cum autem audisset quod Ioannes traditus esset, secessit in Galilaeam.</span> <span class="verse"><a name="13">13</a>Et relicta Nazareth, venit et habitavit in Capharnaum maritimam</span> <span class="verse"><a name="14">14</a>in finibus Zabulon et Nephthali, ut impleretur, quod dictum est per Isaiam prophetam dicentem:</span> <span class="verse"><a name="15">15</a>" Terra Zabulon et terra Nephthali,ad viam maris, trans Iordanem,Galilaea gentium;</span> <span class="verse"><a name="16">16</a>populus, qui sedebat in tenebris,lucem vidit magnam,et sedentibus in regione et umbra mortislux orta est eis ".</span> <span class="verse"><a name="17">17</a>Exinde coepit Iesus praedicare et dicere: " Paenitentiam agite; appropinquavit enim regnum caelorum ".</span> <span class="verse"><a name="18">18</a>Ambulans autem iuxta mare Galilaeae, vidit duos fratres, Simonem, qui vocatur Petrus, et Andream fratrem eius, mittentes rete in mare; erant enim piscatores.</span> <span class="verse"><a name="19">19</a>Et ait illis: " Venite post me, et faciam vos piscatores hominum ".</span> <span class="verse"><a name="20">20</a>At illi continuo, relictis retibus, secuti sunt eum.</span> <span class="verse"><a name="21">21</a>Et procedens inde vidit alios duos fratres, Iacobum Zebedaei et Ioannem fratrem eius, in navi cum Zebedaeo patre eorum reficientes retia sua; et vocavit eos.</span> <span class="verse"><a name="22">22</a>Illi autem statim, relicta navi et patre suo, secuti sunt eum.</span> <span class="verse"><a name="23">23</a>Et circumibat Iesus totam Galilaeam, docens in synagogis eorum et praedicans evangelium regni et sanans omnem languorem et omnem infirmitatem in populo.</span> <span class="verse"><a name="24">24</a>Et abiit opinio eius in totam Syriam; et obtulerunt ei omnes male habentes, variis languoribus et tormentis comprehensos, et qui daemonia habebant, et lunaticos et paralyticos, et curavit eos.</span> <span class="verse"><a name="25">25</a>Et secutae sunt eum turbae multae de Galilaea et Decapoli et Hierosolymis et Iudaea et de trans Iordanem.</span> </p></div</div></div></body></html>