<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/matt">Matthew</a> &gt <strong>Chapter 22</strong></div><p><span class="verse"><a name="1">1</a>Et respondens Iesus dixit ite rum in parabolis eis dicens:</span> <span class="verse"><a name="2">2</a>" Simile factum est regnum caelorum homini regi, qui fecit nuptias filio suo.</span> <span class="verse"><a name="3">3</a>Et misit servos suos vocare invitatos ad nuptias, et nolebant venire.</span> <span class="verse"><a name="4">4</a>Iterum misit alios servos dicens: "Dicite invitatis: Ecce prandium meum paravi, tauri mei et altilia occisa, et omnia parata; venite ad nuptias".</span> <span class="verse"><a name="5">5</a>Illi autem neglexerunt et abierunt, alius in villam suam, alius vero ad negotiationem suam;</span> <span class="verse"><a name="6">6</a>reliqui vero tenuerunt servos eius et contumelia affectos occiderunt.</span> <span class="verse"><a name="7">7</a>Rex autem iratus est et, missis exercitibus suis, perdidit homicidas illos et civitatem illorum succendit.</span> <span class="verse"><a name="8">8</a>Tunc ait servis suis: "Nuptiae quidem paratae sunt, sed qui invitati erant, non fuerunt digni;</span> <span class="verse"><a name="9">9</a>ite ergo ad exitus viarum, et quoscumque inveneritis, vocate ad nuptias".</span> <span class="verse"><a name="10">10</a>Et egressi servi illi in vias, congregaverunt omnes, quos invenerunt, malos et bonos; et impletae sunt nuptiae discumbentium.</span> <span class="verse"><a name="11">11</a>Intravit autem rex, ut videret discumbentes, et vidit ibi hominem non vestitum veste nuptiali</span> <span class="verse"><a name="12">12</a>et ait illi: "Amice, quomodo huc intrasti, non habens vestem nuptialem?". At ille obmutuit.</span> <span class="verse"><a name="13">13</a>Tunc dixit rex ministris: "Ligate pedes eius et manus et mittite eum in tenebras exteriores: ibi erit fletus et stridor dentium".</span> <span class="verse"><a name="14">14</a>Multi enim sunt vocati, pauci vero electi ".</span> <span class="verse"><a name="15">15</a>Tunc abeuntes pharisaei consilium inierunt, ut caperent eum in sermone.</span> <span class="verse"><a name="16">16</a>Et mittunt ei discipulos suos cum herodianis dicentes: " Magister, scimus quia verax es et viam Dei in veritate doces, et non est tibi cura de aliquo; non enim respicis personam hominum.</span> <span class="verse"><a name="17">17</a>Dic ergo nobis quid tibi videatur: Licet censum dare Caesari an non? ".</span> <span class="verse"><a name="18">18</a>Cognita autem Iesus nequitia eorum, ait: " Quid me tentatis, hypocritae?</span> <span class="verse"><a name="19">19</a>Ostendite mihi nomisma census ". At illi obtulerunt ei denarium.</span> <span class="verse"><a name="20">20</a>Et ait illis: " Cuius est imago haec et suprascriptio? ".</span> <span class="verse"><a name="21">21</a>Dicunt ei: " Caesaris ". Tunc ait illis: " Reddite ergo, quae sunt Caesaris, Caesari et, quae sunt Dei, Deo ".</span> <span class="verse"><a name="22">22</a>Et audientes mirati sunt et, relicto eo, abierunt.</span> <span class="verse"><a name="23">23</a>In illo die accesserunt ad eum sadducaei, qui dicunt non esse resurrectionem, et interrogaverunt eum</span> <span class="verse"><a name="24">24</a>dicentes: " Magister, Moyses dixit, si quis mortuus fuerit non habens filios, ut ducat frater eius uxorem illius et suscitet semen fratri suo.</span> <span class="verse"><a name="25">25</a>Erant autem apud nos septem fratres: et primus, uxore ducta, defunctus est et non habens semen reliquit uxorem suam fratri suo;</span> <span class="verse"><a name="26">26</a>similiter secundus et tertius usque ad septimum.</span> <span class="verse"><a name="27">27</a>Novissime autem omnium mulier defuncta est.</span> <span class="verse"><a name="28">28</a>In resurrectione ergo cuius erit de septem uxor? Omnes enim habuerunt eam ".</span> <span class="verse"><a name="29">29</a>Respondens autem Iesus ait illis: " Erratis nescientes Scripturas neque virtutem Dei;</span> <span class="verse"><a name="30">30</a>in resurrectione enim neque nubent neque nubentur, sed sunt sicut angeli in caelo.</span> <span class="verse"><a name="31">31</a>De resurrectione autem mortuorum non legistis, quod dictum est vobis a Deo dicente:</span> <span class="verse"><a name="32">32</a>"Ego sum Deus Abraham et Deus Isaac et Deus Iacob"? Non est Deus mortuorum sed viventium ".</span> <span class="verse"><a name="33">33</a>Et audientes turbae mirabantur in doctrina eius.</span> <span class="verse"><a name="34">34</a>Pharisaei autem audientes quod silentium imposuisset sadducaeis, convenerunt in unum.</span> <span class="verse"><a name="35">35</a>Et interrogavit unus ex eis legis doctor tentans eum:</span> <span class="verse"><a name="36">36</a>" Magister, quod est mandatum magnum in Lege? ".</span> <span class="verse"><a name="37">37</a>Ait autem illi: " Diliges Dominum Deum tuum in toto corde tuo et in tota anima tua et in tota mente tua:</span> <span class="verse"><a name="38">38</a>hoc est magnum et primum mandatum.</span> <span class="verse"><a name="39">39</a>Secundum autem simile est huic: Diliges proximum tuum sicut teipsum.</span> <span class="verse"><a name="40">40</a>In his duobus mandatis universa Lex pendet et Prophetae ".</span> <span class="verse"><a name="41">41</a>Congregatis autem pharisaeis, interrogavit eos Iesus</span> <span class="verse"><a name="42">42</a>dicens: " Quid vobis videtur de Christo? Cuius filius est? ". Dicunt ei: " David ".</span> <span class="verse"><a name="43">43</a>Ait illis: " Quomodo ergo David in Spiritu vocat eum Dominum dicens:</span> <span class="verse"><a name="44">44</a>"Dixit Dominus Domino meo: Sede a dextris meis,donec ponam inimicos tuos sub pedibus tuis"?</span> <span class="verse"><a name="45">45</a>Si ergo David vocat eum Dominum, quomodo filius eius est? ".</span> <span class="verse"><a name="46">46</a>Et nemo poterat respondere ei verbum, neque ausus fuit quisquam ex illa die eum amplius interrogare.</span> </p></div</div></div></body></html>