<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/matt/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/matt">Matthew</a> &gt <strong>Chapter 3</strong></div><p><span class="verse"><a name="1">1</a>In diebus autem illis venit Ioannes Baptista praedicans in deserto Iudaeae</span> <span class="verse"><a name="2">2</a>et dicens: " Paenitentiam agite; appropinquavit enim regnum caelorum ".</span> <span class="verse"><a name="3">3</a>Hic est enim, qui dictus est per Isaiam prophetam dicentem: Vox clamantis in deserto:Parate viam Domini,rectas facite semitas eius!" ".</span> <span class="verse"><a name="4">4</a>Ipse autem Ioannes habebat vestimentum de pilis cameli et zonam pelliceam circa lumbos suos; esca autem eius erat locustae et mel silvestre.</span> <span class="verse"><a name="5">5</a>Tunc exibat ad eum Hierosolyma et omnis Iudaea et omnis regio circa Iordanem,</span> <span class="verse"><a name="6">6</a>et baptizabantur in Iordane flumine ab eo, confitentes peccata sua.</span> <span class="verse"><a name="7">7</a>Videns autem multos pharisaeorum et sadducaeorum venientes ad baptismum suum, dixit eis: " Progenies viperarum, quis demonstravit vobis fugere a futura ira?</span> <span class="verse"><a name="8">8</a>Facite ergo fructum dignum paenitentiae</span> <span class="verse"><a name="9">9</a>et ne velitis dicere intra vos: "Patrem habemus Abraham"; dico enim vobis quoniam potest Deus de lapidibus istis suscitare Abrahae filios.</span> <span class="verse"><a name="10">10</a>Iam enim securis ad radicem arborum posita est; omnis ergo arbor, quae non facit fructum bonum, exciditur et in ignem mittitur.</span> <span class="verse"><a name="11">11</a>Ego quidem vos baptizo in aqua in paenitentiam; qui autem post me venturus est, fortior me est, cuius non sum dignus calceamenta portare; ipse vos baptizabit in Spiritu Sancto et igni,</span> <span class="verse"><a name="12">12</a>cuius ventilabrum in manu sua, et permundabit aream suam et congregabit triticum suum in horreum, paleas autem comburet igni inexstinguibili ".</span> <span class="verse"><a name="13">13</a>Tunc venit Iesus a Galilaea in Iordanem ad Ioannem, ut baptizaretur ab eo.</span> <span class="verse"><a name="14">14</a>Ioannes autem prohibebat eum dicens: " Ego a te debeo baptizari, et tu venis ad me? ".</span> <span class="verse"><a name="15">15</a>Respondens autem Iesus dixit ei: " Sine modo, sic enim decet nos implere omnem iustitiam ". Tunc dimittit eum.</span> <span class="verse"><a name="16">16</a>Baptizatus autem Iesus, confestim ascendit de aqua; et ecce aperti sunt ei caeli, et vidit Spiritum Dei descendentem sicut columbam et venientem super se.</span> <span class="verse"><a name="17">17</a>Et ecce vox de caelis dicens: "Hic est Filius meus dilectus, in quomihi complacui ".</span> </p></div</div></div></body></html>