<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1john">1 John</a> &gt <strong>Chapter 1</strong></div><p><span class="verse"><a name="1">1</a>Quod fuit ab initio, quod audi vimus, quod vidimus oculis no stris, quod perspeximus, et manus nostrae contrectaverunt de verbo vitae</span> <span class="verse"><a name="2">2</a>- et vita apparuit, et vidimus et testamur et annuntiamus vobis vitam aeternam, quae erat coram Patre et apparuit nobis -</span> <span class="verse"><a name="3">3</a>quod vidimus et audivimus, annuntiamus et vobis, ut et vos communionem habeatis nobiscum. Communio autem nostra est cum Patre et cum Filio eius Iesu Christo.</span> <span class="verse"><a name="4">4</a>Et haec scribimus nos, ut gaudium nostrum sit plenum.</span> <span class="verse"><a name="5">5</a>Et haec est annuntiatio, quam audivimus ab eo et annuntiamus vobis, quoniam Deus lux est, et tenebrae in eo non sunt ullae.</span> <span class="verse"><a name="6">6</a>Si dixerimus quoniam communionem habemus cum eo, et in tenebris ambulamus, mentimur et non facimus veritatem;</span> <span class="verse"><a name="7">7</a>si autem in luce ambulemus, sicut ipse est in luce, communionem habemus ad invicem, et sanguis Iesu Filii eius mundat nos ab omni peccato.</span> <span class="verse"><a name="8">8</a>Si dixerimus quoniam peccatum non habemus, nosmetipsos seducimus, et veritas in nobis non est.</span> <span class="verse"><a name="9">9</a>Si confiteamur peccata nostra, fidelis est et iustus, ut remittat nobis peccata et emundet nos ab omni iniustitia.</span> <span class="verse"><a name="10">10</a>Si dixerimus quoniam non peccavimus, mendacem facimus eum, et verbum eius non est in nobis.</span> </p></div</div></div></body></html>