<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/1john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/1john">1 John</a> &gt <strong>Chapter 2</strong></div><p><span class="verse"><a name="1">1</a>Filioli mei, haec scribo vobis, ut non peccetis. Sed si quis pecca verit, advocatum habemus ad Patrem, Iesum Christum iustum;</span> <span class="verse"><a name="2">2</a>et ipse est propitiatio pro peccatis nostris, non pro nostris autem tantum sed etiam pro totius mundi.</span> <span class="verse"><a name="3">3</a>Et in hoc cognoscimus quoniam novimus eum: si mandata eius servemus.</span> <span class="verse"><a name="4">4</a>Qui dicit: " Novi eum ", et mandata eius non servat, mendax est, et in isto veritas non est;</span> <span class="verse"><a name="5">5</a>qui autem servat verbum eius, vere in hoc caritas Dei consummata est. In hoc cognoscimus quoniam in ipso sumus.</span> <span class="verse"><a name="6">6</a>Qui dicit se in ipso manere, debet, sicut ille ambulavit, et ipse ambulare.</span> <span class="verse"><a name="7">7</a>Carissimi, non mandatum novum scribo vobis sed mandatum vetus, quod habuistis ab initio: mandatum vetus est verbum, quod audistis.</span> <span class="verse"><a name="8">8</a>Verumtamen mandatum novum scribo vobis, quod est verum in ipso et in vobis, quoniam tenebrae transeunt, et lumen verum iam lucet.</span> <span class="verse"><a name="9">9</a>Qui dicit se in luce esse, et fratrem suum odit, in tenebris est usque adhuc.</span> <span class="verse"><a name="10">10</a>Qui diligit fratrem suum, in lumine manet, et scandalum ei non est;</span> <span class="verse"><a name="11">11</a>qui autem odit fratrem suum, in tenebris est et in tenebris ambulat et nescit quo vadat, quoniam tenebrae obcaecaverunt oculos eius.</span> <span class="verse"><a name="12">12</a>Scribo vobis, filioli: Remissa sunt vobis peccata propter nomen eius.</span> <span class="verse"><a name="13">13</a>Scribo vobis, patres: Nostis eum, qui ab initio est. Scribo vobis, adulescentes: Vicistis Malignum.</span> <span class="verse"><a name="14">14</a>Scripsi vobis, parvuli: Nostis Patrem. Scripsi vobis, patres: Nostis eum, qui ab initio est. Scripsi vobis, adulescentes: Fortes estis, et verbum Dei in vobis manet, et vicistis Malignum.</span> <span class="verse"><a name="15">15</a>Nolite diligere mundum neque ea, quae in mundo sunt. Si quis diligit mundum, non est caritas Patris in eo;</span> <span class="verse"><a name="16">16</a>quoniam omne, quod est in mundo, concupiscentia carnis et concupiscentia oculorum et iactantia divitiarum, non est ex Patre, sed ex mundo est.</span> <span class="verse"><a name="17">17</a>Et mundus transit, et concupiscentia eius; qui autem facit voluntatem Dei, manet in aeternum.</span> <span class="verse"><a name="18">18</a>Filioli, novissima hora est; et sicut audistis quia antichristus venit, ita nunc antichristi multi adsunt, unde cognoscimus quoniam novissima hora est.</span> <span class="verse"><a name="19">19</a>Ex nobis prodierunt, sed non erant ex nobis, nam si fuissent ex nobis, permansissent nobiscum; sed ut manifestaretur quoniam illi omnes non sunt ex nobis.</span> <span class="verse"><a name="20">20</a>Sed vos unctionem habetis a Sancto et scitis omnes.</span> <span class="verse"><a name="21">21</a>Non scripsi vobis quasi nescientibus veritatem sed quasi scientibus eam, et quoniam omne mendacium ex veritate non est.</span> <span class="verse"><a name="22">22</a>Quis est mendax, nisi is qui negat quoniam Iesus est Christus? Hic est antichristus, qui negat Patrem et Filium.</span> <span class="verse"><a name="23">23</a>Omnis, qui negat Filium, nec Patrem habet; qui confitetur Filium, et Patrem habet.</span> <span class="verse"><a name="24">24</a>Vos, quod audistis ab initio, in vobis permaneat; si in vobis permanserit, quod ab initio audistis, et vos in Filio et in Patre manebitis.</span> <span class="verse"><a name="25">25</a>Et haec est repromissio, quam ipse pollicitus est nobis: vitam aeternam.</span> <span class="verse"><a name="26">26</a>Haec scripsi vobis de eis, qui seducunt vos.</span> <span class="verse"><a name="27">27</a>Et vos, unctionem, quam accepistis ab eo, manet in vobis, et non necesse habetis, ut aliquis doceat vos; sed sicut unctio ipsius docet vos de omnibus, et verum est, et non est mendacium, et, sicut docuit vos, manetis in eo.</span> <span class="verse"><a name="28">28</a>Et nunc, filioli, manete in eo, ut, cum apparuerit, habeamus fiduciam et non confundamur ab eo in adventu eius.</span> <span class="verse"><a name="29">29</a>Si scitis quoniam iustus est, scitote quoniam et omnis, qui facit iustitiam, ex ipso natus est.</span> </p></div</div></div></body></html>