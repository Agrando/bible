<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/nvla/titus/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/nvla">Nova Vulgata</a> &gt; <a href="/la/nvla/titus">Titus</a> &gt <strong>Chapter 1</strong></div><p><span class="verse"><a name="1">1</a>Paulus servus Dei, apostolus autem Iesu Christi secundum fi dem electorum Dei et agnitionem veritatis, quae secundum pietatem est</span> <span class="verse"><a name="2">2</a>in spem vitae aeternae, quam promisit, qui non mentitur, Deus ante tempora saecularia;</span> <span class="verse"><a name="3">3</a>manifestavit autem temporibus suis verbum suum in praedicatione, quae credita est mihi secundum praeceptum salvatoris nostri Dei,</span> <span class="verse"><a name="4">4</a>Tito germano filio secundum communem fidem: gratia et pax a Deo Patre et Christo Iesu salvatore nostro.</span> <span class="verse"><a name="5">5</a>Huius rei gratia reliqui te Cretae, ut ea, quae desunt, corrigas et constituas per civitates presbyteros, sicut ego tibi disposui,</span> <span class="verse"><a name="6">6</a>si quis sine crimine est, unius uxoris vir, filios habens fideles, non in accusatione luxuriae aut non subiectos.</span> <span class="verse"><a name="7">7</a>Oportet enim episcopum sine crimine esse sicut Dei dispensatorem, non superbum, non iracundum, non vinolentum, non percussorem, non turpis lucri cupidum,</span> <span class="verse"><a name="8">8</a>sed hospitalem, benignum, sobrium, iustum, sanctum, continentem,</span> <span class="verse"><a name="9">9</a>amplectentem eum, qui secundum doctrinam est, fidelem sermonem, ut potens sit et exhortari in doctrina sana et eos, qui contradicunt, arguere.</span> <span class="verse"><a name="10">10</a>Sunt enim multi et non subiecti, vaniloqui et seductores, maxime qui de circumcisione sunt,</span> <span class="verse"><a name="11">11</a>quibus oportet silentium imponere, quia universas domos subvertunt docentes, quae non oportet, turpis lucri gratia.</span> <span class="verse"><a name="12">12</a>Dixit quidam ex illis, proprius ipsorum propheta: " Cretenses semper mendaces, malae bestiae, ventres pigri ".</span> <span class="verse"><a name="13">13</a>Testimonium hoc verum est. Quam ob causam increpa illos dure, ut sani sint in fide,</span> <span class="verse"><a name="14">14</a>non intendentes Iudaicis fabulis et mandatis hominum aversantium veritatem.</span> <span class="verse"><a name="15">15</a>Omnia munda mundis; coinquinatis autem et infidelibus nihil mundum, sed inquinatae sunt eorum et mens et conscientia.</span> <span class="verse"><a name="16">16</a>Confitentur se nosse Deum, factis autem negant, cum sunt abominati et inoboedientes et ad omne opus bonum reprobi.</span> </p></div</div></div></body></html>