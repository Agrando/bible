<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/2cor/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/2cor">2 Corinthians</a> &gt <strong>Chapter 2</strong></div><p><span class="verse"><a name="1">1</a>Statui autem hoc ipsum apud me, ne iterum in tristitia venirem ad vos.</span> <span class="verse"><a name="2">2</a>Si enim ego contristo vos : et quis est, qui me ltificet, nisi qui contristatur ex me ?</span> <span class="verse"><a name="3">3</a>Et hoc ipsum scripsi vobis, ut non cum venero, tristitiam super tristitiam habeam, de quibus oportuerat me gaudere : confidens in omnibus vobis, quia meum gaudium, omnium vestrum est.</span> <span class="verse"><a name="4">4</a>Nam ex multa tribulatione et angustia cordis scripsi vobis per multas lacrimas : non ut contristemini, sed ut sciatis, quam caritatem habeam abundantius in vobis.</span> <span class="verse"><a name="5">5</a>Si quis autem contristavit, non me contristavit : sed ex parte, ut non onerem omnes vos.</span> <span class="verse"><a name="6">6</a>Sufficit illi, qui ejusmodi est, objurgatio hc, qu fit a pluribus :</span> <span class="verse"><a name="7">7</a>ita ut e contrario magis donetis, et consolemini, ne forte abundantiori tristitia absorbeatur qui ejusmodi est.</span> <span class="verse"><a name="8">8</a>Propter quod obsecro vos, ut confirmetis in illum caritatem.</span> <span class="verse"><a name="9">9</a>Ideo enim et scripsi, ut cognoscam experimentum vestrum, an in omnibus obedientes sitis.</span> <span class="verse"><a name="10">10</a>Cui autem aliquid donastis, et ego : nam et ego quod donavi, si quid donavi, propter vos in persona Christi,</span> <span class="verse"><a name="11">11</a>ut non circumveniamur a Satana : non enim ignoramus cogitationes ejus.</span> <span class="verse"><a name="12">12</a>Cum venissem autem Troadem propter Evangelium Christi, et ostium mihi apertum esset in Domino,</span> <span class="verse"><a name="13">13</a>non habui requiem spiritui meo, eo quod non invenerim Titum fratrem meum, sed valefaciens eis, profectus sum in Macedoniam.</span> <span class="verse"><a name="14">14</a>Deo autem gratias, qui semper triumphat nos in Christo Jesu, et odorem notiti su manifestat per nos in omni loco :</span> <span class="verse"><a name="15">15</a>quia Christi bonus odor sumus Deo in iis qui salvi fiunt, et in his qui pereunt :</span> <span class="verse"><a name="16">16</a>aliis quidem odor mortis in mortem : aliis autem odor vit in vitam. Et ad hc quis tam idoneus ?</span> <span class="verse"><a name="17">17</a>non enim sumus sicut plurimi, adulterantes verbum Dei, sed ex sinceritate, sed sicut ex Deo, coram Deo, in Christo loquimur.</span> </p></div</div></div></body></html>