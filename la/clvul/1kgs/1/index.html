<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1kgs/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1kgs">1 Kings</a> &gt <strong>Chapter 1</strong></div><p><span class="verse"><a name="1">1</a>Et rex David senuerat, habebatque ætatis plurimos dies : cumque operiretur vestibus, non calefiebat.</span> <span class="verse"><a name="2">2</a>Dixerunt ergo ei servi sui : Quæramus domino nostro regi adolescentulam virginem, et stet coram rege, et foveat eum, dormiatque in sinu suo, et calefaciat dominum nostrum regem.</span> <span class="verse"><a name="3">3</a>Quæsierunt igitur adolescentulam speciosam in omnibus finibus Israël, et invenerunt Abisag Sunamitidem, et adduxerunt eam ad regem.</span> <span class="verse"><a name="4">4</a>Erat autem puella pulchra nimis, dormiebatque cum rege, et ministrabat ei : rex vero non cognovit eam.</span> <span class="verse"><a name="5">5</a>Adonias autem filius Haggith elevabatur, dicens : Ego regnabo. Fecitque sibi currus et equites, et quinquaginta viros qui currerent ante eum.</span> <span class="verse"><a name="6">6</a>Nec corripuit eum pater suus aliquando, dicens : Quare hoc fecisti ? Erat autem et ipse pulcher valde, secundus natu post Absalom.</span> <span class="verse"><a name="7">7</a>Et sermo ei cum Joab filio Sarviæ, et cum Abiathar sacerdote, qui adjuvabant partes Adoniæ.</span> <span class="verse"><a name="8">8</a>Sadoc vero sacerdos, et Banaias filius Jojadæ, et Nathan propheta, et Semei et Rei, et robur exercitus David, non erat cum Adonia.</span> <span class="verse"><a name="9">9</a>Immolatis ergo Adonias arietibus et vitulis, et universis pinguibus, juxta lapidem Zoheleth, qui erat vicinus fonti Rogel, vocavit universos fratres suos filios regis, et omnes viros Juda servos regis.</span> <span class="verse"><a name="10">10</a>Nathan autem prophetam, et Banaiam, et robustos quosque, et Salomonem fratrem suum non vocavit.</span> <span class="verse"><a name="11">11</a>Dixit itaque Nathan ad Bethsabee matrem Salomonis : Num audisti quod regnaverit Adonias filius Haggith, et dominus noster David hoc ignorat ?</span> <span class="verse"><a name="12">12</a>Nunc ergo veni, accipe consilium a me, et salva animam tuam, filiique tui Salomonis.</span> <span class="verse"><a name="13">13</a>Vade, et ingredere ad regem David, et dic ei : Nonne tu, domine mi rex, jurasti mihi ancillæ tuæ, dicens : Salomon filius tuus regnabit post me, et ipse sedebit in solio meo ? quare ergo regnat Adonias ?</span> <span class="verse"><a name="14">14</a>Et adhuc ibi te loquente cum rege, ego veniam post te, et complebo sermones tuos.</span> <span class="verse"><a name="15">15</a>Ingressa est itaque Bethsabee ad regem in cubiculum : rex autem senuerat nimis, et Abisag Sunamitis ministrabat ei.</span> <span class="verse"><a name="16">16</a>Inclinavit se Bethsabee, et adoravit regem. Ad quam rex : Quid tibi, inquit, vis ?</span> <span class="verse"><a name="17">17</a>Quæ respondens, ait : Domine mi, tu jurasti per Dominum Deum tuum ancillæ tuæ : Salomon filius tuus regnabit post me, et ipse sedebit in solio meo.</span> <span class="verse"><a name="18">18</a>Et ecce nunc Adonias regnat, te, domine mi rex, ignorante.</span> <span class="verse"><a name="19">19</a>Mactavit boves, et pinguia quæque, et arietes plurimos, et vocavit omnes filios regis, Abiathar quoque sacerdotem, et Joab principem militiæ : Salomonem autem servum tuum non vocavit.</span> <span class="verse"><a name="20">20</a>Verumtamen, domine mi rex, in te oculi respiciunt totius Israël, ut indices eis quis sedere debeat in solio tuo, domine mi rex, post te.</span> <span class="verse"><a name="21">21</a>Eritque, cum dormierit dominus meus rex cum patribus suis, erimus ego et filius meus Salomon peccatores.</span> <span class="verse"><a name="22">22</a>Adhuc illa loquente cum rege, Nathan propheta venit.</span> <span class="verse"><a name="23">23</a>Et nuntiaverunt regi, dicentes : Adest Nathan propheta. Cumque introisset in conspectu regis, et adorasset eum pronus in terram,</span> <span class="verse"><a name="24">24</a>dixit Nathan : Domine mi rex, tu dixisti : Adonias regnet post me, et ipse sedeat super thronum meum ?</span> <span class="verse"><a name="25">25</a>Quia descendit hodie, et immolavit boves, et pinguia, et arietes plurimos, et vocavit universos filios regis et principes exercitus, Abiathar quoque sacerdotem, illisque vescentibus et bibentibus coram eo, et dicentibus : Vivat rex Adonias :</span> <span class="verse"><a name="26">26</a>me servum tuum, et Sadoc sacerdotem, et Banaiam filium Jojadæ, et Salomonem famulum tuum non vocavit.</span> <span class="verse"><a name="27">27</a>Numquid a domino meo rege exivit hoc verbum, et mihi non indicasti servo tuo quis sessurus esset super thronum domini mei regis post eum ?</span> <span class="verse"><a name="28">28</a>Et respondit rex David, dicens : Vocate ad me Bethsabee. Quæ cum fuisset ingressa coram rege, et stetisset ante eum,</span> <span class="verse"><a name="29">29</a>juravit rex, et ait : Vivit Dominus, qui eruit animam meam de omni angustia,</span> <span class="verse"><a name="30">30</a>quia sicut juravi tibi per Dominum Deum Israël, dicens : Salomon filius tuus regnabit post me, et ipse sedebit super solium meum pro me : sic faciam hodie.</span> <span class="verse"><a name="31">31</a>Summissoque Bethsabee in terram vultu, adoravit regem, dicens : Vivat dominus meus David in æternum.</span> <span class="verse"><a name="32">32</a>Dixit quoque rex David : Vocate mihi Sadoc sacerdotem, et Nathan prophetam, et Banaiam filium Jojadæ. Qui cum ingressi fuissent coram rege,</span> <span class="verse"><a name="33">33</a>dixit ad eos : Tollite vobiscum servos domini vestri, et imponite Salomonem filium meum super mulam meam, et ducite eum in Gihon.</span> <span class="verse"><a name="34">34</a>Et ungat eum ibi Sadoc sacerdos et Nathan propheta in regem super Israël : et canetis buccina, atque dicetis : Vivat rex Salomon.</span> <span class="verse"><a name="35">35</a>Et ascendetis post eum, et veniet, et sedebit super solium meum, et ipse regnabit pro me : illique præcipiam ut sit dux super Israël et super Judam.</span> <span class="verse"><a name="36">36</a>Et respondit Banaias filius Jojadæ regi, dicens : Amen : sic loquatur Dominus Deus domini mei regis.</span> <span class="verse"><a name="37">37</a>Quomodo fuit Dominus cum domino meo rege, sic sit cum Salomone, et sublimius faciat solium ejus a solio domini mei regis David.</span> <span class="verse"><a name="38">38</a>Descendit ergo Sadoc sacerdos, et Nathan propheta, et Banaias filius Jojadæ, et Cerethi, et Phelethi : et imposuerunt Salomonem super mulam regis David, et adduxerunt eum in Gihon.</span> <span class="verse"><a name="39">39</a>Sumpsitque Sadoc sacerdos cornu olei de tabernaculo, et unxit Salomonem : et cecinerunt buccina, et dixit omnis populus : Vivat rex Salomon.</span> <span class="verse"><a name="40">40</a>Et ascendit universa multitudo post eum, et populus canentium tibiis, et lætantium gaudio magno : et insonuit terra a clamore eorum.</span> <span class="verse"><a name="41">41</a>Audivit autem Adonias, et omnes qui invitati fuerant ab eo : jamque convivium finitum erat : sed et Joab, audita voce tubæ, ait : Quid sibi vult clamor civitatis tumultuantis ?</span> <span class="verse"><a name="42">42</a>Adhuc illo loquente, Jonathas filius Abiathar sacerdotis venit : cui dixit Adonias : Ingredere, quia vir fortis es, et bona nuntians.</span> <span class="verse"><a name="43">43</a>Responditque Jonathas Adoniæ : Nequaquam : dominus enim noster rex David regem constituit Salomonem :</span> <span class="verse"><a name="44">44</a>misitque cum eo Sadoc sacerdotem, et Nathan prophetam, et Banaiam filium Jojadæ, et Cerethi, et Phelethi, et imposuerunt eum super mulam regis.</span> <span class="verse"><a name="45">45</a>Unxeruntque eum Sadoc sacerdos et Nathan propheta regem in Gihon : et ascenderunt inde lætantes, et insonuit civitas : hæc est vox quam audistis.</span> <span class="verse"><a name="46">46</a>Sed et Salomon sedet super solium regni.</span> <span class="verse"><a name="47">47</a>Et ingressi servi regis benedixerunt domino nostro regi David, dicentes : Amplificet Deus nomen Salomonis super nomen tuum, et magnificet thronus ejus super thronum tuum. Et adoravit rex in lectulo suo :</span> <span class="verse"><a name="48">48</a>et locutus est : Benedictus Dominus Deus Israël, qui dedit hodie sedentem in solio meo, videntibus oculis meis.</span> <span class="verse"><a name="49">49</a>Territi sunt ergo, et surrexerunt omnes qui invitati fuerant ab Adonia, et ivit unusquisque in viam suam.</span> <span class="verse"><a name="50">50</a>Adonias autem timens Salomonem, surrexit, et abiit, tenuitque cornu altaris.</span> <span class="verse"><a name="51">51</a>Et nuntiaverunt Salomoni, dicentes : Ecce Adonias timens regem Salomonem, tenuit cornu altaris, dicens : Juret mihi rex Salomon hodie, quod non interficiat servum suum gladio.</span> <span class="verse"><a name="52">52</a>Dixitque Salomon : Si fuerit vir bonus, non cadet ne unus quidem capillus ejus in terram : sin autem malum inventum fuerit in eo, morietur.</span> <span class="verse"><a name="53">53</a>Misit ergo rex Salomon, et eduxit eum ab altari : et ingressus adoravit regem Salomonem : dixitque ei Salomon : Vade in domum tuam.</span> </p></div</div></div></body></html>