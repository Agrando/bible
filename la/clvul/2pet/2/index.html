<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/2pet/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/2pet">2 Peter</a> &gt <strong>Chapter 2</strong></div><p><span class="verse"><a name="1">1</a>Fuerunt vero et pseudoprophet in populo, sicut et in vobis erunt magistri mendaces, qui introducent sectas perditionis : et eum qui emit eos, Dominum negant, superducentes sibi celerem perditionem.</span> <span class="verse"><a name="2">2</a>Et multi sequentur eorum luxurias, per quos via veritatis blasphemabitur :</span> <span class="verse"><a name="3">3</a>et in avaritia fictis verbis de vobis negotiabuntur : quibus judicium jam olim non cessat : et perditio eorum non dormitat.</span> <span class="verse"><a name="4">4</a>Si enim Deus angelis peccantibus non pepercit, sed rudentibus inferni detractos in tartarum tradidit cruciandos, in judicium reservari.</span> <span class="verse"><a name="5">5</a>Et originali mundo non pepercit, sed octavum No justiti prconem custodivit, diluvium mundo impiorum inducens.</span> <span class="verse"><a name="6">6</a>Et civitates Sodomorum et Gomorrhorum in cinerem redigens, eversione damnavit : exemplum eorum, qui impie acturi sunt, ponens :</span> <span class="verse"><a name="7">7</a>et justum Lot oppressum a nefandorum injuria, ac luxuriosa conversatione eripuit :</span> <span class="verse"><a name="8">8</a>aspectu enim, et auditu justus erat : habitans apud eos, qui de die in diem animam justam iniquis operibus cruciabant.</span> <span class="verse"><a name="9">9</a>Novit Dominus pios de tentatione eripere : iniquos vero in diem judicii reservare cruciandos.</span> <span class="verse"><a name="10">10</a>Magis autem eos, qui post carnem in concupiscentia immunditi ambulant, dominationemque contemnunt, audaces, sibi placentes, sectas non metuunt introducere blasphemantes :</span> <span class="verse"><a name="11">11</a>ubi angeli fortitudine, et virtute cum sint majores, non portant adversum se execrabile judicium.</span> <span class="verse"><a name="12">12</a>Hi vero velut irrationabilia pecora, naturaliter in captionem, et in perniciem in his qu ignorant blasphemantes in corruptione sua peribunt,</span> <span class="verse"><a name="13">13</a>percipientes mercedem injustiti, voluptatem existimantes diei delicias : coinquinationes, et macul deliciis affluentes, in conviviis suis luxuriantes vobiscum,</span> <span class="verse"><a name="14">14</a>oculos habentes plenos adulterii, et incessabilis delicti. Pellicientes animas instabiles, cor exercitatum avaritia habentes, maledictionis filii :</span> <span class="verse"><a name="15">15</a>derelinquentes rectam viam erraverunt, secuti viam Balaam ex Bosor, qui mercedem iniquitatis amavit :</span> <span class="verse"><a name="16">16</a>correptionem vero habuit su vesani : subjugale mutum animal, hominis voce loquens, prohibuit prophet insipientiam.</span> <span class="verse"><a name="17">17</a>Hi sunt fontes sine aqua, et nebul turbinibus exagitat, quibus caligo tenebrarum reservatur.</span> <span class="verse"><a name="18">18</a>Superba enim vanitatis loquentes, pelliciunt in desideriis carnis luxuri eos, qui paululum effugiunt, qui in errore conversantur :</span> <span class="verse"><a name="19">19</a>libertatem illis promittentes, cum ipsi servi sint corruptionem : a quo enim quis superatus est, hujus et servus est.</span> <span class="verse"><a name="20">20</a>Si enim refugientes coinquinationes mundi in cognitione Domini nostri, et Salvatoris Jesu Christi, his rursus implicatis superantur : facta sunt eis posteriora deteriora prioribus.</span> <span class="verse"><a name="21">21</a>Melius enim erat illis non cognoscere viam justiti, quam post agnitionem, retrorsum converti ab eo, quod illis traditum est, sancto mandato.</span> <span class="verse"><a name="22">22</a>Contigit enim eis illud veri proverbii : Canis reversus ad suum vomitum : et, Sus lota in volutabro luti.</span> </p></div</div></div></body></html>