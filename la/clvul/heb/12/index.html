<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/heb/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/heb">Hebrews</a> &gt <strong>Chapter 12</strong></div><p><span class="verse"><a name="1">1</a>Ideoque et nos tantam habentes impositam nubem testium, deponentes omne pondus, et circumstans nos peccatum, per patientiam curramus ad propositum nobis certamen :</span> <span class="verse"><a name="2">2</a>aspicientes in auctorem fidei, et consummatorem Jesum, qui proposito sibi gaudio sustinuit crucem, confusione contempta, atque in dextera sedis Dei sedet.</span> <span class="verse"><a name="3">3</a>Recogitate enim eum qui talem sustinuit a peccatoribus adversum semetipsum contradictionem : ut ne fatigemini, animis vestris deficientes.</span> <span class="verse"><a name="4">4</a>Nondum enim usque ad sanguinem restitistis, adversus peccatum repugnantes :</span> <span class="verse"><a name="5">5</a>et obliti estis consolationis, qu vobis tamquam filiis loquitur, dicens : Fili mi, noli negligere disciplinam Domini : neque fatigeris dum ab eo argueris.</span> <span class="verse"><a name="6">6</a>Quem enim diligit Dominus, castigat : flagellat autem omnem filium, quem recipit.</span> <span class="verse"><a name="7">7</a>In disciplina perseverate. Tamquam filiis vobis offert se Deus : quis enim filius, quem non corripit pater ?</span> <span class="verse"><a name="8">8</a>quod si extra disciplinam estis, cujus participes facti sunt omnes : ergo adulteri, et non filii estis.</span> <span class="verse"><a name="9">9</a>Deinde patres quidem carnis nostr, eruditores habuimus, et reverebamur eos, non multo magis obtemperabimus Patri spirituum, et vivemus ?</span> <span class="verse"><a name="10">10</a>Et illi quidem in tempore paucorum dierum, secundum voluntatem suam erudiebant nos : hic autem ad id quod utile est in recipiendo sanctificationem ejus.</span> <span class="verse"><a name="11">11</a>Omnis autem disciplina in prsenti quidem videtur non esse gaudii, sed mroris : postea autem fructum pacatissimum exercitatis per eam, reddet justiti.</span> <span class="verse"><a name="12">12</a>Propter quod remissas manus, et soluta genua erigite,</span> <span class="verse"><a name="13">13</a>et gressus rectos facite pedibus vestris : ut non claudicans quis erret, magis autem sanetur.</span> <span class="verse"><a name="14">14</a>Pacem sequimini cum omnibus, et sanctimoniam, sine qua nemo videbit Deum :</span> <span class="verse"><a name="15">15</a>contemplantes nequis desit grati Dei : ne qua radix amaritudinis sursum germinans impediat, et per illam inquinentur multi.</span> <span class="verse"><a name="16">16</a>Ne quis fornicator, aut profanus ut Esau : qui propter unam escam vendidit primitiva sua :</span> <span class="verse"><a name="17">17</a>scitote enim quoniam et postea cupiens hreditare benedictionem, reprobatus est : non enim invenit pnitenti locum, quamquam cum lacrimis inquisisset eam.</span> <span class="verse"><a name="18">18</a>Non enim accessistis ad tractabilem montem, et accensibilem ignem, et turbinem, et caliginem, et procellam,</span> <span class="verse"><a name="19">19</a>et tub sonum, et vocem verborum, quam qui audierunt, excusaverunt se, ne eis fieret verbum.</span> <span class="verse"><a name="20">20</a>Non enim portabant quod dicebatur : Et si bestia tetigerit montem, lapidabitur.</span> <span class="verse"><a name="21">21</a>Et ita terribile erat quod videbatur. Moyses dixit : Exterritus sum, et tremebundus.</span> <span class="verse"><a name="22">22</a>Sed accessistis ad Sion montem, et civitatem Dei viventis, Jerusalem clestem, et multorum millium angelorum frequentiam,</span> <span class="verse"><a name="23">23</a>et ecclesiam primitivorum, qui conscripti sunt in clis, et judicem omnium Deum, et spiritus justorum perfectorum,</span> <span class="verse"><a name="24">24</a>et testamenti novi mediatorem Jesum, et sanguinis aspersionem melius loquentem quam Abel.</span> <span class="verse"><a name="25">25</a>Videte ne recusetis loquentem. Si enim illi non effugerunt, recusantes eum, qui super terram loquebatur : multo magis nos, qui de clis loquentem nobis avertimus.</span> <span class="verse"><a name="26">26</a>Cujus vox movit terram tunc : nunc autem repromittit, dicens : Adhuc semel, et ego movebo non solum terram, sed et clum.</span> <span class="verse"><a name="27">27</a>Quod autem, Adhuc semel, dicit : declarat mobilium translationem tamquam factorum, ut maneant ea qu sunt immobilia.</span> <span class="verse"><a name="28">28</a>Itaque regnum immobile suscipientes, habemus gratiam : per quam serviamus placentes Deo, cum metu et reverentia.</span> <span class="verse"><a name="29">29</a>Etenim Deus noster ignis consumens est.</span> </p></div</div></div></body></html>