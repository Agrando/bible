<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/heb/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/heb">Hebrews</a> &gt <strong>Chapter 6</strong></div><p><span class="verse"><a name="1">1</a>Quapropter intermittentes inchoationis Christi sermonem, ad perfectiora feramur, non rursum jacientes fundamentum pnitenti ab operibus mortuis, et fidei ad Deum,</span> <span class="verse"><a name="2">2</a>baptismatum doctrin, impositionis quoque manuum, ac resurrectionis mortuorum, et judicii terni.</span> <span class="verse"><a name="3">3</a>Et hoc faciemus, si quidem permiserit Deus.</span> <span class="verse"><a name="4">4</a>Impossibile est enim eos qui semel sunt illuminati, gustaverunt etiam donum cleste, et participes facti sunt Spiritus Sancti,</span> <span class="verse"><a name="5">5</a>gustaverunt nihilominus bonum Dei verbum, virtutesque sculi venturi,</span> <span class="verse"><a name="6">6</a>et prolapsi sunt ; rursus renovari ad pnitentiam, rursum crucifigentes sibimetipsis Filium Dei, et ostentui habentes.</span> <span class="verse"><a name="7">7</a>Terra enim spe venientem super se bibens imbrem, et generans herbam opportunam illis, a quibus colitur, accipit benedictionem a Deo :</span> <span class="verse"><a name="8">8</a>proferens autem spinas ac tribulos, reproba est, et maledicto proxima : cujus consummatio in combustionem.</span> <span class="verse"><a name="9">9</a>Confidimus autem de vobis dilectissimi meliora, et viciniora saluti : tametsi ita loquimur.</span> <span class="verse"><a name="10">10</a>Non enim injustus Deus, ut obliviscatur operis vestri, et dilectionis, quam ostendistis in nomine ipsius, qui ministrastis sanctis, et ministratis.</span> <span class="verse"><a name="11">11</a>Cupimus autem unumquemque vestrum eamdem ostentare sollicitudinem ad expletionem spei usque in finem :</span> <span class="verse"><a name="12">12</a>ut non segnes efficiamini, verum imitatores eorum, qui fide, et patientia hreditabunt promissiones.</span> <span class="verse"><a name="13">13</a>Abrah namque promittens Deus, quoniam neminem habuit, per quem juraret, majorem, juravit per semetipsum,</span> <span class="verse"><a name="14">14</a>dicens : Nisi benedicens benedicam te, et multiplicans multiplicabo te.</span> <span class="verse"><a name="15">15</a>Et sic longanimiter ferens, adeptus est repromissionem.</span> <span class="verse"><a name="16">16</a>Homines enim per majorem sui jurant : et omnis controversi eorum finis, ad confirmationem, est juramentum.</span> <span class="verse"><a name="17">17</a>In quo abundantius volens Deus ostendere pollicitationis hredibus, immobilitatem consilii sui, interposuit jusjurandum :</span> <span class="verse"><a name="18">18</a>ut per duas res immobiles, quibus impossibile est mentiri Deum, fortissimum solatium habeamus, qui confugimus ad tenendam propositam spem,</span> <span class="verse"><a name="19">19</a>quam sicut anchoram habemus anim tutam ac firmam, et incedentem usque ad interiora velaminis,</span> <span class="verse"><a name="20">20</a>ubi prcursor pro nobis introivit Jesus, secundum ordinem Melchisedech pontifex factus in ternum.</span> </p></div</div></div></body></html>