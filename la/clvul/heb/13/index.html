<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/heb">Hebrews</a> &gt <strong>Chapter 13</strong></div><p><span class="verse"><a name="1">1</a>Caritas fraternitatis maneat in vobis,</span> <span class="verse"><a name="2">2</a>et hospitalitatem nolite oblivisci : per hanc enim latuerunt quidam, angelis hospitio receptis.</span> <span class="verse"><a name="3">3</a>Mementote vinctorum, tamquam simul vincti : et laborantium, tamquam et ipsi in corpore morantes.</span> <span class="verse"><a name="4">4</a>Honorabile connubium in omnibus, et thorus immaculatus. Fornicatores enim, et adulteros judicabit Deus.</span> <span class="verse"><a name="5">5</a>Sint mores sine avaritia, contenti prsentibus : ipse enim dixit : Non te deseram, neque derelinquam :</span> <span class="verse"><a name="6">6</a>ita ut confidenter dicamus : Dominus mihi adjutor : non timebo quid faciat mihi homo.</span> <span class="verse"><a name="7">7</a>Mementote prpositorum vestrorum, qui vobis locuti sunt verbum Dei : quorum intuentes exitum conversationis, imitamini fidem.</span> <span class="verse"><a name="8">8</a>Jesus Christus heri, et hodie : ipse et in scula.</span> <span class="verse"><a name="9">9</a>Doctrinis variis et peregrinis nolite abduci. Optimum est enim gratia stabilire cor, non escis : qu non profuerunt ambulantibus in eis.</span> <span class="verse"><a name="10">10</a>Habemus altare, de quo edere non habent potestatem, qui tabernaculo deserviunt.</span> <span class="verse"><a name="11">11</a>Quorum enim animalium infertur sanguis pro peccato in Sancta per pontificem, horum corpora cremantur extra castra.</span> <span class="verse"><a name="12">12</a>Propter quod et Jesus, ut sanctificaret per suum sanguinem populum, extra portam passus est.</span> <span class="verse"><a name="13">13</a>Exeamus igitur ad eum extra castra, improperium ejus portantes.</span> <span class="verse"><a name="14">14</a>Non enim habemus hic manentem civitatem, sed futuram inquirimus.</span> <span class="verse"><a name="15">15</a>Per ipsum ergo offeramus hostiam laudis semper Deo, id est, fructum labiorum confitentium nomini ejus.</span> <span class="verse"><a name="16">16</a>Beneficenti autem et communionis nolite oblivisci : talibus enim hostiis promeretur Deus.</span> <span class="verse"><a name="17">17</a>Obedite prpositis vestris, et subjacete eis. Ipsi enim pervigilant quasi rationem pro animabus vestris reddituri, ut cum gaudio hoc faciant, et non gementes : hoc enim non expedit vobis.</span> <span class="verse"><a name="18">18</a>Orate pro nobis : confidimus enim quia bonam conscientiam habemus in omnibus bene volentes conversari.</span> <span class="verse"><a name="19">19</a>Amplius autem deprecor vos hoc facere, quo celerius restituar vobis.</span> <span class="verse"><a name="20">20</a>Deus autem pacis, qui eduxit de mortuis pastorem magnum ovium, in sanguine testamenti terni, Dominum nostrum Jesum Christum,</span> <span class="verse"><a name="21">21</a>aptet vos in omni bono, ut faciatis ejus voluntatem : faciens in vobis quod placeat coram se per Jesum Christum : cui est gloria in scula sculorum. Amen.</span> <span class="verse"><a name="22">22</a>Rogo autem vos fratres, ut sufferatis verbum solatii. Etenim perpaucis scripsi vobis.</span> <span class="verse"><a name="23">23</a>Cognoscite fratrem nostrum Timotheum dimissum : cum quo (si celerius venerit) videbo vos.</span> <span class="verse"><a name="24">24</a>Salutate omnes prpositos vestros, et omnes sanctos. Salutant vos de Italia fratres.</span> <span class="verse"><a name="25">25</a>Gratia cum omnibus vobis. Amen.</span> </p></div</div></div></body></html>