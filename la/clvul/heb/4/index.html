<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/heb/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/heb">Hebrews</a> &gt <strong>Chapter 4</strong></div><p><span class="verse"><a name="1">1</a>Timeamus ergo ne forte relicta pollicitatione introundi in requiem ejus, existimetur aliquis ex vobis deesse.</span> <span class="verse"><a name="2">2</a>Etenim et nobis nuntiatum est, quemadmodum et illis : sed non profuit illis sermo auditus, non admistus fidei ex iis qu audierunt.</span> <span class="verse"><a name="3">3</a>Ingrediemur enim in requiem, qui credidimus : quemadmodum dixit : Sicut juravi in ira mea : Si introibunt in requiem meam : et quidem operibus ab institutione mundi perfectis.</span> <span class="verse"><a name="4">4</a>Dixit enim in quodam loco de die septima sic : Et requievit Deus die septima ab omnibus operibus suis.</span> <span class="verse"><a name="5">5</a>Et in isto rursum : Si introibunt in requiem meam.</span> <span class="verse"><a name="6">6</a>Quoniam ergo superest introire quosdam in illam, et ii, quibus prioribus annuntiatum est, non introierunt propter incredulitatem :</span> <span class="verse"><a name="7">7</a>iterum terminat diem quemdam, Hodie, in David dicendo, post tantum temporis, sicut supra dictum est : Hodie si vocem ejus audieritis, nolite obdurare corda vestra.</span> <span class="verse"><a name="8">8</a>Nam si eis Jesus requiem prstitisset, numquam de alia loqueretur, posthac, die.</span> <span class="verse"><a name="9">9</a>Itaque relinquitur sabbatismus populo Dei.</span> <span class="verse"><a name="10">10</a>Qui enim ingressus est in requiem ejus, etiam ipse requievit ab operibus suis, sicut a suis Deus.</span> <span class="verse"><a name="11">11</a>Festinemus ergo ingredi in illam requiem : ut ne in idipsum quis incidat incredulitatis exemplum.</span> <span class="verse"><a name="12">12</a>Vivus est enim sermo Dei, et efficax et penetrabilior omni gladio ancipiti : et pertingens usque ad divisionem anim ac spiritus : compagum quoque ac medullarum, et discretor cogitationum et intentionum cordis.</span> <span class="verse"><a name="13">13</a>Et non est ulla creatura invisibilis in conspectu ejus : omnia autem nuda et aperta sunt oculis ejus, ad quem nobis sermo.</span> <span class="verse"><a name="14">14</a>Habentes ergo pontificem magnum qui penetravit clos, Jesum Filium Dei, teneamus confessionem.</span> <span class="verse"><a name="15">15</a>Non enim habemus pontificem qui non possit compati infirmitatibus nostris : tentatum autem per omnia pro similitudine absque peccato.</span> <span class="verse"><a name="16">16</a>Adeamus ergo cum fiducia ad thronum grati : ut misericordiam consequamur, et gratiam inveniamus in auxilio opportuno.</span> </p></div</div></div></body></html>