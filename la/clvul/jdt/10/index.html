<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/jdt/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/jdt">Judith</a> &gt <strong>Chapter 10</strong></div><p><span class="verse"><a name="1">1</a>Factum est autem, cum cessasset clamare ad Dominum, surrexit de loco in quo jacuerat prostrata ad Dominum.</span> <span class="verse"><a name="2">2</a>Vocavitque abram suam, et descendens in domum suam, abstulit a se cilicium, et exuit se vestimentis viduitatis su,</span> <span class="verse"><a name="3">3</a>et lavit corpus suum, et unxit se myro optimo, et discriminavit crinem capitis sui, et imposuit mitram super caput suum, et induit se vestimentis jucunditatis su, induitque sandalia pedibus suis, assumpsitque dextraliola, et lilia, et inaures, et annulos, et omnibus ornamentis suis ornavit se.</span> <span class="verse"><a name="4">4</a>Cui etiam Dominus contulit splendorem : quoniam omnis ista compositio non ex libidine, sed ex virtute pendebat : et ideo Dominus hanc in illam pulchritudinem ampliavit, ut incomparabili decore omnium oculis appareret.</span> <span class="verse"><a name="5">5</a>Imposuit itaque abr su ascoperam vini, et vas olei, et polentam, et palathas, et panes, et caseum, et profecta est.</span> <span class="verse"><a name="6">6</a>Cumque venissent ad portam civitatis, invenerunt expectantem Oziam et presbyteros civitatis.</span> <span class="verse"><a name="7">7</a>Qui cum vidissent eam, stupentes mirati sunt nimis pulchritudinem ejus.</span> <span class="verse"><a name="8">8</a>Nihil tamen interrogantes eam, dimiserunt transire, dicentes : Deus patrum nostrorum det tibi gratiam, et omne consilium tui cordis sua virtute corroboret, ut glorietur super te Jerusalem, et sit nomen tuum in numero sanctorum et justorum.</span> <span class="verse"><a name="9">9</a>Et dixerunt hi qui illic erant omnes una voce : Fiat, fiat.</span> <span class="verse"><a name="10">10</a>Judith vero orans Dominum, transivit per portas, ipsa et abra ejus.</span> <span class="verse"><a name="11">11</a>Factum est autem cum descenderet montem, circa ortum diei, occurrerunt ei exploratores Assyriorum, et tenuerunt eam, dicentes : Unde venis ? aut quo vadis ?</span> <span class="verse"><a name="12">12</a>Qu respondit : Filia sum Hebrorum, ideo ego fugi a facie eorum, quoniam futurum agnovi quod dentur vobis in deprdationem, pro eo quod contemnentes vos, noluerunt ultro tradere seipsos ut invenirent misericordiam in conspectu vestro.</span> <span class="verse"><a name="13">13</a>Hac de causa cogitavi mecum, dicens : Vadam ad faciem principis Holofernis, ut indicem illi secreta illorum, et ostendam illi quo aditu possit obtinere eos, ita ut non cadat vir unus de exercitu ejus.</span> <span class="verse"><a name="14">14</a>Et cum audissent viri illi verba ejus, considerabant faciem ejus, et erat in oculis eorum stupor, quoniam pulchritudinem ejus mirabantur nimis.</span> <span class="verse"><a name="15">15</a>Et dixerunt ad eam : Conservasti animam tuam, eo quod tale reperisti consilium, ut descenderes ad dominum nostrum.</span> <span class="verse"><a name="16">16</a>Hoc autem scias, quoniam cum steteris in conspectu ejus, bene tibi faciet, et eris gratissima in corde ejus. Duxeruntque illam ad tabernaculum Holofernis, annuntiantes eam.</span> <span class="verse"><a name="17">17</a>Cumque intrasset ante faciem ejus, statim captus est in suis oculis Holofernes.</span> <span class="verse"><a name="18">18</a>Dixeruntque ad eum satellites ejus : Quis contemnat populum Hebrorum, qui tam decoras mulieres habent, ut non pro his merito pugnare contra eos debeamus ?</span> <span class="verse"><a name="19">19</a>Videns itaque Judith Holofernem sedentem in conopeo, quod erat ex purpura, et auro, et smaragdo, et lapidibus pretiosis intextum,</span> <span class="verse"><a name="20">20</a>et cum in faciem ejus intendisset, adoravit eum, prosternens se super terram. Et elevaverunt eam servi Holofernis, jubente domino suo.</span> </p></div</div></div></body></html>