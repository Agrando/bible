<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/gen">Genesis</a> &gt <strong>Chapter 29</strong></div><p><span class="verse"><a name="1">1</a>Profectus ergo Jacob venit in terram orientalem.</span> <span class="verse"><a name="2">2</a>Et vidit puteum in agro, tres quoque greges ovium accubantes juxta eum : nam ex illo adaquabantur pecora, et os ejus grandi lapide claudebatur.</span> <span class="verse"><a name="3">3</a>Morisque erat ut cunctis ovibus congregatis devolverent lapidem, et refectis gregibus rursum super os putei ponerent.</span> <span class="verse"><a name="4">4</a>Dixitque ad pastores : Fratres, unde estis ? Qui responderunt : De Haran.</span> <span class="verse"><a name="5">5</a>Quos interrogans, Numquid, ait, nostis Laban filium Nachor ? Dixerunt : Novimus.</span> <span class="verse"><a name="6">6</a>Sanusne est ? inquit. Valet, inquiunt : et ecce Rachel filia ejus venit cum grege suo.</span> <span class="verse"><a name="7">7</a>Dixitque Jacob : Adhuc multum diei superest, nec est tempus ut reducantur ad caulas greges : date ante potum ovibus, et sic eas ad pastum reducite.</span> <span class="verse"><a name="8">8</a>Qui responderunt : Non possumus, donec omnia pecora congregentur, et amoveamus lapidem de ore putei, ut adaquemus greges.</span> <span class="verse"><a name="9">9</a>Adhuc loquebantur, et ecce Rachel veniebat cum ovibus patris sui : nam gregem ipsa pascebat.</span> <span class="verse"><a name="10">10</a>Quam cum vidisset Jacob, et sciret consobrinam suam, ovesque Laban avunculi sui, amovit lapidem quo puteus claudebatur.</span> <span class="verse"><a name="11">11</a>Et adaquato grege, osculatus est eam : et elevata voce flevit,</span> <span class="verse"><a name="12">12</a>et indicavit ei quod frater esset patris sui, et filius Rebecc : at illa festinans nuntiavit patri suo.</span> <span class="verse"><a name="13">13</a>Qui cum audisset venisse Jacob filium sororis su, cucurrit obviam ei : complexusque eum, et in oscula ruens, duxit in domum suam. Auditis autem causis itineris,</span> <span class="verse"><a name="14">14</a>respondit : Os meum es, et caro mea. Et postquam impleti sunt dies mensis unius,</span> <span class="verse"><a name="15">15</a>dixit ei : Num quia frater meus es, gratis servies mihi ? dic quid mercedis accipias.</span> <span class="verse"><a name="16">16</a>Habebat vero duas filias : nomen majoris Lia, minor vero appellabatur Rachel.</span> <span class="verse"><a name="17">17</a>Sed Lia lippis erat oculis : Rachel decora facie, et venusto aspectu.</span> <span class="verse"><a name="18">18</a>Quam diligens Jacob, ait : Serviam tibi pro Rachel filia tua minore, septem annis.</span> <span class="verse"><a name="19">19</a>Respondit Laban : Melius est ut tibi eam dem quam alteri viro : mane apud me.</span> <span class="verse"><a name="20">20</a>Servivit ergo Jacob pro Rachel septem annis : et videbantur illi pauci dies pr amoris magnitudine.</span> <span class="verse"><a name="21">21</a>Dixitque ad Laban : Da mihi uxorem meam : quia jam tempus impletum est, ut ingrediar ad illam.</span> <span class="verse"><a name="22">22</a>Qui vocatis multis amicorum turbis ad convivium, fecit nuptias.</span> <span class="verse"><a name="23">23</a>Et vespere Liam filiam suam introduxit ad eum,</span> <span class="verse"><a name="24">24</a>dans ancillam fili, Zelpham nomine. Ad quam cum ex more Jacob fuisset ingressus, facto mane vidit Liam :</span> <span class="verse"><a name="25">25</a>et dixit ad socerum suum : Quid est quod facere voluisti ? nonne pro Rachel servivi tibi ? quare imposuisti mihi ?</span> <span class="verse"><a name="26">26</a>Respondit Laban : Non est in loco nostro consuetudinis, ut minores ante tradamus ad nuptias.</span> <span class="verse"><a name="27">27</a>Imple hebdomadam dierum hujus copul : et hanc quoque dabo tibi pro opere quo serviturus es mihi septem annis aliis.</span> <span class="verse"><a name="28">28</a>Acquievit placito : et hebdomada transacta, Rachel duxit uxorem :</span> <span class="verse"><a name="29">29</a>cui pater servam Balam tradiderat.</span> <span class="verse"><a name="30">30</a>Tandemque potitus optatis nuptiis, amorem sequentis priori prtulit, serviens apud eum septem annis aliis.</span> <span class="verse"><a name="31">31</a>Videns autem Dominus quod despiceret Liam, aperuit vulvam ejus, sorore sterili permanente.</span> <span class="verse"><a name="32">32</a>Qu conceptum genuit filium, vocavitque nomen ejus Ruben, dicens : Vidit Dominus humilitatem meam : nunc amabit me vir meus.</span> <span class="verse"><a name="33">33</a>Rursumque concepit et peperit filium, et ait : Quoniam audivit me Dominus haberi contemptui, dedit etiam istum mihi ; vocavitque nomen ejus Simeon.</span> <span class="verse"><a name="34">34</a>Concepitque tertio, et genuit alium filium : dixitque : Nunc quoque copulabitur mihi maritus meus : eo quod pepererim ei tres filios : et idcirco appellavit nomen ejus Levi.</span> <span class="verse"><a name="35">35</a>Quarto concepit, et peperit filium, et ait : Modo confitebor Domino, et ob hoc vocavit eum Judam : cessavitque parere.</span> </p></div</div></div></body></html>