<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/gen/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/gen">Genesis</a> &gt <strong>Chapter 5</strong></div><p><span class="verse"><a name="1">1</a>Hic est liber generationis Adam. In die qua creavit Deus hominem, ad similitudinem Dei fecit illum.</span> <span class="verse"><a name="2">2</a>Masculum et feminam creavit eos, et benedixit illis : et vocavit nomen eorum Adam, in die quo creati sunt.</span> <span class="verse"><a name="3">3</a>Vixit autem Adam centum triginta annis : et genuit ad imaginem et similitudinem suam, vocavitque nomen ejus Seth.</span> <span class="verse"><a name="4">4</a>Et facti sunt dies Adam, postquam genuit Seth, octingenti anni : genuitque filios et filias.</span> <span class="verse"><a name="5">5</a>Et factum est omne tempus quod vixit Adam, anni nongenti triginta, et mortuus est.</span> <span class="verse"><a name="6">6</a>Vixit quoque Seth centum quinque annis, et genuit Enos.</span> <span class="verse"><a name="7">7</a>Vixitque Seth, postquam genuit Enos, octingentis septem annis, genuitque filios et filias.</span> <span class="verse"><a name="8">8</a>Et facti sunt omnes dies Seth nongentorum duodecim annorum, et mortuus est.</span> <span class="verse"><a name="9">9</a>Vixit vero Enos nonaginta annis, et genuit Cainan.</span> <span class="verse"><a name="10">10</a>Post cujus ortum vixit octingentis quindecim annis, et genuit filios et filias.</span> <span class="verse"><a name="11">11</a>Factique sunt omnes dies Enos nongenti quinque anni, et mortuus est.</span> <span class="verse"><a name="12">12</a>Vixit quoque Cainan septuaginta annis, et genuit Malaleel.</span> <span class="verse"><a name="13">13</a>Et vixit Cainan, postquam genuit Malaleel, octingentis quadraginta annis, genuitque filios et filias.</span> <span class="verse"><a name="14">14</a>Et facti sunt omnes dies Cainan nongenti decem anni, et mortuus est.</span> <span class="verse"><a name="15">15</a>Vixit autem Malaleel sexaginta quinque annis, et genuit Jared.</span> <span class="verse"><a name="16">16</a>Et vixit Malaleel, postquam genuit Jared, octingentis triginta annis, et genuit filios et filias.</span> <span class="verse"><a name="17">17</a>Et facti sunt omnes dies Malaleel octingenti nonaginta quinque anni, et mortuus est.</span> <span class="verse"><a name="18">18</a>Vixitque Jared centum sexaginta duobus annis, et genuit Henoch.</span> <span class="verse"><a name="19">19</a>Et vixit Jared, postquam genuit Henoch, octingentis annis, et genuit filios et filias.</span> <span class="verse"><a name="20">20</a>Et facti sunt omnes dies Jared nongenti sexaginta duo anni, et mortuus est.</span> <span class="verse"><a name="21">21</a>Porro Henoch vixit sexaginta quinque annis, et genuit Mathusalam.</span> <span class="verse"><a name="22">22</a>Et ambulavit Henoch cum Deo : et vixit, postquam genuit Mathusalam, trecentis annis, et genuit filios et filias.</span> <span class="verse"><a name="23">23</a>Et facti sunt omnes dies Henoch trecenti sexaginta quinque anni.</span> <span class="verse"><a name="24">24</a>Ambulavitque cum Deo, et non apparuit : quia tulit eum Deus.</span> <span class="verse"><a name="25">25</a>Vixit quoque Mathusala centum octoginta septem annis, et genuit Lamech.</span> <span class="verse"><a name="26">26</a>Et vixit Mathusala, postquam genuit Lamech, septingentis octoginta duobus annis, et genuit filios et filias.</span> <span class="verse"><a name="27">27</a>Et facti sunt omnes dies Mathusala nongenti sexaginta novem anni, et mortuus est.</span> <span class="verse"><a name="28">28</a>Vixit autem Lamech centum octoginta duobus annis, et genuit filium :</span> <span class="verse"><a name="29">29</a>vocavitque nomen ejus No, dicens : Iste consolabitur nos ab operibus et laboribus manuum nostrarum in terra, cui maledixit Dominus.</span> <span class="verse"><a name="30">30</a>Vixitque Lamech, postquam genuit No, quingentis nonaginta quinque annis, et genuit filios et filias.</span> <span class="verse"><a name="31">31</a>Et facti sunt omnes dies Lamech septingenti septuaginta septem anni, et mortuus est. No vero cum quingentorum esset annorum, genuit Sem, Cham et Japheth.</span> </p></div</div></div></body></html>