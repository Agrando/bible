<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/gen/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/gen">Genesis</a> &gt <strong>Chapter 31</strong></div><p><span class="verse"><a name="1">1</a>Postquam autem audivit verba filiorum Laban dicentium : Tulit Jacob omnia qu fuerunt patris nostri, et de illius facultate ditatus, factus est inclytus :</span> <span class="verse"><a name="2">2</a>animadvertit quoque faciem Laban, quod non esset erga se sicut heri et nudiustertius,</span> <span class="verse"><a name="3">3</a>maxime dicente sibi Domino : Revertere in terram patrum tuorum, et ad generationem tuam, eroque tecum.</span> <span class="verse"><a name="4">4</a>Misit, et vocavit Rachel et Liam in agrum, ubi pascebat greges,</span> <span class="verse"><a name="5">5</a>dixitque eis : Video faciem patris vestri quod non sit erga me sicut heri et nudiustertius : Deus autem patris mei fuit mecum.</span> <span class="verse"><a name="6">6</a>Et ips nostis quod totis viribus meis servierim patri vestro.</span> <span class="verse"><a name="7">7</a>Sed et pater vester circumvenit me et mutavit mercedem meam decem vicibus : et tamen non dimisit eum Deus ut noceret mihi.</span> <span class="verse"><a name="8">8</a>Si quando dixit : Vari erunt mercedes tu : pariebant omnes oves varios ftus ; quando vero e contrario, ait : Alba quque accipies pro mercede : omnes greges alba pepererunt.</span> <span class="verse"><a name="9">9</a>Tulitque Deus substantiam patris vestri, et dedit mihi.</span> <span class="verse"><a name="10">10</a>Postquam enim conceptus ovium tempus advenerat, levavi oculos meos, et vidi in somnis ascendentes mares super feminas, varios et maculosos, et diversorum colorum.</span> <span class="verse"><a name="11">11</a>Dixitque angelus Dei ad me in somnis : Jacob ? Et ego respondi : Adsum.</span> <span class="verse"><a name="12">12</a>Qui ait : Leva oculos tuos, et vide universos masculos ascendentes super feminas, varios, maculosos, atque respersos. Vidi enim omnia qu fecit tibi Laban.</span> <span class="verse"><a name="13">13</a>Ego sum Deus Bethel, ubi unxisti lapidem, et votum vovisti mihi. Nunc ergo surge, et egredere de terra hac, revertens in terram nativitatis tu.</span> <span class="verse"><a name="14">14</a>Responderuntque Rachel et Lia : Numquid habemus residui quidquam in facultatibus et hreditate domus patris nostri ?</span> <span class="verse"><a name="15">15</a>nonne quasi alienas reputavit nos, et vendidit, comeditque pretium nostrum ?</span> <span class="verse"><a name="16">16</a>Sed Deus tulit opes patris nostri, et eas tradidit nobis, ac filiis nostris : unde omnia qu prcepit tibi Deus, fac.</span> <span class="verse"><a name="17">17</a>Surrexit itaque Jacob, et impositis liberis ac conjugibus suis super camelos, abiit.</span> <span class="verse"><a name="18">18</a>Tulitque omnem substantiam suam, et greges, et quidquid in Mesopotamia acquisierat, pergens ad Isaac patrem suum in terram Chanaan.</span> <span class="verse"><a name="19">19</a>Eo tempore ierat Laban ad tondendas oves, et Rachel furata est idola patris sui.</span> <span class="verse"><a name="20">20</a>Noluitque Jacob confiteri socero suo quod fugeret.</span> <span class="verse"><a name="21">21</a>Cumque abiisset tam ipse quam omnia qu juris sui erant, et amne transmisso pergeret contra montem Galaad,</span> <span class="verse"><a name="22">22</a>nuntiatum est Laban die tertio quod fugeret Jacob.</span> <span class="verse"><a name="23">23</a>Qui, assumptis fratribus suis, persecutus est eum diebus septem : et comprehendit eum in monte Galaad.</span> <span class="verse"><a name="24">24</a>Viditque in somnis dicentem sibi Deum : Cave ne quidquam aspere loquaris contra Jacob.</span> <span class="verse"><a name="25">25</a>Jamque Jacob extenderat in monte tabernaculum : cumque ille consecutus fuisset eum cum fratribus suis, in eodem monte Galaad fixit tentorium.</span> <span class="verse"><a name="26">26</a>Et dixit ad Jacob : Quare ita egisti, ut clam me abigeres filias meas quasi captivas gladio ?</span> <span class="verse"><a name="27">27</a>cur ignorante me fugere voluisti, nec indicare mihi, ut prosequerer te cum gaudio, et canticis, et tympanis, et citharis ?</span> <span class="verse"><a name="28">28</a>Non es passus ut oscularer filios meos et filias : stulte operatus es : et nunc quidem</span> <span class="verse"><a name="29">29</a>valet manus mea reddere tibi malum : sed Deus patris vestri heri dixit mihi : Cave ne loquaris contra Jacob quidquam durius.</span> <span class="verse"><a name="30">30</a>Esto, ad tuos ire cupiebas, et desiderio erat tibi domus patris tui : cur furatus es deos meos ?</span> <span class="verse"><a name="31">31</a>Respondit Jacob : Quod inscio te profectus sum, timui ne violenter auferres filias tuas.</span> <span class="verse"><a name="32">32</a>Quod autem furti me arguis : apud quemcumque inveneris deos tuos, necetur coram fratribus nostris : scrutare, quidquid tuorum apud me inveneris, et aufer. Hc dicens, ignorabat quod Rachel furata esset idola.</span> <span class="verse"><a name="33">33</a>Ingressus itaque Laban tabernaculum Jacob, et Li, et utriusque famul, non invenit. Cumque intrasset tentorium Rachelis,</span> <span class="verse"><a name="34">34</a>illa festinans abscondit idola subter stramenta cameli, et sedit desuper : scrutantique omne tentorium, et nihil invenienti,</span> <span class="verse"><a name="35">35</a>ait : Ne irascatur dominus meus quod coram te assurgere nequeo : quia juxta consuetudinem feminarum nunc accidit mihi : sic delusa sollicitudo qurentis est.</span> <span class="verse"><a name="36">36</a>Tumensque Jacob, cum jurgio ait : Quam ob culpam meam, et ob quod peccatum meum sic exarsisti post me,</span> <span class="verse"><a name="37">37</a>et scrutatus es omnem supellectilem meam ? quid invenisti de cuncta substantia domus tu ? pone hic coram fratribus meis, et fratribus tuis, et judicent inter me et te.</span> <span class="verse"><a name="38">38</a>Idcirco viginti annis fui tecum ? oves tu et capr steriles non fuerunt, arietes gregis tui non comedi :</span> <span class="verse"><a name="39">39</a>nec captum a bestia ostendi tibi, ego damnum omne reddebam : quidquid furto peribat, a me exigebas :</span> <span class="verse"><a name="40">40</a>die noctuque stu urebar, et gelu, fugiebatque somnus ab oculis meis.</span> <span class="verse"><a name="41">41</a>Sicque per viginti annos in domo tua servivi tibi, quatuordecim pro filiabus, et sex pro gregibus tuis : immutasti quoque mercedem meam decem vicibus.</span> <span class="verse"><a name="42">42</a>Nisi Deus patris mei Abraham, et timor Isaac affuisset mihi, forsitan modo nudum me demisisses : afflictionem meam et laborem manuum mearum respexit Deus, et arguit te heri.</span> <span class="verse"><a name="43">43</a>Respondit ei Laban : Fili me et filii, et greges tui, et omnia qu cernis, mea sunt : quid possum facere filiis et nepotibus meis ?</span> <span class="verse"><a name="44">44</a>Veni ergo, et ineamus fdus, ut sit in testimonium inter me et te.</span> <span class="verse"><a name="45">45</a>Tulit itaque Jacob lapidem, et erexit illum in titulum :</span> <span class="verse"><a name="46">46</a>dixitque fratribus suis : Afferte lapides. Qui congregantes fecerunt tumulum, comederuntque super eum :</span> <span class="verse"><a name="47">47</a>quem vocavit Laban Tumulum testis : et Jacob, Acervum testimonii, uterque juxta proprietatem lingu su.</span> <span class="verse"><a name="48">48</a>Dixitque Laban : Tumulus iste erit testis inter me et te hodie, et idcirco appellatum est nomen ejus Galaad, id est, Tumulus testis.</span> <span class="verse"><a name="49">49</a>Intueatur et judicet Dominus inter nos quando recesserimus a nobis,</span> <span class="verse"><a name="50">50</a>si afflixeris filias meas, et si introduxeris alias uxores super eas : nullus sermonis nostri testis est absque Deo, qui prsens respicit.</span> <span class="verse"><a name="51">51</a>Dixitque rursus ad Jacob : En tumulus hic, et lapis quem erexi inter me et te,</span> <span class="verse"><a name="52">52</a>testis erit : tumulus, inquam, iste et lapis sint in testimonium, si aut ego transiero illum pergens ad te, aut tu prterieris, malum mihi cogitans.</span> <span class="verse"><a name="53">53</a>Deus Abraham, et Deus Nachor, judicet inter nos, Deus patris eorum. Juravit ergo Jacob per timorem patris sui Isaac :</span> <span class="verse"><a name="54">54</a>immolatisque victimis in monte, vocavit fratres suos ut ederent panem. Qui cum comedissent, manserunt ibi :</span> <span class="verse"><a name="55">55</a>Laban vero de nocte consurgens, osculatus est filios, et filias suas, et benedixit illis : reversusque est in locum suum.</span> </p></div</div></div></body></html>