<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/gen/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/gen">Genesis</a> &gt <strong>Chapter 38</strong></div><p><span class="verse"><a name="1">1</a>Eodem tempore, descendens Judas a fratribus suis, divertit ad virum Odollamitem, nomine Hiram.</span> <span class="verse"><a name="2">2</a>Viditque ibi filiam hominis Chanani, vocabulo Sue : et accepta uxore, ingressus est ad eam.</span> <span class="verse"><a name="3">3</a>Qu concepit, et peperit filium, et vocavit nomen ejus Her.</span> <span class="verse"><a name="4">4</a>Rursumque concepto ftu, natum filium vocavit Onan.</span> <span class="verse"><a name="5">5</a>Tertium quoque peperit : quem appellavit Sela ; quo nato, parere ultra cessavit.</span> <span class="verse"><a name="6">6</a>Dedit autem Judas uxorem primogenito suo Her, nomine Thamar.</span> <span class="verse"><a name="7">7</a>Fuit quoque Her primogenitus Jud nequam in conspectu Domini : et ab eo occisus est.</span> <span class="verse"><a name="8">8</a>Dixit ergo Judas ad Onan filium suum : Ingredere uxorem fratris tui, et sociare illi, ut suscites semen fratri tuo.</span> <span class="verse"><a name="9">9</a>Ille sciens non sibi nasci filios, introiens ad uxorem fratris sui, semen fundebat in terram, ne liberi fratris nomine nascerentur.</span> <span class="verse"><a name="10">10</a>Et idcirco percussit eum Dominus, quod rem detestabilem faceret.</span> <span class="verse"><a name="11">11</a>Quam ob rem dixit Judas Thamar nurui su : Esto vidua in domo patris tui, donec crescat Sela filius meus : timebat enim ne et ipse moreretur, sicut fratres ejus. Qu abiit, et habitavit in domo patris sui.</span> <span class="verse"><a name="12">12</a>Evolutis autem multis diebus, mortua est filia Sue uxor Jud : qui, post luctum consolatione suscepta, ascendebat ad tonsores ovium suarum, ipse et Hiras opilio gregis Odollamites, in Thamnas.</span> <span class="verse"><a name="13">13</a>Nuntiatumque est Thamar quod socer illius ascenderet in Thamnas ad tondendas oves.</span> <span class="verse"><a name="14">14</a>Qu, depositis viduitatis vestibus, assumpsit theristrum : et mutato habitu, sedit in bivio itineris, quod ducit Thamnam : eo quod crevisset Sela, et non eum accepisset maritum.</span> <span class="verse"><a name="15">15</a>Quam cum vidisset Judas, suspicatus est esse meretricem : operuerat enim vultum suum, ne agnosceretur.</span> <span class="verse"><a name="16">16</a>Ingrediensque ad eam, ait : Dimitte me ut coam tecum : nesciebat enim quod nurus sua esset. Qua respondente : Quid dabis mihi ut fruaris concubitu meo ?</span> <span class="verse"><a name="17">17</a>dixit : Mittam tibi hdam de gregibus. Rursumque illa dicente : Patiar quod vis, si dederis mihi arrhabonem, donec mittas quod polliceris.</span> <span class="verse"><a name="18">18</a>Ait Judas : Quid tibi vis pro arrhabone dari ? Respondit : Annulum tuum, et armillam, et baculum quem manu tenes. Ad unum igitur coitum mulier concepit,</span> <span class="verse"><a name="19">19</a>et surgens abiit : depositoque habitu quem sumpserat, induta est viduitatis vestibus.</span> <span class="verse"><a name="20">20</a>Misit autem Judas hdum per pastorem suum Odollamitem, ut reciperet pignus quod dederat mulieri : qui cum non invenisset eam,</span> <span class="verse"><a name="21">21</a>interrogavit homines loci illius : Ubi est mulier qu sedebat in bivio ? Respondentibus cunctis : Non fuit in loco ista meretrix.</span> <span class="verse"><a name="22">22</a>Reversus est ad Judam, et dixit ei : Non inveni eam : sed et homines loci illius dixerunt mihi, numquam sedisse ibi scortum.</span> <span class="verse"><a name="23">23</a>Ait Judas : Habeat sibi, certe mendacii arguere nos non potest, ego misi hdum quem promiseram : et tu non invenisti eam.</span> <span class="verse"><a name="24">24</a>Ecce autem post tres menses nuntiaverunt Jud, dicentes : Fornicata est Thamar nurus tua, et videtur uterus illius intumescere. Dixitque Judas : Producite eam ut comburatur.</span> <span class="verse"><a name="25">25</a>Qu cum duceretur ad pnam, misit ad socerum suum, dicens : De viro, cujus hc sunt, concepi : cognosce cujus sit annulus, et armilla, et baculus.</span> <span class="verse"><a name="26">26</a>Qui, agnitis muneribus, ait : Justior me est : quia non tradidi eam Sela filio meo. Attamen ultra non cognovit eam.</span> <span class="verse"><a name="27">27</a>Instante autem partu, apparuerunt gemini in utero : atque in ipsa effusione infantium unus protulit manum, in qua obstetrix ligavit coccinum, dicens :</span> <span class="verse"><a name="28">28</a>Iste egredietur prior.</span> <span class="verse"><a name="29">29</a>Illo vero retrahente manum, egressus est alter : dixitque mulier : Quare divisa est propter te maceria ? et ob hanc causam, vocavit nomen ejus Phares.</span> <span class="verse"><a name="30">30</a>Postea egressus est frater ejus, in cujus manu erat coccinum : quem appellavit Zara.</span> </p></div</div></div></body></html>