<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/gen/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/gen">Genesis</a> &gt <strong>Chapter 40</strong></div><p><span class="verse"><a name="1">1</a>His ita gestis, accidit ut peccarent duo eunuchi, pincerna regis gypti, et pistor, domino suo.</span> <span class="verse"><a name="2">2</a>Iratusque contra eos Pharao (nam alter pincernis prerat, alter pistoribus),</span> <span class="verse"><a name="3">3</a>misit eos in carcerem principis militum, in quo erat vinctus et Joseph.</span> <span class="verse"><a name="4">4</a>At custos carceris tradidit eos Joseph, qui et ministrabat eis : aliquantulum temporis fluxerat, et illi in custodia tenebantur.</span> <span class="verse"><a name="5">5</a>Videruntque ambo somnium nocte una, juxta interpretationem congruam sibi :</span> <span class="verse"><a name="6">6</a>ad quos cum introisset Joseph mane, et vidisset eos tristes,</span> <span class="verse"><a name="7">7</a>sciscitatus est eos, dicens : Cur tristior est hodie solito facies vestra ?</span> <span class="verse"><a name="8">8</a>Qui responderunt : Somnium vidimus, et non est qui interpretetur nobis. Dixitque ad eos Joseph : Numquid non Dei est interpretatio ? referte mihi quid videritis.</span> <span class="verse"><a name="9">9</a>Narravit prior, prpositus pincernarum, somnium suum : Videbam coram me vitem,</span> <span class="verse"><a name="10">10</a>in qua erant tres propagines, crescere paulatim in gemmas, et post flores uvas maturescere :</span> <span class="verse"><a name="11">11</a>calicemque Pharaonis in manu mea : tuli ergo uvas, et expressi in calicem quem tenebam, et tradidi poculum Pharaoni.</span> <span class="verse"><a name="12">12</a>Respondit Joseph : Hc est interpretatio somnii : tres propagines, tres adhuc dies sunt :</span> <span class="verse"><a name="13">13</a>post quos recordabitur Pharao ministerii tui, et restituet te in gradum pristinum : dabisque ei calicem juxta officium tuum, sicut ante facere consueveras.</span> <span class="verse"><a name="14">14</a>Tantum memento mei, cum bene tibi fuerit, et facias mecum misericordiam : ut suggeras Pharaoni ut educat me de isto carcere :</span> <span class="verse"><a name="15">15</a>quia furto sublatus sum de terra Hebrorum, et hic innocens in lacum missus sum.</span> <span class="verse"><a name="16">16</a>Videns pistorum magister quod prudenter somnium dissolvisset, ait : Et ego vidi somnium : quod tria canistra farin haberem super caput meum :</span> <span class="verse"><a name="17">17</a>et in uno canistro quod erat excelsius, portare me omnes cibos qui fiunt arte pistoria, avesque comedere ex eo.</span> <span class="verse"><a name="18">18</a>Respondit Joseph : Hc est interpretatio somnii : tria canistra, tres adhuc dies sunt :</span> <span class="verse"><a name="19">19</a>post quos auferet Pharao caput tuum, ac suspendet te in cruce, et lacerabunt volucres carnes tuas.</span> <span class="verse"><a name="20">20</a>Exinde dies tertius natalitius Pharaonis erat : qui faciens grande convivium pueris suis, recordatus est inter epulas magistri pincernarum, et pistorum principis.</span> <span class="verse"><a name="21">21</a>Restituitque alterum in locum suum, ut porrigeret ei poculum :</span> <span class="verse"><a name="22">22</a>alterum suspendit in patibulo, ut conjectoris veritas probaretur.</span> <span class="verse"><a name="23">23</a>Et tamen succedentibus prosperis, prpositus pincernarum oblitus est interpretis sui.</span> </p></div</div></div></body></html>