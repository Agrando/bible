<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/gen/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/gen">Genesis</a> &gt <strong>Chapter 11</strong></div><p><span class="verse"><a name="1">1</a>Erat autem terra labii unius, et sermonum eorumdem.</span> <span class="verse"><a name="2">2</a>Cumque proficiscerentur de oriente, invenerunt campum in terra Senaar, et habitaverunt in eo.</span> <span class="verse"><a name="3">3</a>Dixitque alter ad proximum suum : Venite, faciamus lateres, et coquamus eos igni. Habueruntque lateres pro saxis, et bitumen pro cmento :</span> <span class="verse"><a name="4">4</a>et dixerunt : Venite, faciamus nobis civitatem et turrim, cujus culmen pertingat ad clum : et celebremus nomen nostrum antequam dividamur in universas terras.</span> <span class="verse"><a name="5">5</a>Descendit autem Dominus ut videret civitatem et turrim, quam dificabant filii Adam,</span> <span class="verse"><a name="6">6</a>et dixit : Ecce, unus est populus, et unum labium omnibus : cperuntque hoc facere, nec desistent a cogitationibus suis, donec eas opere compleant.</span> <span class="verse"><a name="7">7</a>Venite igitur, descendamus, et confundamus ibi linguam eorum, ut non audiat unusquisque vocem proximi sui.</span> <span class="verse"><a name="8">8</a>Atque ita divisit eos Dominus ex illo loco in universas terras, et cessaverunt dificare civitatem.</span> <span class="verse"><a name="9">9</a>Et idcirco vocatum est nomen ejus Babel, quia ibi confusum est labium univers terr : et inde dispersit eos Dominus super faciem cunctarum regionum.</span> <span class="verse"><a name="10">10</a>H sunt generationes Sem : Sem erat centum annorum quando genuit Arphaxad, biennio post diluvium.</span> <span class="verse"><a name="11">11</a>Vixitque Sem, postquam genuit Arphaxad, quingentis annis : et genuit filios et filias.</span> <span class="verse"><a name="12">12</a>Porro Arphaxad vixit triginta quinque annis, et genuit Sale.</span> <span class="verse"><a name="13">13</a>Vixitque Arphaxad, postquam genuit Sale, trecentis tribus annis : et genuit filios et filias.</span> <span class="verse"><a name="14">14</a>Sale quoque vixit triginta annis, et genuit Heber.</span> <span class="verse"><a name="15">15</a>Vixitque Sale, postquam genuit Heber, quadringentis tribus annis : et genuit filios et filias.</span> <span class="verse"><a name="16">16</a>Vixit autem Heber triginta quatuor annis, et genuit Phaleg.</span> <span class="verse"><a name="17">17</a>Et vixit Heber postquam genuit Phaleg, quadringentis triginta annis : et genuit filios et filias.</span> <span class="verse"><a name="18">18</a>Vixit quoque Phaleg triginta annis, et genuit Reu.</span> <span class="verse"><a name="19">19</a>Vixitque Phaleg, postquam genuit Reu, ducentis novem annis : et genuit filios et filias.</span> <span class="verse"><a name="20">20</a>Vixit autem Reu triginta duobus annis, et genuit Sarug.</span> <span class="verse"><a name="21">21</a>Vixit quoque Reu, postquam genuit Sarug, ducentis septem annis : et genuit filios et filias.</span> <span class="verse"><a name="22">22</a>Vixit vero Sarug triginta annis, et genuit Nachor.</span> <span class="verse"><a name="23">23</a>Vixitque Sarug, postquam genuit Nachor, ducentis annis : et genuit filios et filias.</span> <span class="verse"><a name="24">24</a>Vixit autem Nachor viginti novem annis, et genuit Thare.</span> <span class="verse"><a name="25">25</a>Vixitque Nachor, postquam genuit Thare, centum decem et novem annis : et genuit filios et filias.</span> <span class="verse"><a name="26">26</a>Vixitque Thare septuaginta annis, et genuit Abram, et Nachor, et Aran.</span> <span class="verse"><a name="27">27</a>H sunt autem generationes Thare : Thare genuit Abram, Nachor et Aran. Porro Aran genuit Lot.</span> <span class="verse"><a name="28">28</a>Mortuusque est Aran ante Thare patrem suum, in terra nativitatis su, in Ur Chaldorum.</span> <span class="verse"><a name="29">29</a>Duxerunt autem Abram et Nachor uxores : nomen uxoris Abram, Sarai : et nomen uxoris Nachor, Melcha filia Aran, patris Melch, et patris Jesch.</span> <span class="verse"><a name="30">30</a>Erat autem Sarai sterilis, nec habebat liberos.</span> <span class="verse"><a name="31">31</a>Tulit itaque Thare Abram filium suum, et Lot filium Aran, filium filii sui, et Sarai nurum suam, uxorem Abram filii sui, et eduxit eos de Ur Chaldorum, ut irent in terram Chanaan : veneruntque usque Haran, et habitaverunt ibi.</span> <span class="verse"><a name="32">32</a>Et facti sunt dies Thare ducentorum quinque annorum, et mortuus est in Haran.</span> </p></div</div></div></body></html>