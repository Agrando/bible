<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/gen/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/gen">Genesis</a> &gt <strong>Chapter 20</strong></div><p><span class="verse"><a name="1">1</a>Profectus inde Abraham in terram australem, habitavit inter Cades et Sur : et peregrinatus est in Geraris.</span> <span class="verse"><a name="2">2</a>Dixitque de Sara uxore suo : Soror mea est. Misit ergo Abimelech rex Gerar, et tulit eam.</span> <span class="verse"><a name="3">3</a>Venit autem Deus ad Abimelech per somnium nocte, et ait illi : En morieris propter mulierem quam tulisti : habet enim virum.</span> <span class="verse"><a name="4">4</a>Abimelech vero non tetigerat eam, et ait : Domine, num gentem ignorantem et justam interficies ?</span> <span class="verse"><a name="5">5</a>nonne ipse dixit mihi : Soror mea est : et ipsa ait : Frater meus est ? In simplictate cordis mei, et munditia manuum mearum feci hoc.</span> <span class="verse"><a name="6">6</a>Dixitque ad eum Deus : Et ego scio quod simplici corde feceris : et ideo custodivi te ne peccares in me, et non dimisi ut tangeres eam.</span> <span class="verse"><a name="7">7</a>Nunc ergo redde viro suo uxorem, quia propheta est : et orabit pro te, et vives : si autem nolueris reddere, scito quod morte morieris tu, et omnia qu tua sunt.</span> <span class="verse"><a name="8">8</a>Statimque de nocte consurgens Abimelech, vocavit omnes servos suos : et locutus est universa verba hc in auribus eorum, timueruntque omnes viri valde.</span> <span class="verse"><a name="9">9</a>Vocavit autem Abimelech etiam Abraham, et dixit ei : Quid fecisti nobis ? quid peccavimus in te, quia induxisti super me et super regnum meum peccatum grande ? qu non debuisti facere, fecisti nobis.</span> <span class="verse"><a name="10">10</a>Rursumque expostulans, ait : Quid vidisti, ut hoc faceres ?</span> <span class="verse"><a name="11">11</a>Respondit Abraham : Cogitavi mecum, dicens : Forsitan non est timor Dei in loco isto : et interficient me propter uxorem meam :</span> <span class="verse"><a name="12">12</a>alias autem et vere soror mea est, filia patris mei, et non filia matris me, et duxi eam in uxorem.</span> <span class="verse"><a name="13">13</a>Postquam autem eduxit me Deus de domo patris mei, dixi ad eam : Hanc misericordiam facies mecum : in omni loco, ad quem ingrediemur, dices quod frater tuus sim.</span> <span class="verse"><a name="14">14</a>Tulit igitur Abimelech oves et boves, et servos et ancillas, et dedit Abraham : reddiditque illi Saram uxorem suam,</span> <span class="verse"><a name="15">15</a>et ait : Terra coram vobis est, ubicumque tibi placuerit habita.</span> <span class="verse"><a name="16">16</a>Sar autem dixit : Ecce mille argenteos dedi fratri tuo, hoc erit tibi in velamen oculorum ad omnes qui tecum sunt, et quocumque perrexeris : mementoque te deprehensam.</span> <span class="verse"><a name="17">17</a>Orante autem Abraham, sanavit Deus Abimelech et uxorem, ancillasque ejus, et pepererunt :</span> <span class="verse"><a name="18">18</a>concluserat enim Dominus omnem vulvam domus Abimelech propter Saram uxorem Abrah.</span> </p></div</div></div></body></html>