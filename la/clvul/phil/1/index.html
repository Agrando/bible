<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/phil/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/phil">Philippians</a> &gt <strong>Chapter 1</strong></div><p><span class="verse"><a name="1">1</a>Paulus et Timotheus, servi Jesu Christi, omnibus sanctis in Christo Jesu, qui sunt Philippis, cum episcopis et diaconibus.</span> <span class="verse"><a name="2">2</a>Gratia vobis, et pax a Deo Patre nostro, et Domino Jesu Christo.</span> <span class="verse"><a name="3">3</a>Gratias ago Deo meo in omni memoria vestri,</span> <span class="verse"><a name="4">4</a>semper in cunctis orationibus meis pro omnibus vobis, cum gaudio deprecationem faciens,</span> <span class="verse"><a name="5">5</a>super communicatione vestra in Evangelio Christi a prima die usque nunc.</span> <span class="verse"><a name="6">6</a>Confidens hoc ipsum, quia qui cpit in vobis opus bonum, perficiet usque in diem Christi Jesu :</span> <span class="verse"><a name="7">7</a>sicut est mihi justum hoc sentire pro omnibus vobis : eo quod habeam vos in corde, et in vinculis meis, et in defensione, et confirmatione Evangelii, socios gaudii mei omnes vos esse.</span> <span class="verse"><a name="8">8</a>Testis enim mihi est Deus, quomodo cupiam omnes vos in visceribus Jesu Christi.</span> <span class="verse"><a name="9">9</a>Et hoc oro, ut caritas vestra magis ac magis abundet in scientia, et in omni sensu :</span> <span class="verse"><a name="10">10</a>ut probetis potiora, ut sitis sinceri, et sine offensa in diem Christi,</span> <span class="verse"><a name="11">11</a>repleti fructu justiti per Jesum Christum, in gloriam et laudem Dei.</span> <span class="verse"><a name="12">12</a>Scire autem vos volo fratres, quia qu circa me sunt, magis ad profectum venerunt Evangelii :</span> <span class="verse"><a name="13">13</a>ita ut vincula mea manifesta fierent in Christo in omni prtorio, et in ceteris omnibus,</span> <span class="verse"><a name="14">14</a>et plures e fratribus in Domino confidentes vinculis meis, abundantius auderent sine timore verbum Dei loqui.</span> <span class="verse"><a name="15">15</a>Quidam quidem et propter invidiam et contentionem : quidam autem et propter bonam voluntatem Christum prdicant :</span> <span class="verse"><a name="16">16</a>quidam ex caritate, scientes quoniam in defensionem Evangelii positus sum.</span> <span class="verse"><a name="17">17</a>Quidam autem ex contentione Christum annuntiant non sincere, existimantes pressuram se suscitare vinculis meis.</span> <span class="verse"><a name="18">18</a>Quid enim ? Dum omni modo sive per occasionem, sive per veritatem, Christus annuntietur : et in hoc gaudeo, sed et gaudebo.</span> <span class="verse"><a name="19">19</a>Scio enim quia hoc mihi proveniet ad salutem, per vestram orationem, et subministrationem Spiritus Jesu Christi,</span> <span class="verse"><a name="20">20</a>secundum exspectationem et spem meam, quia in nullo confundar : sed in omni fiducia sicut semper, et nunc magnificabitur Christus in corpore meo, sive per vitam, sive per mortem.</span> <span class="verse"><a name="21">21</a>Mihi enim vivere Christus est, et mori lucrum.</span> <span class="verse"><a name="22">22</a>Quod si vivere in carne, hic mihi fructus operis est, et quid eligam ignoro.</span> <span class="verse"><a name="23">23</a>Coarctor autem e duobus : desiderium habens dissolvi, et esse cum Christo, multo magis melius :</span> <span class="verse"><a name="24">24</a>permanere autem in carne, necessarium propter vos.</span> <span class="verse"><a name="25">25</a>Et hoc confidens scio quia manebo, et permanebo omnibus vobis ad profectum vestrum, et gaudium fidei :</span> <span class="verse"><a name="26">26</a>ut gratulatio vestra abundet in Christo Jesu in me, per meum adventum iterum ad vos.</span> <span class="verse"><a name="27">27</a>Tantum digne Evangelio Christi conversamini : ut sive cum venero, et videro vos, sive absens audiam de vobis, quia statis in uno spiritu unanimes, collaborantes fidei Evangelii :</span> <span class="verse"><a name="28">28</a>et in nullo terreamini ab adversariis : qu illis est causa perditionis, vobis autem salutis, et hoc a Deo :</span> <span class="verse"><a name="29">29</a>quia vobis donatum est pro Christo, non solum ut in eum credatis, sed ut etiam pro illo patiamini :</span> <span class="verse"><a name="30">30</a>idem certamen habentes, quale et vidistis in me, et nunc audistis de me.</span> </p></div</div></div></body></html>