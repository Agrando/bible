<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/rom/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/rom">Romans</a> &gt <strong>Chapter 16</strong></div><p><span class="verse"><a name="1">1</a>Commendo autem vobis Phœben sororem nostram, quæ est in ministerio ecclesiæ, quæ est in Cenchris :</span> <span class="verse"><a name="2">2</a>ut eam suscipiatis in Domino digne sanctis : et assistatis ei in quocumque negotio vestri indiguerit : etenim ipsa quoque astitit multis, et mihi ipsi.</span> <span class="verse"><a name="3">3</a>Salutate Priscam et Aquilam, adjutores meos in Christo Jesu</span> <span class="verse"><a name="4">4</a>(qui pro anima mea suas cervices supposuerunt : quibus non solus ego gratias ago, sed et cunctæ ecclesiæ gentium),</span> <span class="verse"><a name="5">5</a>et domesticam ecclesiam eorum. Salutate Epænetum dilectum mihi, qui est primitivus Asiæ in Christo.</span> <span class="verse"><a name="6">6</a>Salutate Mariam, quæ multum laboravit in vobis.</span> <span class="verse"><a name="7">7</a>Salutate Andronicum et Juniam, cognatos, et concaptivos meos : qui sunt nobiles in Apostolis, qui et ante me fuerunt in Christo.</span> <span class="verse"><a name="8">8</a>Salutate Ampliatum dilectissimum mihi in Domino.</span> <span class="verse"><a name="9">9</a>Salutate Urbanum adjutorem nostrum in Christo Jesu, et Stachyn dilectum meum.</span> <span class="verse"><a name="10">10</a>Salutate Apellen probum in Christo.</span> <span class="verse"><a name="11">11</a>Salutate eos qui sunt ex Aristoboli domo. Salutate Herodionem cognatum meum. Salutate eos qui sunt ex Narcisi domo, qui sunt in Domino.</span> <span class="verse"><a name="12">12</a>Salutate Tryphænam et Tryphosam, quæ laborant in Domino. Salutate Persidem carissimam, quæ multum laboravit in Domino.</span> <span class="verse"><a name="13">13</a>Salutate Rufum electum in Domino, et matrem ejus, et meam.</span> <span class="verse"><a name="14">14</a>Salutate Asyncritum, Phlegontem, Hermam, Patrobam, Hermen, et qui cum eis sunt, fratres.</span> <span class="verse"><a name="15">15</a>Salutate Philologum et Juliam, Nereum, et sororem ejus, et Olympiadem, et omnes qui cum eis sunt, sanctos.</span> <span class="verse"><a name="16">16</a>Salutate invicem in osculo sancto. Salutant vos omnes ecclesiæ Christi.</span> <span class="verse"><a name="17">17</a>Rogo autem vos fratres, ut observetis eos qui dissensiones et offendicula, præter doctrinam, quam vos didicistis, faciunt, et declinate ab illis.</span> <span class="verse"><a name="18">18</a>Hujuscemodi enim Christo Domino nostro non serviunt, sed suo ventri : et per dulces sermones et benedictiones seducunt corda innocentium.</span> <span class="verse"><a name="19">19</a>Vestra enim obedientia in omnem locum divulgata est. Gaudeo igitur in vobis. Sed volo vos sapientes esse in bono, et simplices in malo.</span> <span class="verse"><a name="20">20</a>Deus autem pacis conterat Satanam sub pedibus vestris velociter. Gratia Domini nostri Jesu Christi vobiscum.</span> <span class="verse"><a name="21">21</a>Salutat vos Timotheus adjutor meus, et Lucius, et Jason, et Sosipater cognati mei.</span> <span class="verse"><a name="22">22</a>Saluto vos ego Tertius, qui scripsi epistolam, in Domino.</span> <span class="verse"><a name="23">23</a>Salutat vos Cajus hospes meus, et universa ecclesia. Salutat vos Erastus arcarius civitatis, et Quartus, frater.</span> <span class="verse"><a name="24">24</a>Gratia Domini nostri Jesu Christi cum omnibus vobis. Amen.</span> <span class="verse"><a name="25">25</a>Ei autem, qui potens est vos confirmare juxta Evangelium meum, et prædicationem Jesu Christi, secundum revelationem mysterii temporibus æternis taciti</span> <span class="verse"><a name="26">26</a>(quod nunc patefactum est per Scripturas prophetarum secundum præceptum æterni Dei, ad obeditionem fidei), in cunctis gentibus cogniti,</span> <span class="verse"><a name="27">27</a>soli sapienti Deo, per Jesum Christum, cui honor et gloria in sæcula sæculorum. Amen.</span> </p></div</div></div></body></html>