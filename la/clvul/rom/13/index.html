<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/rom/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/rom">Romans</a> &gt <strong>Chapter 13</strong></div><p><span class="verse"><a name="1">1</a>Omnis anima potestatibus sublimioribus subdita sit : non est enim potestas nisi a Deo : quæ autem sunt, a Deo ordinatæ sunt.</span> <span class="verse"><a name="2">2</a>Itaque qui resistit potestati, Dei ordinationi resistit. Qui autem resistunt, ipsi sibi damnationem acquirunt :</span> <span class="verse"><a name="3">3</a>nam principes non sunt timori boni operis, sed mali. Vis autem non timere potestatem ? Bonum fac : et habebis laudem ex illa :</span> <span class="verse"><a name="4">4</a>Dei enim minister est tibi in bonum. Si autem malum feceris, time : non enim sine causa gladium portat. Dei enim minister est : vindex in iram ei qui malum agit.</span> <span class="verse"><a name="5">5</a>Ideo necessitate subditi estote non solum propter iram, sed etiam propter conscientiam.</span> <span class="verse"><a name="6">6</a>Ideo enim et tributa præstatis : ministri enim Dei sunt, in hoc ipsum servientes.</span> <span class="verse"><a name="7">7</a>Reddite ergo omnibus debita : cui tribulatum, tributum : cui vectigal, vectigal : cui timorem, timorem : cui honorem, honorem.</span> <span class="verse"><a name="8">8</a>Nemini quidquam debeatis, nisi ut invicem diligatis : qui enim diligit proximum, legem implevit.</span> <span class="verse"><a name="9">9</a>Nam : non adultaberis : non occides : non furaberis : non falsum testimonium dices : non concupisces : et si quod est aliud mandatum, in hoc verbo instauratur : diliges proximum tuum sicut teipsum.</span> <span class="verse"><a name="10">10</a>Dilectio proximi malum non operatur. Plenitudo ergo legis est dilectio.</span> <span class="verse"><a name="11">11</a>Et hoc scientes tempus : quia hora est jam nos de somno surgere. Nunc enim propior est nostra salus, quam cum credidimus.</span> <span class="verse"><a name="12">12</a>Nox præcessit, dies autem appropinquavit. Abjiciamus ergo opera tenebrarum, et induamur arma lucis.</span> <span class="verse"><a name="13">13</a>Sicut in die honeste ambulemus : non in comessationibus, et ebrietatibus, non in cubilibus, et impudicitiis, non in contentione, et æmulatione :</span> <span class="verse"><a name="14">14</a>sed induamini Dominum Jesum Christum, et carnis curam ne feceritis in desideriis.</span> </p></div</div></div></body></html>