<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/rom/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/rom">Romans</a> &gt <strong>Chapter 1</strong></div><p><span class="verse"><a name="1">1</a>Paulus, servus Jesu Christi, vocatus Apostolus, segregatus in Evangelium Dei,</span> <span class="verse"><a name="2">2</a>quod ante promiserat per prophetas suos in Scripturis sanctis</span> <span class="verse"><a name="3">3</a>de Filio suo, qui factus est ei ex semine David secundum carnem,</span> <span class="verse"><a name="4">4</a>qui prædestinatus est Filius Dei in virtute secundum spiritum sanctificationis ex resurrectione mortuorum Jesu Christi Domini nostri :</span> <span class="verse"><a name="5">5</a>per quem accepimus gratiam, et apostolatum ad obediendum fidei in omnibus gentibus pro nomine ejus,</span> <span class="verse"><a name="6">6</a>in quibus estis et vos vocati Jesu Christi :</span> <span class="verse"><a name="7">7</a>omnibus qui sunt Romæ, dilectis Dei, vocatis sanctis. Gratia vobis, et pax a Deo Patre nostro, et Domino Jesu Christo.</span> <span class="verse"><a name="8">8</a>Primum quidem gratias ago Deo meo per Jesum Christum pro omnibus vobis : quia fides vestra annuntiatur in universo mundo.</span> <span class="verse"><a name="9">9</a>Testis enim mihi est Deus, cui servio in spiritu meo in Evangelio Filii ejus, quod sine intermissione memoriam vestri facio</span> <span class="verse"><a name="10">10</a>semper in orationibus meis : obsecrans, si quomodo tandem aliquando prosperum iter habeam in voluntate Dei veniendi ad vos.</span> <span class="verse"><a name="11">11</a>Desidero enim videre vos, ut aliquid impertiar vobis gratiæ spiritualis ad confirmandos vos :</span> <span class="verse"><a name="12">12</a>id est, simul consolari in vobis per eam quæ invicem est, fidem vestram atque meam.</span> <span class="verse"><a name="13">13</a>Nolo autem vos ignorare fratres : quia sæpe proposui venire ad vos (et prohibitus sum usque adhuc) ut aliquem fructum habeam et in vobis, sicut et in ceteris gentibus.</span> <span class="verse"><a name="14">14</a>Græcis ac barbaris, sapientibus, et insipientibus debitor sum :</span> <span class="verse"><a name="15">15</a>ita (quod in me) promptum est et vobis, qui Romæ estis, evangelizare.</span> <span class="verse"><a name="16">16</a>Non enim erubesco Evangelium. Virtus enim Dei est in salutem omni credenti, Judæo primum, et Græco.</span> <span class="verse"><a name="17">17</a>Justitia enim Dei in eo revelatur ex fide in fidem : sicut scriptum est : Justus autem ex fide vivit.</span> <span class="verse"><a name="18">18</a>Revelatur enim ira Dei de cælo super omnem impietatem, et injustitiam hominum eorum, qui veritatem Dei in injustitia detinent :</span> <span class="verse"><a name="19">19</a>quia quod notum est Dei, manifestum est in illis. Deus enim illis manifestavit.</span> <span class="verse"><a name="20">20</a>Invisibilia enim ipsius, a creatura mundi, per ea quæ facta sunt, intellecta, conspiciuntur : sempiterna quoque ejus virtus, et divinitas : ita ut sint inexcusabiles.</span> <span class="verse"><a name="21">21</a>Quia cum cognovissent Deum, non sicut Deum glorificaverunt, aut gratias egerunt : sed evanuerunt in cogitationibus suis, et obscuratum est insipiens cor eorum :</span> <span class="verse"><a name="22">22</a>dicentes enim se esse sapientes, stulti facti sunt.</span> <span class="verse"><a name="23">23</a>Et mutaverunt gloriam incorruptibilis Dei in similitudinem imaginis corruptibilis hominis, et volucrum, et quadrupedum, et serpentium.</span> <span class="verse"><a name="24">24</a>Propter quod tradidit illos Deus in desideria cordis eorum, in immunditiam, ut contumeliis afficiant corpora sua in semetipsis :</span> <span class="verse"><a name="25">25</a>qui commutaverunt veritatem Dei in mendacium : et coluerunt, et servierunt creaturæ potius quam Creatori, qui est benedictus in sæcula. Amen.</span> <span class="verse"><a name="26">26</a>Propterea tradidit illos Deus in passiones ignominiæ : nam feminæ eorum immutaverunt naturalem usum in eum usum qui est contra naturam.</span> <span class="verse"><a name="27">27</a>Similiter autem et masculi, relicto naturali usu feminæ, exarserunt in desideriis suis in invicem, masculi in masculos turpitudinem operantes, et mercedem, quam oportuit, erroris sui in semetipsis recipientes.</span> <span class="verse"><a name="28">28</a>Et sicut non probaverunt Deum habere in notitia, tradidit illos Deus in reprobum sensum, ut faciant ea quæ non conveniunt,</span> <span class="verse"><a name="29">29</a>repletos omni iniquitate, malitia, fornicatione, avaritia, nequitia, plenos invidia, homicidio, contentione, dolo, malignitate : susurrones,</span> <span class="verse"><a name="30">30</a>detractores, Deo odibiles, contumeliosos, superbos, elatos, inventores malorum, parentibus non obedientes,</span> <span class="verse"><a name="31">31</a>insipientes, incompositos, sine affectione, absque fœdere, sine misericordia.</span> <span class="verse"><a name="32">32</a>Qui cum justitiam Dei cognovissent, non intellexerunt quoniam qui talia agunt, digni sunt morte : et non solum qui ea faciunt, sed etiam qui consentiunt facientibus.</span> </p></div</div></div></body></html>