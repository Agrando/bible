<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/rom/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/rom">Romans</a> &gt <strong>Chapter 3</strong></div><p><span class="verse"><a name="1">1</a>Quid ergo amplius Judæo est ? aut quæ utilitas circumcisionis ?</span> <span class="verse"><a name="2">2</a>Multum per omnem modum. Primum quidem quia credita sunt illis eloquia Dei.</span> <span class="verse"><a name="3">3</a>Quid enim si quidam illorum non crediderunt ? numquid incredulitas illorum fidem Dei evacuabit ? Absit.</span> <span class="verse"><a name="4">4</a>Est autem Deus verax : omnis autem homo mendax, sicut scriptum est : [Ut justificeris in sermonibus tuis :et vincas cum judicaris.]</span> <span class="verse"><a name="5">5</a>Si autem iniquitas nostra justitiam Dei commendat, quid dicemus ? Numquid iniquus est Deus, qui infert iram ?</span> <span class="verse"><a name="6">6</a>secundum hominem dico. Absit. Alioquin quomodo judicabit Deus hunc mundum ?</span> <span class="verse"><a name="7">7</a>Si enim veritas Dei in meo mendacio abundavit in gloriam ipsius : quid adhuc et ego tamquam peccator judicor ?</span> <span class="verse"><a name="8">8</a>et non (sicut blasphemamur, et sicut aiunt quidam nos dicere) faciamus mala ut veniant bona : quorum damnatio justa est.</span> <span class="verse"><a name="9">9</a>Quid ergo ? præcellimus eos ? Nequaquam. Causati enim sumus Judæos et Græcos omnes sub peccato esse,</span> <span class="verse"><a name="10">10</a>sicut scriptum est : [Quia non est justus quisquam :</span> <span class="verse"><a name="11">11</a>non est intelligens, non est requirens Deum.</span> <span class="verse"><a name="12">12</a>Omnes declinaverunt, simul inutiles facti sunt :non est qui faciat bonum, non est usque ad unum.</span> <span class="verse"><a name="13">13</a>Sepulchrum patens est guttur eorum,linguis suis dolose agebant :venenum aspidum sub labiis eorum :</span> <span class="verse"><a name="14">14</a>quorum os maledictione, et amaritudine plenum est :</span> <span class="verse"><a name="15">15</a>veloces pedes eorum ad effundendum sanguinem :</span> <span class="verse"><a name="16">16</a>contritio et infelicitas in viis eorum :</span> <span class="verse"><a name="17">17</a>et viam pacis non cognoverunt :</span> <span class="verse"><a name="18">18</a>non est timor Dei ante oculos eorum.]</span> <span class="verse"><a name="19">19</a>Scimus autem quoniam quæcumque lex loquitur, iis, qui in lege sunt, loquitur : ut omne os obstruatur, et subditus fiat omnis mundus Deo :</span> <span class="verse"><a name="20">20</a>quia ex operibus legis non justificabitur omnis caro coram illo. Per legem enim cognitio peccati.</span> <span class="verse"><a name="21">21</a>Nunc autem sine lege justitia Dei manifestata est : testificata a lege et prophetis.</span> <span class="verse"><a name="22">22</a>Justitia autem Dei per fidem Jesu Christi in omnes et super omnes qui credunt in eum : non enim est distinctio :</span> <span class="verse"><a name="23">23</a>omnes enim peccaverunt, et egent gloria Dei.</span> <span class="verse"><a name="24">24</a>Justificati gratis per gratiam ipsius, per redemptionem quæ est in Christo Jesu,</span> <span class="verse"><a name="25">25</a>quem proposuit Deus propitiationem per fidem in sanguine ipsius, ad ostensionem justitiæ suæ propter remissionem præcedentium delictorum</span> <span class="verse"><a name="26">26</a>in sustentatione Dei, ad ostensionem justitiæ ejus in hoc tempore : ut sit ipse justus, et justificans eum, qui est ex fide Jesu Christi.</span> <span class="verse"><a name="27">27</a>Ubi est ergo gloriatio tua ? Exclusa est. Per quam legem ? Factorum ? Non : sed per legem fidei.</span> <span class="verse"><a name="28">28</a>Arbitramur enim justificari hominem per fidem sine operibus legis.</span> <span class="verse"><a name="29">29</a>An Judæorum Deus tantum ? nonne et gentium ? Immo et gentium :</span> <span class="verse"><a name="30">30</a>quoniam quidem unus est Deus, qui justificat circumcisionem ex fide, et præputium per fidem.</span> <span class="verse"><a name="31">31</a>Legem ergo destruimus per fidem ? Absit : sed legem statuimus.</span> </p></div</div></div></body></html>