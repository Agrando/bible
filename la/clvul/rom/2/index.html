<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/rom/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/rom">Romans</a> &gt <strong>Chapter 2</strong></div><p><span class="verse"><a name="1">1</a>Propter quod inexcusabilis es, o homo omnis qui judicas. In quo enim judicas alterum, teipsum condemnas : eadem enim agis quæ judicas.</span> <span class="verse"><a name="2">2</a>Scimus enim quoniam judicium Dei est secundum veritatem in eos qui talia agunt.</span> <span class="verse"><a name="3">3</a>Existimas autem hoc, o homo, qui judicas eos qui talia agunt, et facis ea, quia tu effugies judicium Dei ?</span> <span class="verse"><a name="4">4</a>an divitias bonitatis ejus, et patientiæ, et longanimitatis contemnis ? ignoras quoniam benignitas Dei ad pœnitentiam te adducit ?</span> <span class="verse"><a name="5">5</a>Secundum autem duritiam tuam, et impœnitens cor, thesaurizas tibi iram in die iræ, et revelationis justi judicii Dei,</span> <span class="verse"><a name="6">6</a>qui reddet unicuique secundum opera ejus :</span> <span class="verse"><a name="7">7</a>iis quidem qui secundum patientiam boni operis, gloriam, et honorem, et incorruptionem quærunt, vitam æternam :</span> <span class="verse"><a name="8">8</a>iis autem qui sunt ex contentione, et qui non acquiescunt veritati, credunt autem iniquitati, ira et indignatio.</span> <span class="verse"><a name="9">9</a>Tribulatio et angustia in omnem animam hominis operantis malum, Judæi primum, et Græci :</span> <span class="verse"><a name="10">10</a>gloria autem, et honor, et pax omni operanti bonum, Judæo primum, et Græco :</span> <span class="verse"><a name="11">11</a>non enim est acceptio personarum apud Deum.</span> <span class="verse"><a name="12">12</a>Quicumque enim sine lege peccaverunt, sine lege peribunt : et quicumque in lege peccaverunt, per legem judicabuntur.</span> <span class="verse"><a name="13">13</a>Non enim auditores legis justi sunt apud Deum, sed factores legis justificabuntur.</span> <span class="verse"><a name="14">14</a>Cum autem gentes, quæ legem non habent, naturaliter ea, quæ legis sunt, faciunt, ejusmodi legem non habentes, ipsi sibi sunt lex :</span> <span class="verse"><a name="15">15</a>qui ostendunt opus legis scriptum in cordibus suis, testimonium reddente illis conscientia ipsorum, et inter se invicem cogitationibus accusantibus, aut etiam defendentibus,</span> <span class="verse"><a name="16">16</a>in die, cum judicabit Deus occulta hominum, secundum Evangelium meum per Jesum Christum.</span> <span class="verse"><a name="17">17</a>Si autem tu Judæus cognominaris, et requiescis in lege, et gloriaris in Deo,</span> <span class="verse"><a name="18">18</a>et nosti voluntatem ejus, et probas utiliora, instructus per legem,</span> <span class="verse"><a name="19">19</a>confidis teipsum esse ducem cæcorum, lumen eorum qui in tenebris sunt,</span> <span class="verse"><a name="20">20</a>eruditorem insipientium, magistrum infantium, habentem formam scientiæ, et veritatis in lege.</span> <span class="verse"><a name="21">21</a>Qui ergo alium doces, teipsum non doces : qui prædicas non furandum, furaris :</span> <span class="verse"><a name="22">22</a>qui dicis non mœchandum, mœcharis : qui abominaris idola, sacrilegium facis :</span> <span class="verse"><a name="23">23</a>qui in lege gloriaris, per prævaricationem legis Deum inhonoras.</span> <span class="verse"><a name="24">24</a>(Nomen enim Dei per vos blasphematur inter gentes, sicut scriptum est.)</span> <span class="verse"><a name="25">25</a>Circumcisio quidem prodest, si legem observes : si autem prævaricator legis sis, circumcisio tua præputium facta est.</span> <span class="verse"><a name="26">26</a>Si igitur præputium justitias legis custodiat, nonne præputium illius in circumcisionem reputabitur ?</span> <span class="verse"><a name="27">27</a>et judicabit id quod ex natura est præputium, legem consummans, te, qui per litteram et circumcisionem prævaricator legis es ?</span> <span class="verse"><a name="28">28</a>Non enim qui in manifesto, Judæus est : neque quæ in manifesto, in carne, est circumcisio :</span> <span class="verse"><a name="29">29</a>sed qui in abscondito, Judæus est : et circumcisio cordis in spiritu, non littera : cujus laus non ex hominibus, sed ex Deo est.</span> </p></div</div></div></body></html>