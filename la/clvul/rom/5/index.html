<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/rom/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/rom">Romans</a> &gt <strong>Chapter 5</strong></div><p><span class="verse"><a name="1">1</a>Justificati ergo ex fide, pacem habeamus ad Deum per Dominum nostrum Jesum Christum :</span> <span class="verse"><a name="2">2</a>per quem et habemus accessum per fidem in gratiam istam, in qua stamus, et gloriamur in spe gloriæ filiorum Dei.</span> <span class="verse"><a name="3">3</a>Non solum autem, sed et gloriamur in tribulationibus : scientes quod tribulatio patientiam operatur :</span> <span class="verse"><a name="4">4</a>patientia autem probationem, probatio vero spem,</span> <span class="verse"><a name="5">5</a>spes autem non confundit : quia caritas Dei diffusa est in cordibus nostris per Spiritum Sanctum, qui datus est nobis.</span> <span class="verse"><a name="6">6</a>Ut quid enim Christus, cum adhuc infirmi essemus, secundum tempus, pro impiis mortuus est ?</span> <span class="verse"><a name="7">7</a>vix enim pro justo quis moritur : nam pro bono forsitan quis audeat mori.</span> <span class="verse"><a name="8">8</a>Commendat autem caritatem suam Deus in nobis : quoniam cum adhuc peccatores essemus, secundum tempus,</span> <span class="verse"><a name="9">9</a>Christus pro nobis mortuus est : multo igitur magis nunc justificati in sanguine ipsius, salvi erimus ab ira per ipsum.</span> <span class="verse"><a name="10">10</a>Si enim cum inimici essemus, reconciliati sumus Deo per mortem filii ejus : multo magis reconciliati, salvi erimus in vita ipsius.</span> <span class="verse"><a name="11">11</a>Non solum autem : sed et gloriamur in Deo per Dominum nostrum Jesum Christum, per quem nunc reconciliationem accepimus.</span> <span class="verse"><a name="12">12</a>Propterea sicut per unum hominem peccatum in hunc mundum intravit, et per peccatum mors, et ita in omnes homines mors pertransiit, in quo omnes peccaverunt.</span> <span class="verse"><a name="13">13</a>Usque ad legem enim peccatum erat in mundo : peccatum autem non imputabatur, cum lex non esset.</span> <span class="verse"><a name="14">14</a>Sed regnavit mors ab Adam usque ad Moysen etiam in eos qui non peccaverunt in similitudinem prævaricationis Adæ, qui est forma futuri.</span> <span class="verse"><a name="15">15</a>Sed non sicut delictum, ita et donum : si enim unius delicto multi mortui sunt : multo magis gratia Dei et donum in gratia unius hominis Jesu Christi in plures abundavit.</span> <span class="verse"><a name="16">16</a>Et non sicut per unum peccatum, ita et donum. Nam judicium quidem ex uno in condemnationem : gratia autem ex multis delictis in justificationem.</span> <span class="verse"><a name="17">17</a>Si enim unius delicto mors regnavit per unum : multo magis abundantiam gratiæ, et donationis, et justitiæ accipientes, in vita regnabunt per unum Jesum Christum.</span> <span class="verse"><a name="18">18</a>Igitur sicut per unius delictum in omnes homines in condemnationem : sic et per unius justitiam in omnes homines in justificationem vitæ.</span> <span class="verse"><a name="19">19</a>Sicut enim per inobedientiam unius hominis, peccatores constituti sunt multi : ita et per unius obeditionem, justi constituentur multi.</span> <span class="verse"><a name="20">20</a>Lex autem subintravit ut abundaret delictum. Ubi autem abundavit delictum, superabundavit gratia :</span> <span class="verse"><a name="21">21</a>ut sicut regnavit peccatum in mortem : ita et gratia regnet per justitiam in vitam æternam, per Jesum Christum Dominum nostrum.</span> </p></div</div></div></body></html>