<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1cor/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1cor">1 Corinthians</a> &gt <strong>Chapter 15</strong></div><p><span class="verse"><a name="1">1</a>Notum autem vobis facio, fratres, Evangelium, quod prdicavi vobis, quod et accepistis, in quo et statis,</span> <span class="verse"><a name="2">2</a>per quod et salvamini : qua ratione prdicaverim vobis, si tenetis, nisi frustra credidistis.</span> <span class="verse"><a name="3">3</a>Tradidi enim vobis in primis quod et accepi : quoniam Christus mortuus est pro peccatis nostris secundum Scripturas :</span> <span class="verse"><a name="4">4</a>et quia sepultus est, et quia resurrexit tertia die secundum Scripturas :</span> <span class="verse"><a name="5">5</a>et quia visus est Ceph, et post hoc undecim :</span> <span class="verse"><a name="6">6</a>deinde visus est plus quam quingentis fratribus simul : ex quibus multi manent usque adhuc, quidam autem dormierunt :</span> <span class="verse"><a name="7">7</a>deinde visus est Jacobo, deinde Apostolis omnibus :</span> <span class="verse"><a name="8">8</a>novissime autem omnium tamquam abortivo, visus est et mihi.</span> <span class="verse"><a name="9">9</a>Ego enim sum minimus Apostolorum, qui non sum dignus vocari Apostolus, quoniam persecutus sum ecclesiam Dei.</span> <span class="verse"><a name="10">10</a>Gratia autem Dei sum id quod sum, et gratia ejus in me vacua non fuit, sed abundantius illis omnibus laboravi : non ego autem, sed gratia Dei mecum :</span> <span class="verse"><a name="11">11</a>sive enim ego, sive illi : sic prdicamus, et sic credidistis.</span> <span class="verse"><a name="12">12</a>Si autem Christus prdicatur quod resurrexit a mortuis, quomodo quidam dicunt in vobis, quoniam resurrectio mortuorum non est ?</span> <span class="verse"><a name="13">13</a>Si autem resurrectio mortuorum non est : neque Christus resurrexit.</span> <span class="verse"><a name="14">14</a>Si autem Christus non resurrexit, inanis est ergo prdicatio nostra, inanis est et fides vestra :</span> <span class="verse"><a name="15">15</a>invenimur autem et falsi testes Dei : quoniam testimonium diximus adversus Deum quod suscitaverit Christum, quem non suscitavit, si mortui non resurgunt.</span> <span class="verse"><a name="16">16</a>Nam si mortui non resurgunt, neque Christus resurrexit.</span> <span class="verse"><a name="17">17</a>Quod si Christus non resurrexit, vana est fides vestra : adhuc enim estis in peccatis vestris.</span> <span class="verse"><a name="18">18</a>Ergo et qui dormierunt in Christo, perierunt.</span> <span class="verse"><a name="19">19</a>Si in hac vita tantum in Christo sperantes sumus, miserabiliores sumus omnibus hominibus.</span> <span class="verse"><a name="20">20</a>Nunc autem Christus resurrexit a mortuis primiti dormientium,</span> <span class="verse"><a name="21">21</a>quoniam quidem per hominem mors, et per hominem resurrectio mortuorum.</span> <span class="verse"><a name="22">22</a>Et sicut in Adam omnes moriuntur, ita et in Christo omnes vivificabuntur.</span> <span class="verse"><a name="23">23</a>Unusquisque autem in suo ordine, primiti Christus : deinde ii qui sunt Christi, qui in adventu ejus crediderunt.</span> <span class="verse"><a name="24">24</a>Deinde finis : cum tradiderit regnum Deo et Patri, cum evacuaverit omnem principatum, et potestatem, et virtutem.</span> <span class="verse"><a name="25">25</a>Oportet autem illum regnare donec ponat omnes inimicos sub pedibus ejus.</span> <span class="verse"><a name="26">26</a>Novissima autem inimica destruetur mors : omnia enim subjecit pedibus ejus. Cum autem dicat :</span> <span class="verse"><a name="27">27</a>Omnia subjecta sunt ei, sine dubio prter eum qui subjecit ei omnia.</span> <span class="verse"><a name="28">28</a>Cum autem subjecta fuerint illi omnia : tunc et ipse Filius subjectus erit ei, qui subjecit sibi omnia, ut sit Deus omnia in omnibus.</span> <span class="verse"><a name="29">29</a>Alioquin quid facient qui baptizantur pro mortuis, si omnino mortui non resurgunt ? ut quid et baptizantur pro illis ?</span> <span class="verse"><a name="30">30</a>ut quid et nos periclitamur omni hora ?</span> <span class="verse"><a name="31">31</a>Quotidie morior per vestram gloriam, fratres, quam habeo in Christo Jesu Domino nostro.</span> <span class="verse"><a name="32">32</a>Si secundum hominem ad bestias pugnavi Ephesi, quid mihi prodest, si mortui non resurgunt ? Manducemus, et bibamus, cras enim moriemur.</span> <span class="verse"><a name="33">33</a>Nolite seduci : corrumpunt mores bonos colloquia mala.</span> <span class="verse"><a name="34">34</a>Evigilate justi, et nolite peccare : ignorantiam enim Dei quidam habent, ad reverentiam vobis loquor.</span> <span class="verse"><a name="35">35</a>Sed dicet aliquis : Quomodo resurgunt mortui ? qualive corpore venient ?</span> <span class="verse"><a name="36">36</a>Insipiens, tu quod seminas non vivificatur, nisi prius moriatur :</span> <span class="verse"><a name="37">37</a>et quod seminas, non corpus, quod futurum est, seminas, sed nudum granum, ut puta tritici, aut alicujus ceterorum.</span> <span class="verse"><a name="38">38</a>Deus autem dat illi corpus sicut vult : ut unicuique seminum proprium corpus.</span> <span class="verse"><a name="39">39</a>Non omnis caro, eadem caro : sed alia quidem hominum, alia vero pecorum, alia volucrum, alia autem piscium.</span> <span class="verse"><a name="40">40</a>Et corpora clestia, et corpora terrestria : sed alia quidem clestium gloria, alia autem terrestrium.</span> <span class="verse"><a name="41">41</a>Alia claritas solis, alia claritas lun, et alia claritas stellarum. Stella enim a stella differt in claritate :</span> <span class="verse"><a name="42">42</a>sic et resurrectio mortuorum. Seminatur in corruptione, surget in incorruptione.</span> <span class="verse"><a name="43">43</a>Seminatur in ignobilitate, surget in gloria : seminatur in infirmitate, surget in virtute :</span> <span class="verse"><a name="44">44</a>seminatur corpus animale, surget corpus spiritale. Si est corpus animale, est et spiritale, sicut scriptum est :</span> <span class="verse"><a name="45">45</a>Factus est primus homo Adam in animam viventem, novissimus Adam in spiritum vivificantem.</span> <span class="verse"><a name="46">46</a>Sed non prius quod spiritale est, sed quod animale : deinde quod spiritale.</span> <span class="verse"><a name="47">47</a>Primus homo de terra, terrenus : secundus homo de clo, clestis.</span> <span class="verse"><a name="48">48</a>Qualis terrenus, tales et terreni : et qualis clestis, tales et clestes.</span> <span class="verse"><a name="49">49</a>Igitur, sicut portavimus imaginem terreni, portemus et imaginem clestis.</span> <span class="verse"><a name="50">50</a>Hoc autem dico, fratres : quia caro et sanguis regnum Dei possidere non possunt : neque corruptio incorruptelam possidebit.</span> <span class="verse"><a name="51">51</a>Ecce mysterium vobis dico : omnes quidem resurgemus, sed non omnes immutabimur.</span> <span class="verse"><a name="52">52</a>In momento, in ictu oculi, in novissima tuba : canet enim tuba, et mortui resurgent incorrupti : et nos immutabimur.</span> <span class="verse"><a name="53">53</a>Oportet enim corruptibile hoc induere incorruptionem : et mortale hoc induere immortalitatem.</span> <span class="verse"><a name="54">54</a>Cum autem mortale hoc induerit immortalitatem, tunc fiet sermo, qui scriptus est : Absorpta est mors in victoria.</span> <span class="verse"><a name="55">55</a>Ubi est mors victoria tua ? ubi est mors stimulus tuus ?</span> <span class="verse"><a name="56">56</a>Stimulus autem mortis peccatum est : virtus vero peccati lex.</span> <span class="verse"><a name="57">57</a>Deo autem gratias, qui dedit nobis victoriam per Dominum nostrum Jesum Christum.</span> <span class="verse"><a name="58">58</a>Itaque fratres mei dilecti, stabiles estote, et immobiles : abundantes in opere Domini semper, scientes quod labor vester non est inanis in Domino.</span> </p></div</div></div></body></html>