<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1cor">1 Corinthians</a> &gt <strong>Chapter 6</strong></div><p><span class="verse"><a name="1">1</a>Audet aliquis vestrum habens negotium adversus alterum, judicari apud iniquos, et non apud sanctos ?</span> <span class="verse"><a name="2">2</a>an nescitis quoniam sancti de hoc mundo judicabunt ? et si in vobis judicabitur mundus, indigni estis qui de minimis judicetis ?</span> <span class="verse"><a name="3">3</a>Nescitis quoniam angelos judicabimus ? quanto magis scularia ?</span> <span class="verse"><a name="4">4</a>Scularia igitur judicia si habueritis : contemptibiles, qui sunt in ecclesia, illos constituite ad judicandum.</span> <span class="verse"><a name="5">5</a>Ad verecundiam vestram dico. Sic non est inter vos sapiens quisquam, qui possit judicare inter fratrem suum ?</span> <span class="verse"><a name="6">6</a>Sed frater cum fratre judicio contendit : et hoc apud infideles ?</span> <span class="verse"><a name="7">7</a>Jam quidem omnino delictum est in vobis, quod judicia habetis inter vos. Quare non magis injuriam accipitis ? quare non magis fraudem patimini ?</span> <span class="verse"><a name="8">8</a>Sed vos injuriam facitis, et fraudatis : et hoc fratribus.</span> <span class="verse"><a name="9">9</a>An nescitis quia iniqui regnum Dei non possidebunt ? Nolite errare : neque fornicarii, neque idolis servientes, neque adulteri,</span> <span class="verse"><a name="10">10</a>neque molles, neque masculorum concubitores, neque fures, neque avari, neque ebriosi, neque maledici, neque rapaces regnum Dei possidebunt.</span> <span class="verse"><a name="11">11</a>Et hc quidam fuistis : sed abluti estis, sed sanctificati estis, sed justificati estis in nomine Domini nostri Jesu Christi, et in Spiritu Dei nostri.</span> <span class="verse"><a name="12">12</a>Omnia mihi licent, sed non omnia expediunt : omnia mihi licent, sed ego sub nullis redigar potestate.</span> <span class="verse"><a name="13">13</a>Esca ventri, et venter escis : Deus autem et hunc et has destruet : corpus autem non fornicationi, sed Domino : et Dominus corpori.</span> <span class="verse"><a name="14">14</a>Deus vero et Dominum suscitavit : et nos suscitabit per virtutem suam.</span> <span class="verse"><a name="15">15</a>Nescitis quoniam corpora vestra membra sunt Christi ? Tollens ergo membra Christi, faciam membra meretricis ? Absit.</span> <span class="verse"><a name="16">16</a>An nescitis quoniam qui adhret meretrici, unum corpus efficitur ? Erunt enim (inquit) duo in carne una.</span> <span class="verse"><a name="17">17</a>Qui autem adhret Domino, unus spiritus est.</span> <span class="verse"><a name="18">18</a>Fugite fornicationem. Omne peccatum, quodcumque fecerit homo, extra corpus est : qui autem fornicatur, in corpus suum peccat.</span> <span class="verse"><a name="19">19</a>An nescitis quoniam membra vestra, templum sunt Spiritus Sancti, qui in vobis est, quem habetis a Deo, et non estis vestri ?</span> <span class="verse"><a name="20">20</a>Empti enim estis pretio magno. Glorificate, et portate Deum in corpore vestro.</span> </p></div</div></div></body></html>