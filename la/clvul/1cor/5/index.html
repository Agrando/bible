<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1cor/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1cor">1 Corinthians</a> &gt <strong>Chapter 5</strong></div><p><span class="verse"><a name="1">1</a>Omnino auditur inter vos fornicatio, et talis fornicatio, qualis nec inter gentes, ita ut uxorem patris sui aliquis habeat.</span> <span class="verse"><a name="2">2</a>Et vos inflati estis : et non magis luctum habuistis ut tollatur de medio vestrum qui hoc opus fecit.</span> <span class="verse"><a name="3">3</a>Ego quidem absens corpore, prsens autem spiritu, jam judicavi ut prsens eum, qui sic operatus est,</span> <span class="verse"><a name="4">4</a>in nomine Domini nostri Jesu Christi, congregatis vobis et meo spiritu, cum virtute Domini nostri Jesu,</span> <span class="verse"><a name="5">5</a>tradere hujusmodi Satan in interitum carnis, ut spiritus salvus sit in die Domini nostri Jesu Christi.</span> <span class="verse"><a name="6">6</a>Non est bona gloriatio vestra. Nescitis quia modicum fermentum totam massam corrumpit ?</span> <span class="verse"><a name="7">7</a>Expurgate vetus fermentum, ut sitis nova conspersio, sicut estis azymi. Etenim Pascha nostrum immolatus est Christus.</span> <span class="verse"><a name="8">8</a>Itaque epulemur : non in fermento veteri, neque in fermento maliti et nequiti : sed in azymis sinceritatis et veritatis.</span> <span class="verse"><a name="9">9</a>Scripsi in epistola : Ne commisceamini fornicariis :</span> <span class="verse"><a name="10">10</a>non utique fornicariis hujus mundi, aut avaris, aut rapacibus, aut idolis servientibus : alioquin debueratis de hoc mundo exiisse.</span> <span class="verse"><a name="11">11</a>Nunc autem scripsi vobis non commisceri : si is qui frater nominatur, est fornicator, aut avarus, aut idolis serviens, aut maledicus, aut ebriosus, aut rapax, cum ejusmodi nec cibum sumere.</span> <span class="verse"><a name="12">12</a>Quid enim mihi de iis qui foris sunt, judicare ? nonne de iis qui intus sunt, vos judicatis ?</span> <span class="verse"><a name="13">13</a>nam eos qui foris sunt, Deus judicabit. Auferte malum ex vobis ipsis.</span> </p></div</div></div></body></html>