<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/john/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/john">John</a> &gt <strong>Chapter 21</strong></div><p><span class="verse"><a name="1">1</a>Postea manifestavit se iterum Jesus discipulis ad mare Tiberiadis. Manifestavit autem sic :</span> <span class="verse"><a name="2">2</a>erant simul Simon Petrus, et Thomas, qui dicitur Didymus, et Nathanal, qui erat a Cana Galil, et filii Zebedi, et alii ex discipulis ejus duo.</span> <span class="verse"><a name="3">3</a>Dicit eis Simon Petrus : Vado piscari. Dicunt ei : Venimus et nos tecum. Et exierunt, et ascenderunt in navim : et illa nocte nihil prendiderunt.</span> <span class="verse"><a name="4">4</a>Mane autem facto stetit Jesus in littore : non tamen cognoverunt discipuli quia Jesus est.</span> <span class="verse"><a name="5">5</a>Dixit ergo eis Jesus : Pueri, numquid pulmentarium habetis ? Responderunt ei : Non.</span> <span class="verse"><a name="6">6</a>Dicit eis : Mittite in dexteram navigii rete, et invenietis. Miserunt ergo : et jam non valebant illud trahere pr multitudine piscium.</span> <span class="verse"><a name="7">7</a>Dixit ergo discipulus ille, quem diligebat Jesus, Petro : Dominus est. Simon Petrus cum audisset quia Dominus est, tunica succinxit se (erat enim nudus) et misit se in mare.</span> <span class="verse"><a name="8">8</a>Alii autem discipuli navigio venerunt (non enim longe erant a terra, sed quasi cubitis ducentis), trahentes rete piscium.</span> <span class="verse"><a name="9">9</a>Ut ergo descenderunt in terram, viderunt prunas positas, et piscem superpositum, et panem.</span> <span class="verse"><a name="10">10</a>Dicit eis Jesus : Afferte de piscibus, quos prendidistis nunc.</span> <span class="verse"><a name="11">11</a>Ascendit Simon Petrus et traxit rete in terram, plenum magnis piscibus centum quinquaginta tribus. Et cum tanti essent, non est scissum rete.</span> <span class="verse"><a name="12">12</a>Dicit eis Jesus : Venite, prandete. Et nemo audebat discumbentium interrogare eum : Tu quis es ? scientes, quia Dominus est.</span> <span class="verse"><a name="13">13</a>Et venit Jesus, et accipit panem, et dat eis, et piscem similiter.</span> <span class="verse"><a name="14">14</a>Hoc jam tertio manifestatus est Jesus discipulis suis cum resurrexisset a mortuis.</span> <span class="verse"><a name="15">15</a>Cum ergo prandissent, dicit Simoni Petro Jesus : Simon Joannis, diligis me plus his ? Dicit ei : Etiam Domine, tu scis quia amo te. Dicit ei : Pasce agnos meos.</span> <span class="verse"><a name="16">16</a>Dicit ei iterum : Simon Joannis, diligis me ? Ait illi : Etiam Domine, tu scis quia amo te. Dicit ei : Pasce agnos meos.</span> <span class="verse"><a name="17">17</a>Dicit ei tertio : Simon Joannis, amas me ? Contristatus est Petrus, quia dixit ei tertio : Amas me ? et dixit ei : Domine, tu omnia nosti, tu scis quia amo te. Dixit ei : Pasce oves meas.</span> <span class="verse"><a name="18">18</a>Amen, amen dico tibi : cum esses junior, cingebas te, et ambulabas ubi volebas : cum autem senueris, extendes manus tuas, et alius te cinget, et ducet quo tu non vis.</span> <span class="verse"><a name="19">19</a>Hoc autem dixit significans qua morte clarificaturus esset Deum. Et cum hoc dixisset, dicit ei : Sequere me.</span> <span class="verse"><a name="20">20</a>Conversus Petrus vidit illum discipulum, quem diligebat Jesus, sequentem, qui et recubuit in cna super pectus ejus, et dixit : Domine, quis est qui tradet te ?</span> <span class="verse"><a name="21">21</a>Hunc ergo cum vidisset Petrus, dixit Jesu : Domine, hic autem quid ?</span> <span class="verse"><a name="22">22</a>Dicit ei Jesus : Sic eum volo manere donec veniam, quid ad te ? tu me sequere.</span> <span class="verse"><a name="23">23</a>Exiit ergo sermo iste inter fratres quia discipulus ille non moritur. Et non dixit ei Jesus : Non moritur, sed : Sic eum volo manere donec veniam, quid ad te ?</span> <span class="verse"><a name="24">24</a>Hic est discipulus ille qui testimonium perhibet de his, et scripsit hc : et scimus quia verum est testimonium ejus.</span> <span class="verse"><a name="25">25</a>Sunt autem et alia multa qu fecit Jesus : qu si scribantur per singula, nec ipsum arbitror mundum capere posse eos, qui scribendi sunt, libros.</span> </p></div</div></div></body></html>