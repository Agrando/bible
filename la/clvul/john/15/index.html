<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/john">John</a> &gt <strong>Chapter 15</strong></div><p><span class="verse"><a name="1">1</a>Ego sum vitis vera, et Pater meus agricola est.</span> <span class="verse"><a name="2">2</a>Omnem palmitem in me non ferentem fructum, tollet eum, et omnem qui fert fructum, purgabit eum, ut fructum plus afferat.</span> <span class="verse"><a name="3">3</a>Jam vos mundi estis propter sermonem quem locutus sum vobis.</span> <span class="verse"><a name="4">4</a>Manete in me, et ego in vobis. Sicut palmes non potest fere fructum a semetipso, nisi manserit in vite, sic nec vos, nisi in me manseritis.</span> <span class="verse"><a name="5">5</a>Ego sum vitis, vos palmites : qui manet in me, et ego in eo, hic fert fructum multum, quia sine me nihil potestis facere.</span> <span class="verse"><a name="6">6</a>Si quis in me non manserit, mittetur foras sicut palmes, et arescet, et colligent eum, et in ignem mittent, et ardet.</span> <span class="verse"><a name="7">7</a>Si manseritis in me, et verba mea in vobis manserint, quodcumque volueritis petetis, et fiet vobis.</span> <span class="verse"><a name="8">8</a>In hoc clarificatus est Pater meus, ut fructum plurimum afferatis, et efficiamini mei discipuli.</span> <span class="verse"><a name="9">9</a>Sicut dilexit me Pater, et ego dilexi vos. Manete in dilectione mea.</span> <span class="verse"><a name="10">10</a>Si prcepta mea servaveritis, manebitis in dilectione mea, sicut et ego Patris mei prcepta servavi, et maneo in ejus dilectione.</span> <span class="verse"><a name="11">11</a>Hc locutus sum vobis : ut gaudium meum in vobis sit, et gaudium vestrum impleatur.</span> <span class="verse"><a name="12">12</a>Hoc est prceptum meum, ut diligatis invicem, sicut dilexi vos.</span> <span class="verse"><a name="13">13</a>Majorem hac dilectionem nemo habet, ut animam suam ponat qui pro amicis suis.</span> <span class="verse"><a name="14">14</a>Vos amici mei estis, si feceritis qu ego prcipio vobis.</span> <span class="verse"><a name="15">15</a>Jam non dicam vos servos : quia servus nescit quid faciat dominus ejus. Vos autem dixi amicos : quia omnia qucumque audivi a Patre meo, nota feci vobis.</span> <span class="verse"><a name="16">16</a>Non vos me elegistis, sed ego elegi vos, et posui vos ut eatis, et fructum afferatis, et fructus vester maneat : ut quodcumque petieritis Patrem in nomine meo, det vobis.</span> <span class="verse"><a name="17">17</a>Hc mando vobis : ut diligatis invicem.</span> <span class="verse"><a name="18">18</a>Si mundus vos odit, scitote quia me priorem vobis odio habuit.</span> <span class="verse"><a name="19">19</a>Si de mundo fuissetis, mundus quod suum erat diligeret : quia vero de mundo non estis, sed ego elegi vos de mundo, propterea odit vos mundus.</span> <span class="verse"><a name="20">20</a>Mementote sermonis mei, quem ego dixi vobis : non est servus major domino suo. Si me persecuti sunt, et vos persequentur ; si sermonem meum servaverunt, et vestrum servabunt.</span> <span class="verse"><a name="21">21</a>Sed hc omnia facient vobis propter nomen meum : quia nesciunt eum qui misit me.</span> <span class="verse"><a name="22">22</a>Si non venissem, et locutus fuissem eis, peccatum non haberent : nunc autem excusationem non habent de peccato suo.</span> <span class="verse"><a name="23">23</a>Qui me odit, et Patrem meum odit.</span> <span class="verse"><a name="24">24</a>Si opera non fecissem in eis qu nemo alius fecit, peccatum non haberent : nunc autem et viderunt, et oderunt et me, et Patrem meum.</span> <span class="verse"><a name="25">25</a>Sed ut adimpleatur sermo, qui in lege eorum scriptus est : Quia odio habuerunt me gratis.</span> <span class="verse"><a name="26">26</a>Cum autem venerit Paraclitus, quem ego mittam vobis a Patre, Spiritum veritatis, qui a Patre procedit, ille testimonium perhibebit de me ;</span> <span class="verse"><a name="27">27</a>et vos testimonium perhibebitis, quia ab initio mecum estis.</span> </p></div</div></div></body></html>