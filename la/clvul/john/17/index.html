<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/john/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/john">John</a> &gt <strong>Chapter 17</strong></div><p><span class="verse"><a name="1">1</a>Hc locutus est Jesus : et sublevatis oculis in clum, dixit : Pater, venit hora : clarifica Filium tuum, ut Filius tuus clarificet te :</span> <span class="verse"><a name="2">2</a>sicut dedisti ei potestatem omnis carnis, ut omne, quod dedisti ei, det eis vitam ternam.</span> <span class="verse"><a name="3">3</a>Hc est autem vita terna : ut cognoscant te, solum Deum verum, et quem misisti Jesum Christum.</span> <span class="verse"><a name="4">4</a>Ego te clarificavi super terram : opus consummavi, quod dedisti mihi ut faciam :</span> <span class="verse"><a name="5">5</a>et nunc clarifica me tu, Pater, apud temetipsum, claritate quam habui, prius quam mundus esset, apud te.</span> <span class="verse"><a name="6">6</a>Manifestavi nomen tuum hominibus, quos dedisti mihi de mundo : tui erant, et mihi eos dedisti : et sermonem tuum servaverunt.</span> <span class="verse"><a name="7">7</a>Nunc cognoverunt quia omnia qu dedisti mihi, abs te sunt :</span> <span class="verse"><a name="8">8</a>quia verba qu dedisti mihi, dedi eis : et ipsi acceperunt, et cognoverunt vere quia a te exivi, et crediderunt quia tu me misisti.</span> <span class="verse"><a name="9">9</a>Ego pro eis rogo ; non pro mundo rogo, sed pro his quos dedisti mihi : quia tui sunt :</span> <span class="verse"><a name="10">10</a>et mea omnia tua sunt, et tua mea sunt : et clarificatus sum in eis.</span> <span class="verse"><a name="11">11</a>Et jam non sum in mundo, et hi in mundo sunt, et ego ad te venio. Pater sancte, serva eos in nomine tuo, quos dedisti mihi : ut sint unum, sicut et nos.</span> <span class="verse"><a name="12">12</a>Cum essem cum eis, ego servabam eos in nomine tuo. Quos dedisti mihi, custodivi : et nemo ex eis periit, nisi filius perditionis, ut Scriptura impleatur.</span> <span class="verse"><a name="13">13</a>Nunc autem ad te venio : et hc loquor in mundo, ut habeant gaudium meum impletum in semetipsis.</span> <span class="verse"><a name="14">14</a>Ego dedi eis sermonem tuum, et mundus eos odio habuit, quia non sunt de mundo, sicut et ego non sum de mundo.</span> <span class="verse"><a name="15">15</a>Non rogo ut tollas eos de mundo, sed ut serves eos a malo.</span> <span class="verse"><a name="16">16</a>De mundo non sunt, sicut et ego non sum de mundo.</span> <span class="verse"><a name="17">17</a>Sanctifica eos in veritate. Sermo tuus veritas est.</span> <span class="verse"><a name="18">18</a>Sicut tu me misisti in mundum, et ego misi eos in mundum :</span> <span class="verse"><a name="19">19</a>et pro eis ego sanctificabo meipsum : ut sint et ipsi sanctificati in veritate.</span> <span class="verse"><a name="20">20</a>Non pro eis rogo tantum, sed et pro eis qui credituri sunt per verbum eorum in me :</span> <span class="verse"><a name="21">21</a>ut omnes unum sint, sicut tu Pater in me, et ego in te, ut et ipsi in nobis unum sint : ut credat mundus, quia tu me misisti.</span> <span class="verse"><a name="22">22</a>Et ego claritatem, quam dedisti mihi, dedi eis : ut sint unum, sicut et nos unum sumus.</span> <span class="verse"><a name="23">23</a>Ego in eis, et tu in me : ut sint consummati in unum : et cognoscat mundus quia tu me misisti, et dilexisti eos, sicut et me dilexisti.</span> <span class="verse"><a name="24">24</a>Pater, quos dedisti mihi, volo ut ubi sum ego, et illi sint mecum : ut videant claritatem meam, quam dedisti mihi : quia dilexisti me ante constitutionem mundi.</span> <span class="verse"><a name="25">25</a>Pater juste, mundus te non cognovit, ego autem te cognovi : et hi cognoverunt, quia tu me misisti.</span> <span class="verse"><a name="26">26</a>Et notum feci eis nomen tuum, et notum faciam : ut dilectio, qua dilexisti me, in ipsis sit, et ego in ipsis.</span> </p></div</div></div></body></html>