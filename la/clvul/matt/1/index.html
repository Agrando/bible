<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/matt/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/matt">Matthew</a> &gt <strong>Chapter 1</strong></div><p><span class="verse"><a name="1">1</a>Liber generationis Jesu Christi filii David, filii Abraham.</span> <span class="verse"><a name="2">2</a>Abraham genuit Isaac. Isaac autem genuit Jacob. Jacob autem genuit Judam, et fratres ejus.</span> <span class="verse"><a name="3">3</a>Judas autem genuit Phares, et Zaram de Thamar. Phares autem genuit Esron. Esron autem genuit Aram.</span> <span class="verse"><a name="4">4</a>Aram autem genuit Aminadab. Aminadab autem genuit Naasson. Naasson autem genuit Salmon.</span> <span class="verse"><a name="5">5</a>Salmon autem genuit Booz de Rahab. Booz autem genuit Obed ex Ruth. Obed autem genuit Jesse. Jesse autem genuit David regem.</span> <span class="verse"><a name="6">6</a>David autem rex genuit Salomonem ex ea qu fuit Uri.</span> <span class="verse"><a name="7">7</a>Salomon autem genuit Roboam. Roboam autem genuit Abiam. Abias autem genuit Asa.</span> <span class="verse"><a name="8">8</a>Asa autem genuit Josophat. Josophat autem genuit Joram. Joram autem genuit Oziam.</span> <span class="verse"><a name="9">9</a>Ozias autem genuit Joatham. Joatham autem genuit Achaz. Achaz autem genuit Ezechiam.</span> <span class="verse"><a name="10">10</a>Ezechias autem genuit Manassen. Manasses autem genuit Amon. Amon autem genuit Josiam.</span> <span class="verse"><a name="11">11</a>Josias autem genuit Jechoniam, et fratres ejus in transmigratione Babylonis.</span> <span class="verse"><a name="12">12</a>Et post transmigrationem Babylonis : Jechonias genuit Salathiel. Salathiel autem genuit Zorobabel.</span> <span class="verse"><a name="13">13</a>Zorobabel autem genuit Abiud. Abiud autem genuit Eliacim. Eliacim autem genuit Azor.</span> <span class="verse"><a name="14">14</a>Azor autem genuit Sadoc. Sadoc autem genuit Achim. Achim autem genuit Eliud.</span> <span class="verse"><a name="15">15</a>Eliud autem genuit Eleazar. Eleazar autem genuit Mathan. Mathan autem genuit Jacob.</span> <span class="verse"><a name="16">16</a>Jacob autem genuit Joseph virum Mari, de qua natus est Jesus, qui vocatur Christus.</span> <span class="verse"><a name="17">17</a>Omnes itaque generationes ab Abraham usque ad David, generationes quatuordecim : et a David usque ad transmigrationem Babylonis, generationes quatuordecim : et a transmigratione Bayblonis usque ad Christum, generationes quatuordecim.</span> <span class="verse"><a name="18">18</a>Christi autem generatio sic erat : cum esset desponsata mater ejus Maria Joseph, antequam convenirent inventa est in utero habens de Spiritu Sancto.</span> <span class="verse"><a name="19">19</a>Joseph autem vir ejus cum esset justus, et nollet eam traducere, voluit occulte dimittere eam.</span> <span class="verse"><a name="20">20</a>Hc autem eo cogitante, ecce angelus Domini apparuit in somnis ei, dicens : Joseph, fili David, noli timere accipere Mariam conjugem tuam : quod enim in ea natum est, de Spiritu Sancto est.</span> <span class="verse"><a name="21">21</a>Pariet autem filium : et vocabis nomen ejus Jesum : ipse enim salvum faciet populum suum a peccatis eorum.</span> <span class="verse"><a name="22">22</a>Hoc autem totum factum est, ut adimpleretur quod dictum est a Domino per prophetam dicentem :</span> <span class="verse"><a name="23">23</a>Ecce virgo in utero habebit, et pariet filium : et vocabunt nomen ejus Emmanuel, quod est interpretatum Nobiscum Deus.</span> <span class="verse"><a name="24">24</a>Exsurgens autem Joseph a somno, fecit sicut prcepit ei angelus Domini, et accepit conjugem suam.</span> <span class="verse"><a name="25">25</a>Et non cognoscebat eam donec peperit filium suum primogenitum : et vocavit nomen ejus Jesum.</span> </p></div</div></div></body></html>