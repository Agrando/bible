<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/matt">Matthew</a> &gt <strong>Chapter 26</strong></div><p><span class="verse"><a name="1">1</a>Et factum est : cum consummasset Jesus sermones hos omnes, dixit discipulis suis :</span> <span class="verse"><a name="2">2</a>Scitis quia post biduum Pascha fiet, et Filius hominis tradetur ut crucifigatur.</span> <span class="verse"><a name="3">3</a>Tunc congregati sunt principes sacerdotum, et seniores populi, in atrium principis sacerdotum, qui dicebatur Caiphas :</span> <span class="verse"><a name="4">4</a>et consilium fecerunt ut Jesum dolo tenerent, et occiderent.</span> <span class="verse"><a name="5">5</a>Dicebant autem : Non in die festo, ne forte tumultus fieret in populo.</span> <span class="verse"><a name="6">6</a>Cum autem Jesus esset in Bethania in domo Simonis leprosi,</span> <span class="verse"><a name="7">7</a>accessit ad eum mulier habens alabastrum unguenti pretiosi, et effudit super caput ipsius recumbentis.</span> <span class="verse"><a name="8">8</a>Videntes autem discipuli, indignati sunt, dicentes : Ut quid perditio hc ?</span> <span class="verse"><a name="9">9</a>potuit enim istud venundari multo, et dari pauperibus.</span> <span class="verse"><a name="10">10</a>Sciens autem Jesus, ait illis : Quid molesti estis huic mulieri ? opus enim bonum operata est in me.</span> <span class="verse"><a name="11">11</a>Nam semper pauperes habetis vobiscum : me autem non semper habetis.</span> <span class="verse"><a name="12">12</a>Mittens enim hc unguentum hoc in corpus meum, ad sepeliendum me fecit.</span> <span class="verse"><a name="13">13</a>Amen dico vobis, ubicumque prdicatum fuerit hoc Evangelium in toto mundo, dicetur et quod hc fecit in memoriam ejus.</span> <span class="verse"><a name="14">14</a>Tunc abiit unus de duodecim, qui dicebatur Judas Iscariotes, ad principes sacerdotum :</span> <span class="verse"><a name="15">15</a>et ait illis : Quid vultis mihi dare, et ego vobis eum tradam ? At illi constituerunt ei triginta argenteos.</span> <span class="verse"><a name="16">16</a>Et exinde qurebat opportunitatem ut eum traderet.</span> <span class="verse"><a name="17">17</a>Prima autem die azymorum accesserunt discipuli ad Jesum, dicentes : Ubi vis paremus tibi comedere Pascha ?</span> <span class="verse"><a name="18">18</a>At Jesus dixit : Ite in civitatem ad quemdam, et dicite ei : Magister dicit : Tempus meum prope est, apud te facio Pascha cum discipulis meis.</span> <span class="verse"><a name="19">19</a>Et fecerunt discipuli sicut constituit illis Jesus, et paraverunt Pascha.</span> <span class="verse"><a name="20">20</a>Vespere autem facto, discumbebat cum duodecim discipulis suis.</span> <span class="verse"><a name="21">21</a>Et edentibus illis, dixit : Amen dico vobis, quia unus vestrum me traditurus est.</span> <span class="verse"><a name="22">22</a>Et contristati valde, cperunt singuli dicere : Numquid ego sum Domine ?</span> <span class="verse"><a name="23">23</a>At ipse respondens, ait : Qui intingit mecum manum in paropside, hic me tradet.</span> <span class="verse"><a name="24">24</a>Filius quidem hominis vadit, sicut scriptum est de illo : v autem homini illi, per quem Filius hominis tradetur ! bonum erat ei, si natus non fuisset homo ille.</span> <span class="verse"><a name="25">25</a>Respondens autem Judas, qui tradidit eum, dixit : Numquid ego sum Rabbi ? Ait illi : Tu dixisti.</span> <span class="verse"><a name="26">26</a>Cnantibus autem eis, accepit Jesus panem, et benedixit, ac fregit, deditque discipulis suis, et ait : Accipite, et comedite : hoc est corpus meum.</span> <span class="verse"><a name="27">27</a>Et accipiens calicem, gratias egit : et dedit illis, dicens : Bibite ex hoc omnes.</span> <span class="verse"><a name="28">28</a>Hic est enim sanguis meus novi testamenti, qui pro multis effundetur in remissionem peccatorum.</span> <span class="verse"><a name="29">29</a>Dico autem vobis : non bibam amodo de hoc genimine vitis usque in diem illum, cum illud bibam vobiscum novum in regno Patris mei.</span> <span class="verse"><a name="30">30</a>Et hymno dicto, exierunt in montem Oliveti.</span> <span class="verse"><a name="31">31</a>Tunc dicit illis Jesus : Omnes vos scandalum patiemini in me in ista nocte. Scriptum est enim : Percutiam pastorem, et dispergentur oves gregis.</span> <span class="verse"><a name="32">32</a>Postquam autem resurrexero, prcedam vos in Galilam.</span> <span class="verse"><a name="33">33</a>Respondens autem Petrus, ait illi : Et si omnes scandalizati fuerint in te, ego numquam scandalizabor.</span> <span class="verse"><a name="34">34</a>Ait illi Jesus : Amen dico tibi, quia in hac nocte, antequam gallus cantet, ter me negabis.</span> <span class="verse"><a name="35">35</a>Ait illi Petrus : Etiamsi oportuerit me mori tecum, non te negabo. Similiter et omnes discipuli dixerunt.</span> <span class="verse"><a name="36">36</a>Tunc venit Jesus cum illis in villam, qu dicitur Gethsemani, et dixit discipulis suis : Sedete hic donec vadam illuc, et orem.</span> <span class="verse"><a name="37">37</a>Et assumpto Petro, et duobus filiis Zebedi, cpit contristari et mstus esse.</span> <span class="verse"><a name="38">38</a>Tunc ait illis : Tristis est anima mea usque ad mortem : sustinete hic, et vigilate mecum.</span> <span class="verse"><a name="39">39</a>Et progressus pusillum, procidit in faciem suam, orans, et dicens : Pater mi, si possibile est, transeat a me calix iste : verumtamen non sicut ego volo, sed sicut tu.</span> <span class="verse"><a name="40">40</a>Et venit ad discipulos suos, et invenit eos dormientes, et dicit Petro : Sic non potuistis una hora vigilare mecum ?</span> <span class="verse"><a name="41">41</a>Vigilate, et orate ut non intretis in tentationem. Spiritus quidem promptus est, caro autem infirma.</span> <span class="verse"><a name="42">42</a>Iterum secundo abiit, et oravit, dicens : Pater mi, si non potest hic calix transire nisi bibam illum, fiat voluntas tua.</span> <span class="verse"><a name="43">43</a>Et venit iterum, et invenit eos dormientes : erant enim oculi eorum gravati.</span> <span class="verse"><a name="44">44</a>Et relictis illis, iterum abiit, et oravit tertio, eumdem sermonem dicens.</span> <span class="verse"><a name="45">45</a>Tunc venit ad discipulos suos, et dicit illis : Dormite jam, et requiescite : ecce appropinquavit hora, et Filius hominis tradetur in manus peccatorum.</span> <span class="verse"><a name="46">46</a>Surgite, eamus : ecce appropinquavit qui me tradet.</span> <span class="verse"><a name="47">47</a>Adhuc eo loquente, ecce Judas unus de duodecim venit, et cum eo turba multa cum gladiis et fustibus, missi a principibus sacerdotum, et senioribus populi.</span> <span class="verse"><a name="48">48</a>Qui autem tradidit eum, dedit illis signum, dicens : Quemcumque osculatus fuero, ipse est, tenete eum.</span> <span class="verse"><a name="49">49</a>Et confestim accedens ad Jesum, dixit : Ave Rabbi. Et osculatus est eum.</span> <span class="verse"><a name="50">50</a>Dixitque illi Jesus : Amice, ad quid venisti ? Tunc accesserunt, et manus injecerunt in Jesum, et tenuerunt eum.</span> <span class="verse"><a name="51">51</a>Et ecce unus ex his qui erant cum Jesu, extendens manum, exemit gladium suum, et percutiens servum principis sacerdotum amputavit auriculam ejus.</span> <span class="verse"><a name="52">52</a>Tunc ait illi Jesus : Converte gladium tuum in locum suum : omnes enim, qui acceperint gladium, gladio peribunt.</span> <span class="verse"><a name="53">53</a>An putas, quia non possum rogare patrem meum, et exhibebit mihi modo plusquam duodecim legiones angelorum ?</span> <span class="verse"><a name="54">54</a>Quomodo ergo implebuntur Scriptur, quia sic oportet fieri ?</span> <span class="verse"><a name="55">55</a>In illa hora dixit Jesus turbis : Tamquam ad latronem existis cum gladiis et fustibus comprehendere me : quotidie apud vos sedebam docens in templo, et non me tenuistis.</span> <span class="verse"><a name="56">56</a>Hoc autem totum factum est, ut adimplerentur Scriptur prophetarum. Tunc discipuli omnes, relicto eo, fugerunt.</span> <span class="verse"><a name="57">57</a>At illi tenentes Jesum, duxerunt ad Caipham principem sacerdotum, ubi scrib et seniores convenerant.</span> <span class="verse"><a name="58">58</a>Petrus autem sequebatur eum a longe, usque in atrium principis sacerdotum. Et ingressus intro, sedebat cum ministris, ut videret finem.</span> <span class="verse"><a name="59">59</a>Principes autem sacerdotum, et omne concilium, qurebant falsum testimonium contra Jesum, ut eum morti traderent :</span> <span class="verse"><a name="60">60</a>et non invenerunt, cum multi falsi testes accessissent. Novissime autem venerunt duo falsi testes,</span> <span class="verse"><a name="61">61</a>et dixerunt : Hic dixit : Possum destruere templum Dei, et post triduum redificare illud.</span> <span class="verse"><a name="62">62</a>Et surgens princeps sacerdotum, ait illi : Nihil respondes ad ea, qu isti adversum te testificantur ?</span> <span class="verse"><a name="63">63</a>Jesus autem tacebat. Et princeps sacerdotum ait illi : Adjuro te per Deum vivum, ut dicas nobis si tu es Christus Filius Dei.</span> <span class="verse"><a name="64">64</a>Dicit illi Jesus : Tu dixisti. Verumtamen dico vobis, amodo videbitis Filium hominis sedentem a dextris virtutis Dei, et venientem in nubibus cli.</span> <span class="verse"><a name="65">65</a>Tunc princeps sacerdotum scidit vestimenta sua, dicens : Blasphemavit : quid adhuc egemus testibus ? ecce nunc audistis blasphemiam :</span> <span class="verse"><a name="66">66</a>quid vobis videtur ? At illi respondentes dixerunt : Reus est mortis.</span> <span class="verse"><a name="67">67</a>Tunc exspuerunt in faciem ejus, et colaphis eum ceciderunt, alii autem palmas in faciem ejus dederunt,</span> <span class="verse"><a name="68">68</a>dicentes : Prophetiza nobis Christe, quis est qui te percussit ?</span> <span class="verse"><a name="69">69</a>Petrus vero sedebat foris in atrio : et accessit ad eum una ancilla, dicens : Et tu cum Jesu Galilo eras.</span> <span class="verse"><a name="70">70</a>At ille negavit coram omnibus, dicens : Nescio quid dicis.</span> <span class="verse"><a name="71">71</a>Exeunte autem illo januam, vidit eum alia ancilla, et ait his qui erant ibi : Et hic erat cum Jesu Nazareno.</span> <span class="verse"><a name="72">72</a>Et iterum negavit cum juramento : Quia non novi hominem.</span> <span class="verse"><a name="73">73</a>Et post pusillum accesserunt qui stabant, et dixerunt Petro : Vere et tu ex illis es : nam et loquela tua manifestum te facit.</span> <span class="verse"><a name="74">74</a>Tunc cpit detestari et jurare quia non novisset hominem. Et continuo gallus cantavit.</span> <span class="verse"><a name="75">75</a>Et recordatus est Petrus verbi Jesu, quod dixerat : Priusquam gallus cantet, ter me negabis. Et egressus foras, flevit amare.</span> </p></div</div></div></body></html>