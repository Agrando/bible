<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/2sam/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/2sam">2 Samuel</a> &gt <strong>Chapter 19</strong></div><p><span class="verse"><a name="1">1</a>Nuntiatum est autem Joab quod rex fleret et lugeret filium suum,</span> <span class="verse"><a name="2">2</a>et versa est victoria in luctum in die illa omni populo : audivit enim populus in die illa dici : Dolet rex super filio suo.</span> <span class="verse"><a name="3">3</a>Et declinavit populus in die illa ingredi civitatem, quomodo declinare solet populus versus et fugiens de prlio.</span> <span class="verse"><a name="4">4</a>Porro rex operuit caput suum, et clamabat voce magna : Fili mi Absalom, Absalom fili mi, fili mi.</span> <span class="verse"><a name="5">5</a>Ingressus ergo Joab ad regem in domum, dixit : Confudisti hodie vultus omnium servorum tuorum, qui salvam fecerunt animam tuam, et animam filiorum tuorum et filiarum tuarum, et animam uxorum tuarum, et animam concubinarum tuarum.</span> <span class="verse"><a name="6">6</a>Diligis odientes te, et odio habes diligentes te : et ostendisti hodie quia non curas de ducibus tuis et de servis tuis : et vere cognovi modo, quia si Absalom viveret, et omnes nos occubuissemus, tunc placeret tibi.</span> <span class="verse"><a name="7">7</a>Nunc igitur surge, et procede, et alloquens satisfac servis tuis : juro enim tibi per Dominum quod si non exieris, ne unus quidem remansurus sit tecum nocte hac : et pejus erit hoc tibi quam omnia mala qu venerunt super te ab adolescentia tua usque in prsens.</span> <span class="verse"><a name="8">8</a>Surrexit ergo rex et sedit in porta : et omni populo nuntiatum est quod rex sederet in porta. Venitque universa multitudo coram rege : Isral autem fugit in tabernacula sua.</span> <span class="verse"><a name="9">9</a>Omnis quoque populus certabat in cunctis tribubus Isral, dicens : Rex liberavit nos de manu inimicorum nostrorum ; ipse salvavit nos de manu Philisthinorum : et nunc fugit de terra propter Absalom.</span> <span class="verse"><a name="10">10</a>Absalom autem, quem unximus super nos, mortuus est in bello : usquequo siletis, et non reducitis regem ?</span> <span class="verse"><a name="11">11</a>Rex vero David misit ad Sadoc et Abiathar sacerdotes, dicens : Loquimini ad majores natu Juda, dicentes : Cur venitis novissimi ad reducendum regem in domum suam ? (Sermo autem omnis Isral pervenerat ad regem in domo ejus.)</span> <span class="verse"><a name="12">12</a>Fratres mei vos, os meum, et caro mea vos, quare novissimi reducitis regem ?</span> <span class="verse"><a name="13">13</a>Et Amas dicite : Nonne os meum, et caro mea es ? hc faciat mihi Deus, et hc addat, si non magister militi fueris coram me omni tempore pro Joab.</span> <span class="verse"><a name="14">14</a>Et inclinavit cor omnium virorum Juda quasi viri unius : miseruntque ad regem, dicentes : Revertere tu, et omnes servi tui.</span> <span class="verse"><a name="15">15</a>Et reversus est rex, et venit usque ad Jordanem : et omnis Juda venit usque in Galgalam ut occurreret regi, et traduceret eum Jordanem.</span> <span class="verse"><a name="16">16</a>Festinavit autem Semei filius Gera filii Jemini de Bahurim, et descendit cum viris Juda in occursum regis David,</span> <span class="verse"><a name="17">17</a>cum mille viris de Benjamin, et Siba puer de domo Saul : et quindecim filii ejus, ac viginti servi erant cum eo : et irrumpentes Jordanem, ante regem</span> <span class="verse"><a name="18">18</a>transierunt vada, ut traducerent domum regis, et facerent juxta jussionem ejus : Semei autem filius Gera prostratus coram rege, cum jam transisset Jordanem,</span> <span class="verse"><a name="19">19</a>dixit ad eum : Ne reputes mihi, domine mi, iniquitatem, neque memineris injuriarum servi tui in die qua egressus es, domine mi rex, de Jerusalem, neque ponas, rex, in corde tuo.</span> <span class="verse"><a name="20">20</a>Agnosco enim servus tuus peccatum meum : et idcirco hodie primus veni de omni domo Joseph, descendique in occursum domini mei regis.</span> <span class="verse"><a name="21">21</a>Respondens vero Abisai filius Sarvi, dixit : Numquid pro his verbis non occidetur Semei, quia maledixit christo Domini ?</span> <span class="verse"><a name="22">22</a>Et ait David : Quid mihi et vobis, filii Sarvi ? cur efficimini mihi hodie in satan ? ergone hodie interficietur vir in Isral ? an ignoro hodie me factum regem super Isral ?</span> <span class="verse"><a name="23">23</a>Et ait rex Semei : Non morieris. Juravitque ei.</span> <span class="verse"><a name="24">24</a>Miphiboseth quoque filius Saul descendit in occursum regis, illotis pedibus et intonsa barba : vestesque suas non laverat a die qua egressus fuerat rex, usque ad diem reversionis ejus in pace.</span> <span class="verse"><a name="25">25</a>Cumque Jerusalem occurrisset regi, dixit ei rex : Quare non venisti mecum, Miphiboseth ?</span> <span class="verse"><a name="26">26</a>Et respondens ait : Domine mi rex, servus meus contempsit me : dixique ei ego famulus tuus ut sterneret mihi asinum, et ascendens abirem cum rege : claudus enim sum servus tuus.</span> <span class="verse"><a name="27">27</a>Insuper et accusavit me servum tuum ad te dominum meum regem : tu autem, domine mi rex, sicut angelus Dei es : fac quod placitum est tibi.</span> <span class="verse"><a name="28">28</a>Neque enim fuit domus patris mei, nisi morti obnoxia domino meo regi : tu autem posuisti me servum tuum inter convivas mens tu : quid ergo habeo just querel ? aut quid possum ultra vociferari ad regem ?</span> <span class="verse"><a name="29">29</a>Ait ergo ei rex : Quid ultra loqueris ? fixum est quod locutus sum : tu et Siba dividite possessiones.</span> <span class="verse"><a name="30">30</a>Responditque Miphiboseth regi : Etiam cuncta accipiat, postquam reversus est dominus meus rex pacifice in domum suam.</span> <span class="verse"><a name="31">31</a>Berzellai quoque Galaadites, descendens de Rogelim, traduxit regem Jordanem, paratus etiam ultra fluvium prosequi eum.</span> <span class="verse"><a name="32">32</a>Erat autem Berzellai Galaadites senex valde, id est, octogenarius, et ipse prbuit alimenta regi cum moraretur in castris : fuit quippe vir dives nimis.</span> <span class="verse"><a name="33">33</a>Dixit itaque rex ad Berzellai : Veni mecum, ut requiescas securus mecum in Jerusalem.</span> <span class="verse"><a name="34">34</a>Et ait Berzellai ad regem : Quot sunt dies annorum vit me, ut ascendam cum rege in Jerusalem ?</span> <span class="verse"><a name="35">35</a>Octogenarius sum hodie : numquid vigent sensus mei ad discernendum suave aut amarum ? aut delectare potest servum tuum cibus et potus ? vel audire possum ultra vocem cantorum atque cantatricum ? quare servus tuus sit oneri domino meo regi ?</span> <span class="verse"><a name="36">36</a>Paululum procedam famulus tuus ab Jordane tecum : non indigeo hac vicissitudine,</span> <span class="verse"><a name="37">37</a>sed obsecro ut revertar servus tuus, et moriar in civitate mea, et sepeliar juxta sepulchrum patris mei et matris me. Est autem servus tuus Chamaam : ipse vadat tecum, domine mi rex, et fac ei quidquid tibi bonum videtur.</span> <span class="verse"><a name="38">38</a>Dixit itaque ei rex : Mecum transeat Chamaam, et ego faciam ei quidquid tibi placuerit : et omne quod petieris a me, impetrabis.</span> <span class="verse"><a name="39">39</a>Cumque transisset universus populus et rex Jordanem, osculatus est rex Berzellai, et benedixit ei : et ille reversus est in locum suum.</span> <span class="verse"><a name="40">40</a>Transivit ergo rex in Galgalam, et Chamaam cum eo.Omnis autem populus Juda traduxerat regem, et media tantum pars adfuerat de populo Isral.</span> <span class="verse"><a name="41">41</a>Itaque omnes viri Isral concurrentes ad regem dixerunt ei : Quare te furati sunt fratres nostri viri Juda, et traduxerunt regem et domum ejus Jordanem, omnesque viros David cum eo ?</span> <span class="verse"><a name="42">42</a>Et respondit omnis vir Juda ad viros Isral : Quia mihi propior est rex : cur irasceris super hac re ? numquid comedimus aliquid ex rege, aut munera nobis data sunt ?</span> <span class="verse"><a name="43">43</a>Et respondit vir Isral ad viros Juda, et ait : Decem partibus major ego sum apud regem, magisque ad me pertinet David quam ad te : cur fecisti mihi injuriam, et non mihi nuntiatum est priori, ut reducerem regem meum ? Durius autem responderunt viri Juda viris Isral.</span> </p></div</div></div></body></html>