<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/ezek/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/ezek">Ezekiel</a> &gt <strong>Chapter 8</strong></div><p><span class="verse"><a name="1">1</a>Et factum est in anno sexto, in sexto mense, in quinta mensis, ego sedebam in domo mea, et senes Juda sedebant coram me, et cecidit ibi super me manus Domini Dei.</span> <span class="verse"><a name="2">2</a>Et vidi : et ecce similitudo quasi aspectus ignis : ab aspectu lumborum ejus et deorsum, ignis : et a lumbis ejus et sursum, quasi aspectus splendoris, ut visio electri.</span> <span class="verse"><a name="3">3</a>Et emissa similitudo manus apprehendit me in cincinno capitis mei, et elevavit me spiritus inter terram et clum : et adduxit me in Jerusalem, in visione Dei, juxta ostium interius quod respiciebat ad aquilonem, ubi erat statutum idolum zeli ad provocandam mulationem.</span> <span class="verse"><a name="4">4</a>Et ecce ibi gloria Dei Isral, secundum visionem quam videram in campo.</span> <span class="verse"><a name="5">5</a>Et dixit ad me : Fili hominis, leva oculos tuos ad viam aquilonis. Et levavi oculos meos ad viam aquilonis, et ecce ab aquilone port altaris idolum zeli in ipso introitu.</span> <span class="verse"><a name="6">6</a>Et dixit ad me : Fili hominis, putasne vides tu quid isti faciunt, abominationes magnas quas domus Isral facit hic, ut procul recedam a sanctuario meo ? et adhuc conversus videbis abominationes majores.</span> <span class="verse"><a name="7">7</a>Et introduxit me ad ostium atrii, et vidi, et ecce foramen unum in pariete.</span> <span class="verse"><a name="8">8</a>Et dixit ad me : Fili hominis, fode parietem. Et cum fodissem parietem, apparuit ostium unum.</span> <span class="verse"><a name="9">9</a>Et dixit ad me : Ingredere, et vide abominationes pessimas quas isti faciunt hic.</span> <span class="verse"><a name="10">10</a>Et ingressus vidi, et ecce omnis similitudo reptilium et animalium, abominatio, et universa idola domus Isral, depicta erant in pariete in circuitu per totum :</span> <span class="verse"><a name="11">11</a>et septuaginta viri de senioribus domus Isral : et Jezonias filius Saphan stabat in medio eorum stantium ante picturas : et unusquisque habebat thuribulum in manu sua, et vapor nebul de thure consurgebat.</span> <span class="verse"><a name="12">12</a>Et dixit ad me : Certe vides, fili hominis, qu seniores domus Isral faciunt in tenebris, unusquisque in abscondito cubiculi sui : dicunt enim : Non videt Dominus nos ; dereliquit Dominus terram.</span> <span class="verse"><a name="13">13</a>Et dixit ad me : Adhuc conversus videbis abominationes majores, quas isti faciunt.</span> <span class="verse"><a name="14">14</a>Et introduxit me per ostium port domus Domini quod respiciebat ad aquilonem, et ecce ibi mulieres sedebant plangentes Adonidem.</span> <span class="verse"><a name="15">15</a>Et dixit ad me : Certe vidisti, fili hominis : adhuc conversus videbis abominationes majores his.</span> <span class="verse"><a name="16">16</a>Et introduxit me in atrium domus Domini interius, et ecce in ostio templi Domini, inter vestibulum et altare, quasi viginti quinque viri dorsa habentes contra templum Domini, et facies ad orientem : et adorabant ad ortum solis.</span> <span class="verse"><a name="17">17</a>Et dixit ad me : Certe vidisti, fili hominis : numquid leve est hoc domui Juda, ut facerent abominationes istas quas fecerunt hic, quia replentes terram iniquitate, conversi sunt ad irritandum me ? et ecce applicant ramum ad nares suas.</span> <span class="verse"><a name="18">18</a>Ergo et ego faciam in furore : non parcet oculus meus, nec miserebor : et cum clamaverint ad aures meas voce magna, non exaudiam eos.</span> </p></div</div></div></body></html>