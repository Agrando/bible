<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1thess">1 Thessalonians</a> &gt <strong>Chapter 3</strong></div><p><span class="verse"><a name="1">1</a>Propter quod non sustinentes amplius, placuit nobis remanere Athenis, solis :</span> <span class="verse"><a name="2">2</a>et misimus Timotheum fratrem nostrum, et ministrum Dei in Evangelio Christi, ad confirmandos vos, et exhortandos pro fide vestra :</span> <span class="verse"><a name="3">3</a>ut nemo moveatur in tribulationibus istis : ipsi enim scitis quod in hoc positi sumus.</span> <span class="verse"><a name="4">4</a>Nam et cum apud vos essemus, prdicebamus vobis passuros nos tribulationes, sicut et factum est, et scitis.</span> <span class="verse"><a name="5">5</a>Propterea et ego amplius non sustinens, misi ad cognoscendam fidem vestram : ne forte tentaverit vos is qui tentat, et inanis fiat labor noster.</span> <span class="verse"><a name="6">6</a>Nunc autem veniente Timotheo ad nos a vobis, et annuntiante nobis fidem et caritatem vestram, et quia memoriam nostri habetis bonam semper, desiderantes nos videre, sicut et nos quoque vos :</span> <span class="verse"><a name="7">7</a>ideo consolati sumus, fratres, in vobis in omni necessitate et tribulatione nostra, per fidem vestram,</span> <span class="verse"><a name="8">8</a>quoniam nunc vivimus, si vos statis in Domino.</span> <span class="verse"><a name="9">9</a>Quam enim gratiarum actionem possumus Deo retribuere pro vobis in omni gaudio, quo gaudemus propter vos ante Deum nostrum,</span> <span class="verse"><a name="10">10</a>nocte ac die abundantius orantes, ut videamus faciem vestram, et compleamus ea qu desunt fidei vestr ?</span> <span class="verse"><a name="11">11</a>Ipse autem Deus, et Pater noster, et Dominus noster Jesus Christus, dirigat viam nostram ad vos.</span> <span class="verse"><a name="12">12</a>Vos autem Dominus multiplicet, et abundare faciat caritatem vestram in invicem, et in omnes, quemadmodum et nos in vobis :</span> <span class="verse"><a name="13">13</a>ad confirmanda corda vestra sine querela in sanctitate, ante Deum et Patrem nostrum, in adventu Domini nostri Jesu Christi cum omnibus sanctis ejus. Amen.</span> </p></div</div></div></body></html>