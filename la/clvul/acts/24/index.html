<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/acts/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/acts">Acts</a> &gt <strong>Chapter 24</strong></div><p><span class="verse"><a name="1">1</a>Post quinque autem dies descendit princeps sacerdotum Ananias, cum senioribus quibusdam, et Tertullo quodam oratore, qui adierunt prsidem adversus Paulum.</span> <span class="verse"><a name="2">2</a>Et citato Paulo cpit accusare Tertullus, dicens : Cum in multa pace agamus per te, et multa corrigantur per tuam providentiam,</span> <span class="verse"><a name="3">3</a>semper et ubique suscipimus, optime Felix, cum omni gratiarum actione.</span> <span class="verse"><a name="4">4</a>Ne diutius autem te protraham, oro, breviter audias nos pro tua clementia.</span> <span class="verse"><a name="5">5</a>Invenimus hunc hominem pestiferum, et concitantem seditiones omnibus Judis in universo orbe, et auctorem seditionis sect Nazarenorum :</span> <span class="verse"><a name="6">6</a>qui etiam templum violare conatus est, quem et apprehensum voluimus secundum legem nostram judicare.</span> <span class="verse"><a name="7">7</a>Superveniens autem tribunus Lysias, cum vi magna eripuit eum de manibus nostris,</span> <span class="verse"><a name="8">8</a>jubens accusatores ejus ad te venire : a quo poteris ipse judicans, de omnibus istis cognoscere, de quibus nos accusamus eum.</span> <span class="verse"><a name="9">9</a>Adjecerunt autem et Judi, dicentes hc ita se habere.</span> <span class="verse"><a name="10">10</a>Respondit autem Paulus (annuente sibi prside dicere) : Ex multis annis te esse judicem genti huic sciens, bono animo pro me satisfaciam.</span> <span class="verse"><a name="11">11</a>Potes enim cognoscere quia non plus sunt mihi dies quam duodecim, ex quo ascendi adorare in Jerusalem :</span> <span class="verse"><a name="12">12</a>et neque in templo invenerunt me cum aliquo disputantem, aut concursum facientem turb, neque in synagogis, neque in civitate :</span> <span class="verse"><a name="13">13</a>neque probare possunt tibi de quibus nunc me accusant.</span> <span class="verse"><a name="14">14</a>Confiteor autem hoc tibi, quod secundum sectam quam dicunt hresim, sic deservio Patri et Deo meo, credens omnibus qu in lege et prophetis scripta sunt :</span> <span class="verse"><a name="15">15</a>spem habens in Deum, quam et hi ipsi exspectant, resurrectionem futuram justorum et iniquorum.</span> <span class="verse"><a name="16">16</a>In hoc et ipse studeo sine offendiculo conscientiam habere ad Deum et ad homines semper.</span> <span class="verse"><a name="17">17</a>Post annos autem plures eleemosynas facturus in gentem meam, veni, et oblationes, et vota,</span> <span class="verse"><a name="18">18</a>in quibus invenerunt me purificatum in templo : non cum turba, neque cum tumultu.</span> <span class="verse"><a name="19">19</a>Quidam autem ex Asia Judi, quos oportebat apud te prsto esse, et accusare si quid haberent adversum me :</span> <span class="verse"><a name="20">20</a>aut hi ipsi dicant si quid invenerunt in me iniquitatis cum stem in concilio,</span> <span class="verse"><a name="21">21</a>nisi de una hac solummodo voce qua clamavi inter eos stans : Quoniam de resurrectione mortuorum ego judicor hodie a vobis.</span> <span class="verse"><a name="22">22</a>Distulit autem illos Felix, certissime sciens de via hac, dicens : Cum tribunus Lysias descenderit, audiam vos.</span> <span class="verse"><a name="23">23</a>Jussitque centurioni custodire eum, et habere requiem, nec quemquam de suis prohibere ministrare ei.</span> <span class="verse"><a name="24">24</a>Post aliquot autem dies veniens Felix cum Drusilla uxore sua, qu erat Juda, vocavit Paulum, et audivit ab eo fidem qu est in Christum Jesum.</span> <span class="verse"><a name="25">25</a>Disputante autem illo de justitia, et castitate, et de judicio futuro, tremefactus Felix, respondit : Quod nunc attinet, vade : tempore autem opportuno accersam te :</span> <span class="verse"><a name="26">26</a>simul et sperans quod pecunia ei daretur a Paulo, propter quod et frequenter accersens eum, loquebatur cum eo.</span> <span class="verse"><a name="27">27</a>Biennio autem expleto, accepit successorem Felix Portium Festum. Volens autem gratiam prstare Judis Felix, reliquit Paulum vinctum.</span> </p></div</div></div></body></html>