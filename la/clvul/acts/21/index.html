<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/acts/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/acts">Acts</a> &gt <strong>Chapter 21</strong></div><p><span class="verse"><a name="1">1</a>Cum autem factum esset ut navigaremus abstracti ab eis, recto cursu venimus Coum, et sequenti die Rhodum, et inde Pataram.</span> <span class="verse"><a name="2">2</a>Et cum invenissemus navem transfretantem in Phnicen, ascendentes navigavimus.</span> <span class="verse"><a name="3">3</a>Cum apparuissemus autem Cypro, relinquentes eam ad sinistram, navigavimus in Syriam, et venimus Tyrum : ibi enim navis expositura erat onus.</span> <span class="verse"><a name="4">4</a>Inventis autem discipulis, mansimus ibi diebus septem : qui Paulo dicebant per Spiritum ne ascenderet Jerosolymam.</span> <span class="verse"><a name="5">5</a>Et expletis diebus, profecti ibamus, deducentibus nos omnibus cum uxoribus et filiis usque foras civitatem : et positis genibus in littore, oravimus.</span> <span class="verse"><a name="6">6</a>Et cum valefecissemus invicem, ascendimus navem : illi autem redierunt in sua.</span> <span class="verse"><a name="7">7</a>Nos vero navigatione expleta a Tyro descendimus Ptolemaidam : et salutatis fratribus, mansimus die una apud illos.</span> <span class="verse"><a name="8">8</a>Alia autem die profecti, venimus Csaream. Et intrantes domum Philippi evangelist, qui erat unus de septem, mansimus apud eum.</span> <span class="verse"><a name="9">9</a>Huic autem erant quatuor fili virgines prophetantes.</span> <span class="verse"><a name="10">10</a>Et cum moraremur per dies aliquot, supervenit quidam a Juda propheta, nomine Agabus.</span> <span class="verse"><a name="11">11</a>Is cum venisset ad nos, tulit zonam Pauli : et alligans sibi pedes et manus, dixit : Hc dicit Spiritus Sanctus : Virum, cujus est zona hc, sic alligabunt in Jerusalem Judi, et tradent in manus gentium.</span> <span class="verse"><a name="12">12</a>Quod cum audissemus, rogabamus nos, et qui loci illius erant, ne ascenderet Jerosolymam.</span> <span class="verse"><a name="13">13</a>Tunc respondit Paulus, et dixit : Quid facitis flentes, et affligentes cor meum ? Ego enim non solum alligari, sed et mori in Jerusalem paratus sum propter nomen Domini Jesu.</span> <span class="verse"><a name="14">14</a>Et cum ei suadere non possemus, quievimus, dicentes : Domini voluntas fiat.</span> <span class="verse"><a name="15">15</a>Post dies autem istos, prparati ascendebamus in Jerusalem.</span> <span class="verse"><a name="16">16</a>Venerunt autem et ex discipulis a Csarea nobiscum, adducentes secum apud quem hospitaremur Mnasonem quemdam Cyprium, antiquum discipulum.</span> <span class="verse"><a name="17">17</a>Et cum venissemus Jerosolymam, libenter exceperunt nos fratres.</span> <span class="verse"><a name="18">18</a>Sequenti autem die introibat Paulus nobiscum ad Jacobum, omnesque collecti sunt seniores.</span> <span class="verse"><a name="19">19</a>Quos cum salutasset, narrabat per singula qu Deus fecisset in gentibus per ministerium ipsius.</span> <span class="verse"><a name="20">20</a>At illi cum audissent, magnificabant Deum, dixeruntque ei : Vides, frater, quot millia sunt in Judis qui crediderunt, et omnes mulatores sunt legis.</span> <span class="verse"><a name="21">21</a>Audierunt autem de te quia discessionem doceas a Moyse eorum qui per gentes sunt Judorum, dicens non debere eos circumcidere filios suos, neque secundum consuetudinem ingredi.</span> <span class="verse"><a name="22">22</a>Quid ergo est ? utique oportet convenire multitudinem : audient enim te supervenisse.</span> <span class="verse"><a name="23">23</a>Hoc ergo fac quod tibi dicimus. Sunt nobis viri quatuor, votum habentes super se.</span> <span class="verse"><a name="24">24</a>His assumptis, sanctifica te cum illis, et impende in illis ut radant capita : et scient omnes quia qu de te audierunt, falsa sunt, sed ambulas et ipse custodiens legem.</span> <span class="verse"><a name="25">25</a>De his autem qui crediderunt ex gentibus, nos scripsimus judicantes ut abstineant se ab idolis immolato, et sanguine, et suffocato, et fornicatione.</span> <span class="verse"><a name="26">26</a>Tunc Paulus, assumptis viris, postera die purificatus cum illis intravit in templum, annuntians expletionem dierum purificationis, donec offerretur pro unoquoque eorum oblatio.</span> <span class="verse"><a name="27">27</a>Dum autem septem dies consummarentur, hi qui de Asia erant Judi, cum vidissent eum in templo, concitaverunt omnem populum, et injecerunt ei manus, clamantes :</span> <span class="verse"><a name="28">28</a>Viri Isralit, adjuvate : hic est homo qui adversus populum, et legem, et locum hunc, omnes ubique docens, insuper et gentiles induxit in templum, et violavit sanctum locum istum.</span> <span class="verse"><a name="29">29</a>Viderant enim Trophimum Ephesium in civitate cum ipso, quem stimaverunt quoniam in templum introduxisset Paulus.</span> <span class="verse"><a name="30">30</a>Commotaque est civitas tota, et facta est concursio populi. Et apprehendentes Paulum, trahebant eum extra templum : et statim claus sunt janu.</span> <span class="verse"><a name="31">31</a>Qurentibus autem eum occidere, nuntiatum est tribuno cohortis quia tota confunditur Jerusalem.</span> <span class="verse"><a name="32">32</a>Qui statim, assumptis militibus et centurionibus, decurrit ad illos. Qui cum vidissent tribunum et milites, cessaverunt percutere Paulum.</span> <span class="verse"><a name="33">33</a>Tunc accedens tribunus apprehendit eum, et jussit eum alligari catenis duabus : et interrogabat quis esset, et quid fecisset.</span> <span class="verse"><a name="34">34</a>Alii autem aliud clamabant in turba. Et cum non posset certum cognoscere pr tumultu, jussit duci eum in castra.</span> <span class="verse"><a name="35">35</a>Et cum venisset ad gradus, contigit ut portaretur a militibus propter vim populi.</span> <span class="verse"><a name="36">36</a>Sequebatur enim multitudo populi, clamans : Tolle eum.</span> <span class="verse"><a name="37">37</a>Et cum cpisset induci in castra Paulus, dicit tribuno : Si licet mihi loqui aliquid ad te ? Qui dixit : Grce nosti ?</span> <span class="verse"><a name="38">38</a>nonne tu es gyptius, qui ante hos dies tumultum concitasti, et eduxisti in desertum quatuor millia virorum sicariorum ?</span> <span class="verse"><a name="39">39</a>Et dixit ad eum Paulus : Ego homo sum quidem Judus a Tarso Cilici, non ignot civitatis municeps. Rogo autem te, permitte mihi loqui ad populum.</span> <span class="verse"><a name="40">40</a>Et cum ille permisisset, Paulus stans in gradibus annuit manu ad plebem, et magno silentio facto, allocutus est lingua hebra, dicens :</span> </p></div</div></div></body></html>