<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/acts/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/acts">Acts</a> &gt <strong>Chapter 25</strong></div><p><span class="verse"><a name="1">1</a>Festus ergo cum venisset in provinciam, post triduum ascendit Jerosolymam a Csarea.</span> <span class="verse"><a name="2">2</a>Adieruntque eum principes sacerdotum et primi Judorum adversus Paulum : et rogabant eum,</span> <span class="verse"><a name="3">3</a>postulantes gratiam adversus eum, ut juberet perduci eum in Jerusalem, insidias tendentes ut interficerent eum in via.</span> <span class="verse"><a name="4">4</a>Festus autem respondit servari Paulum in Csarea : se autem maturius profecturum.</span> <span class="verse"><a name="5">5</a>Qui ergo in vobis, ait, potentes sunt, descendentes simul, si quod est in viro crimen, accusent eum.</span> <span class="verse"><a name="6">6</a>Demoratus autem inter eos dies non amplius quam octo aut decem, descendit Csaream, et altera die sedit pro tribunali, et jussit Paulum adduci.</span> <span class="verse"><a name="7">7</a>Qui cum perductus esset, circumsteterunt eum, qui ab Jerosolyma descenderant Judi, multas et graves causas objicientes, quas non poterant probare :</span> <span class="verse"><a name="8">8</a>Paulo rationem reddente : Quoniam neque in legem Judorum, neque in templum, neque in Csarem quidquam peccavi.</span> <span class="verse"><a name="9">9</a>Festus autem volens gratiam prstare Judis, respondens Paulo, dixit : Vis Jerosolymam ascendere, et ibi de his judicari apud me ?</span> <span class="verse"><a name="10">10</a>Dixit autem Paulus : Ad tribunal Csaris sto : ibi me oportet judicari : Judis non nocui, sicut tu melius nosti.</span> <span class="verse"><a name="11">11</a>Si enim nocui, aut dignum morte aliquid feci, non recuso mori : si vero nihil est eorum qu hi accusant me, nemo potest me illis donare. Csarem appello.</span> <span class="verse"><a name="12">12</a>Tunc Festus cum concilio locutus, respondit : Csarem appellasti ? ad Csarem ibis.</span> <span class="verse"><a name="13">13</a>Et cum dies aliquot transacti essent, Agrippa rex et Bernice descenderunt Csaream ad salutandum Festum.</span> <span class="verse"><a name="14">14</a>Et cum dies plures ibi demorarentur, Festus regi indicavit de Paulo, dicens : Vir quidam est derelictus a Felice vinctus,</span> <span class="verse"><a name="15">15</a>de quo cum essem Jerosolymis, adierunt me principes sacerdotum et seniores Judorum, postulantes adversus illum damnationem.</span> <span class="verse"><a name="16">16</a>Ad quos respondi : Quia non est Romanis consuetudo damnare aliquem hominem priusquam is qui accusatur prsentes habeat accusatores, locumque defendendi accipiat ad abluenda crimina.</span> <span class="verse"><a name="17">17</a>Cum ergo huc convenissent sine ulla dilatione, sequenti die sedens pro tribunali, jussi adduci virum.</span> <span class="verse"><a name="18">18</a>De quo, cum stetissent accusatores, nullam causam deferebant, de quibus ego suspicabar malum.</span> <span class="verse"><a name="19">19</a>Qustiones vero quasdam de sua superstitione habebant adversus eum, et de quodam Jesu defuncto, quem affirmabat Paulus vivere.</span> <span class="verse"><a name="20">20</a>Hsitans autem ego de hujusmodi qustione, dicebam si vellet ire Jerosolymam, et ibi judicari de istis.</span> <span class="verse"><a name="21">21</a>Paulo autem appellante ut servaretur ad Augusti cognitionem, jussi servari eum, donec mittam eum ad Csarem.</span> <span class="verse"><a name="22">22</a>Agrippa autem dixit ad Festum : Volebam et ipse hominem audire. Cras, inquit, audies eum.</span> <span class="verse"><a name="23">23</a>Altera autem die cum venisset Agrippa et Bernice cum multa ambitione, et introissent in auditorium cum tribunis et viris principalibus civitatis, jubente Festo, adductus est Paulus.</span> <span class="verse"><a name="24">24</a>Et dicit Festus : Agrippa rex, et omnes qui simul adestis nobiscum viri, videtis hunc de quo omnis multitudo Judorum interpellavit me Jerosolymis, petentes et acclamantes non oportere eum vivere amplius.</span> <span class="verse"><a name="25">25</a>Ego vere comperi nihil dignum morte eum admisisse. Ipso autem hoc appellante ad Augustum, judicavi mittere.</span> <span class="verse"><a name="26">26</a>De quo quid certum scribam domino, non habeo. Propter quod produxi eum ad vos, et maxime ad te, rex Agrippa, ut interrogatione facta habeam quid scribam.</span> <span class="verse"><a name="27">27</a>Sine ratione enim mihi videtur mittere vinctum, et causas ejus non significare.</span> </p></div</div></div></body></html>