<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/acts/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/acts">Acts</a> &gt <strong>Chapter 5</strong></div><p><span class="verse"><a name="1">1</a>Vir autem quidam nomine Ananias, cum Saphira uxore suo vendidit agrum,</span> <span class="verse"><a name="2">2</a>et fraudavit de pretio agri, conscia uxore sua : et afferens partem quamdam, ad pedes Apostolorum posuit.</span> <span class="verse"><a name="3">3</a>Dixit autem Petrus : Anania, cur tentavit Satanas cor tuum, mentiri te Spiritui Sancto, et fraudare de pretio agri ?</span> <span class="verse"><a name="4">4</a>nonne manens tibi manebat, et venundatum in tua erat potestate ? quare posuisti in corde tuo hanc rem ? non es mentitus hominibus, sed Deo.</span> <span class="verse"><a name="5">5</a>Audiens autem Ananias hc verba, cecidit, et expiravit. Et factus est timor magnus super omnes qui audierunt.</span> <span class="verse"><a name="6">6</a>Surgentes autem juvenes amoverunt eum, et efferentes sepelierunt.</span> <span class="verse"><a name="7">7</a>Factum est autem quasi horarum trium spatium, et uxor ipsius, nesciens quod factum fuerat, introivit.</span> <span class="verse"><a name="8">8</a>Dixit autem ei Petrus : Dic mihi mulier, si tanti agrum vendidistis ? At illa dixit : Etiam tanti.</span> <span class="verse"><a name="9">9</a>Petrus autem ad eam : Quid utique convenit vobis tentare Spiritum Domini ? Ecce pedes eorum qui sepelierunt virum tuum ad ostium, et efferent te.</span> <span class="verse"><a name="10">10</a>Confestim cecidit ante pedes ejus, et expiravit. Intrantes autem juvenes invenerunt illam mortuam : et extulerunt, et sepelierunt ad virum suum.</span> <span class="verse"><a name="11">11</a>Et factus est timor magnus in universa ecclesia, et in omnes qui audierunt hc.</span> <span class="verse"><a name="12">12</a>Per manus autem Apostolorum fiebant signa et prodigia multa in plebe. Et erant unanimiter omnes in porticu Salomonis.</span> <span class="verse"><a name="13">13</a>Ceterorum autem nemo audebat se conjungere illis : sed magnificabat eos populus.</span> <span class="verse"><a name="14">14</a>Magis autem augebatur credentium in Domino multitudo virorum ac mulierum,</span> <span class="verse"><a name="15">15</a>ita ut in plateas ejicerent infirmos, et ponerent in lectulis et grabatis, ut, veniente Petro, saltem umbra illius obumbraret quemquam illorum, et liberarentur ab infirmitatibus suis.</span> <span class="verse"><a name="16">16</a>Concurrebat autem et multitudo vicinarum civitatum Jerusalem, afferentes gros, et vexatos a spiritibus immundis : qui curabantur omnes.</span> <span class="verse"><a name="17">17</a>Exsurgens autem princeps sacerdotum, et omnes qui cum illo erant (qu est hresis sadducorum), repleti sunt zelo :</span> <span class="verse"><a name="18">18</a>et injecerunt manus in Apostolos, et posuerunt eos in custodia publica.</span> <span class="verse"><a name="19">19</a>Angelus autem Domini per noctem aperiens januas carceris, et educens eos, dixit :</span> <span class="verse"><a name="20">20</a>Ite, et stantes loquimini in templo plebi omnia verba vit hujus.</span> <span class="verse"><a name="21">21</a>Qui cum audissent, intraverunt diluculo in templum, et docebant. Adveniens autem princeps sacerdotum, et qui cum eo erant, convocaverunt concilium, et omnes seniores filiorum Isral : et miserunt ad carcerem ut adducerentur.</span> <span class="verse"><a name="22">22</a>Cum autem venissent ministri, et aperto carcere non invenissent illos, reversi nuntiaverunt,</span> <span class="verse"><a name="23">23</a>dicentes : Carcerem quidem invenimus clausum cum omni diligentia, et custodes stantes ante januas : aperientes autem neminem intus invenimus.</span> <span class="verse"><a name="24">24</a>Ut autem audierunt hos sermones magistratus templi et principes sacerdotum, ambigebant de illis quidnam fieret.</span> <span class="verse"><a name="25">25</a>Adveniens autem quidam, nuntiavit eis : Quia ecce viri quos posuistis in carcerem, sunt in templo, stantes et docentes populum.</span> <span class="verse"><a name="26">26</a>Tunc abiit magistratus cum ministris, et adduxit illos sine vi : timebant enim populum ne lapidarentur.</span> <span class="verse"><a name="27">27</a>Et cum adduxissent illos, statuerunt in concilio : et interrogavit eos princeps sacerdotum,</span> <span class="verse"><a name="28">28</a>dicens : Prcipiendo prcepimus vobis ne doceretis in nomine isto, et ecce replestis Jerusalem doctrina vestra : et vultis inducere super nos sanguinem hominis istius.</span> <span class="verse"><a name="29">29</a>Respondens autem Petrus et Apostoli, dixerunt : Obedire oportet Deo magis quam hominibus.</span> <span class="verse"><a name="30">30</a>Deus patrum nostrorum suscitavit Jesum, quem vos interemistis, suspendentes in ligno.</span> <span class="verse"><a name="31">31</a>Hunc principem et salvatorem Deus exaltavit dextera sua ad dandam pnitentiam Israli, et remissionem peccatorum :</span> <span class="verse"><a name="32">32</a>et nos sumus testes horum verborum, et Spiritus Sanctus, quem dedit Deus omnibus obedientibus sibi.</span> <span class="verse"><a name="33">33</a>Hc cum audissent, dissecabantur, et cogitabant interficere illos.</span> <span class="verse"><a name="34">34</a>Surgens autem quidam in concilio pharisus, nomine Gamaliel, legis doctor, honorabilis univers plebi, jussit foras ad breve homines fieri,</span> <span class="verse"><a name="35">35</a>dixitque ad illos : Viri Isralit, attendite vobis super hominibus istis quid acturi sitis.</span> <span class="verse"><a name="36">36</a>Ante hos enim dies extitit Theodas, dicens se esse aliquem, cui consensit numerus virorum circiter quadringentorum : qui occisus est, et omnes qui credebant ei, dissipati sunt, et redacti ad nihilum.</span> <span class="verse"><a name="37">37</a>Post hunc extitit Judas Galilus in diebus professionis, et avertit populum post se : et ipse periit, et omnes quotquot consenserunt ei, dispersi sunt.</span> <span class="verse"><a name="38">38</a>Et nunc itaque dico vobis, discedite ab hominibus istis, et sinite illos : quoniam si est ex hominibus consilium hoc aut opus, dissolvetur :</span> <span class="verse"><a name="39">39</a>si vero ex Deo est, non poteritis dissolvere illud, ne forte et Deo repugnare inveniamini. Consenserunt autem illi.</span> <span class="verse"><a name="40">40</a>Et convocantes Apostolos, csis denuntiaverunt ne omnino loquerentur in nomine Jesu, et dimiserunt eos.</span> <span class="verse"><a name="41">41</a>Et illi quidem ibant gaudentes a conspectu concilii, quoniam digni habiti sunt pro nomine Jesu contumeliam pati.</span> <span class="verse"><a name="42">42</a>Omni autem die non cessabant in templo et circa domos, docentes et evangelizantes Christum Jesum.</span> </p></div</div></div></body></html>