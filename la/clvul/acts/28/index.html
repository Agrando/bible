<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/acts/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/acts">Acts</a> &gt <strong>Chapter 28</strong></div><p><span class="verse"><a name="1">1</a>Et cum evasissemus, tunc cognovimus quia Melita insula vocabatur. Barbari vero prstabant non modicam humanitatem nobis.</span> <span class="verse"><a name="2">2</a>Accensa enim pyra, reficiebant nos omnes propter imbrem qui imminebat, et frigus.</span> <span class="verse"><a name="3">3</a>Cum congregasset autem Paulus sarmentorum aliquantam multitudinem, et imposuisset super ignem, vipera a calore cum processisset, invasit manum ejus.</span> <span class="verse"><a name="4">4</a>Ut vero viderunt barbari pendentem bestiam de manu ejus, ad invicem dicebant : Utique homicida est homo hic, qui cum evaserit de mari, ultio non sinit eum vivere.</span> <span class="verse"><a name="5">5</a>Et ille quidem excutiens bestiam in ignem, nihil mali passus est.</span> <span class="verse"><a name="6">6</a>At illi existimabant eum in tumorem convertendum, et subito casurum et mori. Diu autem illis exspectantibus, et videntibus nihil mali in eo fieri, convertentes se, dicebant eum esse deum.</span> <span class="verse"><a name="7">7</a>In locis autem illis erant prdia principis insul, nomine Publii, qui nos suscipiens, triduo benigne exhibuit.</span> <span class="verse"><a name="8">8</a>Contigit autem patrem Publii febribus et dysenteria vexatum jacere. Ad quem Paulus intravit : et cum orasset, et imposuisset ei manus, salvavit eum.</span> <span class="verse"><a name="9">9</a>Quo facto, omnes qui in insula habebant infirmitates, accedebant, et curabantur :</span> <span class="verse"><a name="10">10</a>qui etiam multis honoribus nos honoraverunt, et navigantibus imposuerunt qu necessaria erant.</span> <span class="verse"><a name="11">11</a>Post menses autem tres navigavimus in navi Alexandrina, qu in insula hiemaverat, cui erat insigne Castorum.</span> <span class="verse"><a name="12">12</a>Et cum venissemus Syracusam, mansimus ibi triduo.</span> <span class="verse"><a name="13">13</a>Inde circumlegentes devenimus Rhegium : et post unum diem, flante austro, secunda die venimus Puteolos :</span> <span class="verse"><a name="14">14</a>ubi inventis fratribus rogati sumus manere apud eos dies septem : et sic venimus Romam.</span> <span class="verse"><a name="15">15</a>Et inde cum audissent fratres, occurrerunt nobis usque ad Apii forum, ac tres Tabernas. Quos cum vidisset Paulus, gratias agens Deo, accepit fiduciam.</span> <span class="verse"><a name="16">16</a>Cum autem venissemus Romam, permissum est Paulo manere sibimet cum custodiente se milite.</span> <span class="verse"><a name="17">17</a>Post tertium autem diem convocavit primos Judorum. Cumque convenissent, dicebat eis : Ego, viri fratres, nihil adversus plebem faciens, aut morem paternum, vinctus ab Jerosolymis traditus sum in manus Romanorum,</span> <span class="verse"><a name="18">18</a>qui cum interrogationem de me habuissent, voluerunt me dimittere, eo quod nulla esset causa mortis in me.</span> <span class="verse"><a name="19">19</a>Contradicentibus autem Judis, coactus sum appellare Csarem, non quasi gentem meam habens aliquid accusare.</span> <span class="verse"><a name="20">20</a>Propter hanc igitur causam rogavi vos videre, et alloqui. Propter spem enim Isral catena hac circumdatus sum.</span> <span class="verse"><a name="21">21</a>At illi dixerunt ad eum : Nos neque litteras accepimus de te a Juda, neque adveniens aliquis fratrum nuntiavit, aut locutus est quid de te malum.</span> <span class="verse"><a name="22">22</a>Rogamus autem a te audire qu sentis : nam de secta hac notum est nobis quia ubique ei contradicitur.</span> <span class="verse"><a name="23">23</a>Cum constituissent autem illi diem, venerunt ad eum in hospitium plurimi, quibus exponebat testificans regnum Dei, suadensque eis de Jesu ex lege Moysi et prophetis a mane usque ad vesperam.</span> <span class="verse"><a name="24">24</a>Et quidam credebant his qu dicebantur : quidam vero non credebant.</span> <span class="verse"><a name="25">25</a>Cumque invicem non essent consentientes, discedebant, dicente Paulo unum verbum : Quia bene Spiritus Sanctus locutus est per Isaiam prophetam ad patres nostros,</span> <span class="verse"><a name="26">26</a>dicens : Vade ad populum istum, et dic ad eos : [Aure audietis, et non intelligetis,et videntes videbitis, et non perspicietis.</span> <span class="verse"><a name="27">27</a>Incrassatum est enim cor populi hujus,et auribus graviter audierunt,et oculos suos compresserunt :ne forte videant oculis,et auribus audiant,et corde intelligant, et convertantur,et sanem eos.]</span> <span class="verse"><a name="28">28</a>Notum ergo sit vobis, quoniam gentibus missum est hoc salutare Dei, et ipsi audient.</span> <span class="verse"><a name="29">29</a>Et cum hc dixisset, exierunt ab eo Judi, multam habentes inter se qustionem.</span> <span class="verse"><a name="30">30</a>Mansit autem biennio toto in suo conducto : et suscipiebat omnes qui ingrediebantur ad eum,</span> <span class="verse"><a name="31">31</a>prdicans regnum Dei, et docens qu sunt de Domino Jesu Christo cum omni fiducia, sine prohibitione.</span> </p></div</div></div></body></html>