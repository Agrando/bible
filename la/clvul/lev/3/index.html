<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/lev/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/lev">Leviticus</a> &gt <strong>Chapter 3</strong></div><p><span class="verse"><a name="1">1</a>Quod si hostia pacificorum fuerit ejus oblatio, et de bobus voluerit offerre, marem sive feminam, immaculata offeret coram Domino.</span> <span class="verse"><a name="2">2</a>Ponetque manum super caput victim su, qu immolabitur in introitu tabernaculi testimonii, fundentque filii Aaron sacerdotes sanguinem per altaris circuitum.</span> <span class="verse"><a name="3">3</a>Et offerent de hostia pacificorum in oblationem Domino, adipem qui operit vitalia, et quidquid pinguedinis est intrinsecus :</span> <span class="verse"><a name="4">4</a>duos renes cum adipe quo teguntur ilia, et reticulum jecoris cum renunculis.</span> <span class="verse"><a name="5">5</a>Adolebuntque ea super altare in holocaustum, lignis igne supposito, in oblationem suavissimi odoris Domino.</span> <span class="verse"><a name="6">6</a>Si vero de ovibus fuerit ejus oblatio et pacificorum hostia, sive masculum obtulerit, sive feminam, immaculata erunt.</span> <span class="verse"><a name="7">7</a>Si agnum obtulerit coram Domino,</span> <span class="verse"><a name="8">8</a>ponet manum suam super caput victim su : qu immolabitur in vestibulo tabernaculi testimonii : fundentque filii Aaron sanguinem ejus per circuitum altaris.</span> <span class="verse"><a name="9">9</a>Et offerent de pacificorum hostia sacrificium Domino : adipem et caudam totam</span> <span class="verse"><a name="10">10</a>cum renibus, et pinguedinem qu operit ventrem atque universa vitalia, et utrumque renunculum cum adipe qui est juxta ilia, reticulumque jecoris cum renunculis.</span> <span class="verse"><a name="11">11</a>Et adolebit ea sacerdos super altare in pabulum ignis et oblationis Domini.</span> <span class="verse"><a name="12">12</a>Si capra fuerit ejus oblatio, et obtulerit eam Domino,</span> <span class="verse"><a name="13">13</a>ponet manum suam super caput ejus : immolabitque eam in introitu tabernaculi testimonii, et fundent filii Aaron sanguinem ejus per altaris circuitum.</span> <span class="verse"><a name="14">14</a>Tollentque ex ea in pastum ignis dominici, adipem qui operit ventrem, et qui tegit universa vitalia :</span> <span class="verse"><a name="15">15</a>duos renunculos cum reticulo, quod est super eos juxta ilia, et arvinam jecoris cum renunculis :</span> <span class="verse"><a name="16">16</a>adolebitque ea super altare sacerdos in alimoniam ignis, et suavissimi odoris. Omnis adeps, Domini erit</span> <span class="verse"><a name="17">17</a>jure perpetuo in generationibus, et cunctis habitaculis vestris : nec sanguinem nec adipem omnino comedetis.</span> </p></div</div></div></body></html>