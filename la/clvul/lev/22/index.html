<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/lev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/lev">Leviticus</a> &gt <strong>Chapter 22</strong></div><p><span class="verse"><a name="1">1</a>Locutus quoque est Dominus ad Moysen, dicens :</span> <span class="verse"><a name="2">2</a>Loquere ad Aaron et ad filios ejus, ut caveant ab his qu consecrata sunt filiorum Isral, et non contaminent nomen sanctificatorum mihi, qu ipsi offerunt. Ego Dominus.</span> <span class="verse"><a name="3">3</a>Dic ad eos, et ad posteros eorum : Omnis homo qui accesserit de stirpe vestra ad ea qu consecrata sunt, et qu obtulerunt filii Isral Domino, in quo est immunditia, peribit coram Domino. Ego sum Dominus.</span> <span class="verse"><a name="4">4</a>Homo de semine Aaron, qui fuerit leprosus, aut patiens fluxum seminis, non vescetur de his qu sanctificata sunt mihi, donec sanetur. Qui tetigerit immundum super mortuo, et ex quo egreditur semen quasi coitus,</span> <span class="verse"><a name="5">5</a>et qui tangit reptile, et quodlibet immundum cujus tactus est sordidus,</span> <span class="verse"><a name="6">6</a>immundus erit usque ad vesperum, et non vescetur his qu sanctificata sunt : sed cum laverit carnem suam aqua,</span> <span class="verse"><a name="7">7</a>et occubuerit sol, tunc mundatus vescetur de sanctificatis, quia cibus illius est.</span> <span class="verse"><a name="8">8</a>Morticinum et captum a bestia non comedent, nec polluentur in eis. Ego sum Dominus.</span> <span class="verse"><a name="9">9</a>Custodiant prcepta mea, ut non subjaceant peccato, et moriantur in sanctuario, cum polluerint illud. Ego Dominus qui sanctifico eos.</span> <span class="verse"><a name="10">10</a>Omnis alienigena non comedet de sanctificatis ; inquilinus sacerdotis et mercenarius non vescentur ex eis.</span> <span class="verse"><a name="11">11</a>Quem autem sacerdos emerit, et qui vernaculus domus ejus fuerit, his comedent ex eis.</span> <span class="verse"><a name="12">12</a>Si filia sacerdotis cuilibet ex populo nupta fuerit, de his qu sanctificata sunt, et de primitiis non vescetur.</span> <span class="verse"><a name="13">13</a>Sin autem vidua, vel repudiata, et absque liberis reversa fuerit ad domum patris sui : sicut puella consueverat, aletur cibis patris sui. Omnis alienigena comedendi ex eis non habet potestatem.</span> <span class="verse"><a name="14">14</a>Qui comederit de sanctificatis per ignorantiam, addet quintam partem cum eo quod comedit, et dabit sacerdoti in sanctuarium.</span> <span class="verse"><a name="15">15</a>Nec contaminabunt sanctificata filiorum Isral, qu offerunt Domino :</span> <span class="verse"><a name="16">16</a>ne forte sustineant iniquitatem delicti sui, cum sanctificata comederint. Ego Dominus qui sanctifico eos.</span> <span class="verse"><a name="17">17</a>Locutusque est Dominus ad Moysen, dicens :</span> <span class="verse"><a name="18">18</a>Loquere ad Aaron et filios ejus, et ad omnes filios Isral, dicesque ad eos : Homo de domo Isral, et de advenis qui habitant apud vos, qui obtulerit oblationem suam, vel vota solvens, vel sponte offerens, quidquid illud obtulerit in holocaustum Domini,</span> <span class="verse"><a name="19">19</a>ut offeratur per vos, masculus immaculatus erit ex bobus, et ovibus, et ex capris :</span> <span class="verse"><a name="20">20</a>si maculam habuerit, non offeretis, neque erit acceptabile.</span> <span class="verse"><a name="21">21</a>Homo qui obtulerit victimam pacificorum Domino, vel vota solvens, vel sponte offerens, tam de bobus quam de ovibus, immaculatum offeret ut acceptabile sit : omnis macula non erit in eo.</span> <span class="verse"><a name="22">22</a>Si ccum fuerit, si fractum, si cicatricem habens, si papulas, aut scabiem, aut impetiginem : non offeretis ea Domino, nec adolebitis ex eis super altare Domini.</span> <span class="verse"><a name="23">23</a>Bovem et ovem, aure et cauda amputatis, voluntarie offerre potes, votum autem ex eis solvi non potest.</span> <span class="verse"><a name="24">24</a>Omne animal, quod vel contritis, vel tusis, vel sectis ablatisque testiculis est, non offeretis Domino, et in terra vestra hoc omnino ne faciatis.</span> <span class="verse"><a name="25">25</a>De manu alienigen non offeretis panes Deo vestro, et quidquid aliud dare voluerit, quia corrupta, et maculata sunt omnia : non suscipietis ea.</span> <span class="verse"><a name="26">26</a>Locutusque est Dominus ad Moysen, dicens :</span> <span class="verse"><a name="27">27</a>Bos, ovis et capra, cum genita fuerint, septem diebus erunt sub ubere matris su : die autem octavo, et deinceps, offerri poterunt Domino.</span> <span class="verse"><a name="28">28</a>Sive illa bos, sive ovis, non immolabuntur una die cum ftibus suis.</span> <span class="verse"><a name="29">29</a>Si immolaveritis hostiam pro gratiarum actione Domino, ut possit esse placabilis,</span> <span class="verse"><a name="30">30</a>eodem die comedetis eam : non remanebit quidquam in mane alterius diei. Ego Dominus.</span> <span class="verse"><a name="31">31</a>Custodite mandata mea, et facite ea. Ego Dominus.</span> <span class="verse"><a name="32">32</a>Ne polluatis nomen meum sanctum, ut sanctificer in medio filiorum Isral. Ego Dominus qui sanctifico vos,</span> <span class="verse"><a name="33">33</a>et eduxi de terra gypti, ut essem vobis in Deum. Ego Dominus.</span> </p></div</div></div></body></html>