<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/lev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/lev">Leviticus</a> &gt <strong>Chapter 21</strong></div><p><span class="verse"><a name="1">1</a>Dixit quoque Dominus ad Moysen : Loquere ad sacerdotes filios Aaron, et dices ad eos : Ne contaminetur sacerdos in mortibus civium suorum,</span> <span class="verse"><a name="2">2</a>nisi tantum in consanguineis, ac propinquis, id est, super patre et matre, et filio, et filia, fratre quoque,</span> <span class="verse"><a name="3">3</a>et sorore virgine qu non est nupta viro :</span> <span class="verse"><a name="4">4</a>sed nec in principe populi sui contaminabitur.</span> <span class="verse"><a name="5">5</a>Non radent caput, nec barbam, neque in carnibus suis facient incisuras.</span> <span class="verse"><a name="6">6</a>Sancti erunt Deo suo, et non polluent nomen ejus : incensum enim Domini, et panes Dei sui offerunt, et ideo sancti erunt.</span> <span class="verse"><a name="7">7</a>Scortum et vile prostibulum non ducent uxorem, nec eam qu repudiata est a marito : quia consecrati sunt Deo suo,</span> <span class="verse"><a name="8">8</a>et panes propositionis offerunt. Sint ergo sancti, quia et ego sanctus sum, Dominus qui sanctifico eos.</span> <span class="verse"><a name="9">9</a>Sacerdotis filia si deprehensa fuerit in stupro, et violaverit nomen patris sui, flammis exuretur.</span> <span class="verse"><a name="10">10</a>Pontifex, id est, sacerdos maximus inter fratres suos, super cujus caput fusum est unctionis oleum, et cujus manus in sacerdotio consecrat sunt, vestitusque est sanctis vestibus, caput suum non discooperiet, vestimenta non scindet :</span> <span class="verse"><a name="11">11</a>et ad omnem mortuum non ingredietur omnino : super patre quoque suo et matre non contaminabitur.</span> <span class="verse"><a name="12">12</a>Nec egredietur de sanctis, ne polluat sanctuarium Domini, quia oleum sanct unctionis Dei sui super eum est. Ego Dominus.</span> <span class="verse"><a name="13">13</a>Virginem ducet uxorem :</span> <span class="verse"><a name="14">14</a>viduam autem et repudiatam, et sordidam, atque meretricem non accipiet, sed puellam de populo suo :</span> <span class="verse"><a name="15">15</a>ne commisceat stirpem generis sui vulgo gentis su : quia ego Dominus, qui sanctifico eum.</span> <span class="verse"><a name="16">16</a>Locutusque est Dominus ad Moysen, dicens :</span> <span class="verse"><a name="17">17</a>Loquere ad Aaron : Homo de semine tuo per familias qui habuerit maculam, non offeret panes Deo suo,</span> <span class="verse"><a name="18">18</a>nec accedet ad ministerium ejus : si ccus fuerit, si claudus, si parvo vel grandi, vel torto naso,</span> <span class="verse"><a name="19">19</a>si fracto pede, si manu,</span> <span class="verse"><a name="20">20</a>si gibbus, si lippus, si albuginem habens in oculo, si jugem scabiem, si impetiginem in corpore, vel herniosus.</span> <span class="verse"><a name="21">21</a>Omnis qui habuerit maculam de semine Aaron sacerdotis, non accedet offerre hostias Domino, nec panes Deo suo :</span> <span class="verse"><a name="22">22</a>vescetur tamen panibus qui offeruntur in sanctuario,</span> <span class="verse"><a name="23">23</a>ita dumtaxat, ut intra velum non ingrediatur, nec accedat ad altare, quia maculam habet, et contaminare non debet sanctuarium meum. Ego Dominus qui sanctifico eos.</span> <span class="verse"><a name="24">24</a>Locutus est ergo Moyses ad Aaron, et ad filios ejus, et ad omnem Isral cuncta qu fuerant sibi imperata.</span> </p></div</div></div></body></html>