<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/lev/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/lev">Leviticus</a> &gt <strong>Chapter 15</strong></div><p><span class="verse"><a name="1">1</a>Locutusque est Dominus ad Moysen et Aaron, dicens :</span> <span class="verse"><a name="2">2</a>Loquimini filiis Isral, et dicite eis : Vir, qui patitur fluxum seminis, immundus erit.</span> <span class="verse"><a name="3">3</a>Et tunc judicabitur huic vitio subjacere, cum per singula momenta adhserit carni ejus, atque concreverit fdus humor.</span> <span class="verse"><a name="4">4</a>Omne stratum, in quo dormierit, immundum erit, et ubicumque sederit.</span> <span class="verse"><a name="5">5</a>Si quis hominum tetigerit lectum ejus, lavabit vestimenta sua, et ipse lotus aqua, immundus erit usque ad vesperum.</span> <span class="verse"><a name="6">6</a>Si sederit ubi ille sederat, et ipse lavabit vestimenta sua : et lotus aqua, immundus erit usque ad vesperum.</span> <span class="verse"><a name="7">7</a>Qui tetigerit carnem ejus, lavabit vestimenta sua : et ipse lotus aqua, immundus erit usque ad vesperum.</span> <span class="verse"><a name="8">8</a>Si salivam hujuscemodi homo jecerit super eum qui mundus est, lavabit vestimenta sua : et lotus aqua, immundus erit usque ad vesperum.</span> <span class="verse"><a name="9">9</a>Sagma, super quo sederit, immundum erit :</span> <span class="verse"><a name="10">10</a>et quidquid sub eo fuerit, qui fluxum seminis patitur, pollutum erit usque ad vesperum. Qui portaverit horum aliquid, lavabit vestimenta sua : et ipse lotus aqua, immundus erit usque ad vesperum.</span> <span class="verse"><a name="11">11</a>Omnis, quem tetigerit qui talis est, non lotis ante manibus, lavabit vestimenta sua, et lotus aqua, immundus erit usque ad vesperum.</span> <span class="verse"><a name="12">12</a>Vas fictile quod tetigerit confringetur : vas autem ligneum lavabitur aqua.</span> <span class="verse"><a name="13">13</a>Si sanatus fuerit qui hujuscemodi sustinet passionem, numerabit septem dies post emundationem sui, et lotis vestibus et toto corpore in aquis viventibus, erit mundus.</span> <span class="verse"><a name="14">14</a>Die autem octavo sumet duos turtures, aut duos pullos columb, et veniet in conspectum Domini ad ostium tabernaculi testimonii, dabitque eos sacerdoti :</span> <span class="verse"><a name="15">15</a>qui faciet unum pro peccato et alterum in holocaustum : rogabitque pro eo coram Domino, ut emundetur a fluxi seminis sui.</span> <span class="verse"><a name="16">16</a>Vir de quo egreditur semen coitus, lavabit aqua omne corpus suum : et immundus erit usque ad vesperum.</span> <span class="verse"><a name="17">17</a>Vestem et pellem, quam habuerit, lavabit aqua, et immunda erit usque ad vesperum.</span> <span class="verse"><a name="18">18</a>Mulier, cum qua coierit, lavabitur aqua, et immunda erit usque ad vesperum.</span> <span class="verse"><a name="19">19</a>Mulier, qu redeunte mense patitur fluxum sanguinis, septem diebus separabitur.</span> <span class="verse"><a name="20">20</a>Omnis qui tetigerit eam, immundus erit usque ad vesperum :</span> <span class="verse"><a name="21">21</a>et in quo dormierit vel sederit diebus separationis su, polluetur.</span> <span class="verse"><a name="22">22</a>Qui tetigerit lectum ejus, lavabit vestimenta sua : et ipse lotus aqua, immundus erit usque ad vesperum.</span> <span class="verse"><a name="23">23</a>Omne vas, super quo illa sederit, quisquis attigerit, lavabit vestimenta sua : et ipse lotus aqua, pollutus erit usque ad vesperum.</span> <span class="verse"><a name="24">24</a>Si coierit cum ea vir tempore sanguinis menstrualis, immundus erit septem diebus : et omne stratum, in quo dormierit, polluetur.</span> <span class="verse"><a name="25">25</a>Mulier, qu patitur multis diebus fluxum sanguinis non in tempore menstruali, vel qu post menstruum sanguinem fluere non cessat, quamdiu subjacet huic passioni, immunda erit quasi sit in tempore menstruo.</span> <span class="verse"><a name="26">26</a>Omne stratum, in quo dormierit, et vas in quo sederit, pollutum erit.</span> <span class="verse"><a name="27">27</a>Quicumque tetigerit ea, lavabit vestimenta sua : et ipse lotus aqua, immundus erit usque ad vesperam.</span> <span class="verse"><a name="28">28</a>Si steterit sanguis, et fluere cessaverit, numerabit septem dies purificationis su :</span> <span class="verse"><a name="29">29</a>et die octavo offeret pro se sacerdoti duos turtures, aut duos pullos columbarum, ad ostium tabernaculi testimonii :</span> <span class="verse"><a name="30">30</a>qui unum faciet pro peccato, et alterum in holocaustum, rogabitque pro ea coram Domino, et pro fluxu immunditi ejus.</span> <span class="verse"><a name="31">31</a>Docebitis ergo filios Isral ut caveant immunditiam, et non moriantur in sordibus suis, cum polluerint tabernaculum meum quod est inter eos.</span> <span class="verse"><a name="32">32</a>Ista est lex ejus, qui patitur fluxum seminis, et qui polluitur coitu,</span> <span class="verse"><a name="33">33</a>et qu menstruis temporibus separatur, vel qu jugi fluit sanguine, et hominis qui dormierit cum ea.</span> </p></div</div></div></body></html>