<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/lev/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/lev">Leviticus</a> &gt <strong>Chapter 2</strong></div><p><span class="verse"><a name="1">1</a>Anima cum obtulerit oblationem sacrificii Domino, simila erit ejus oblatio ; fundetque super eam oleum, et ponet thus,</span> <span class="verse"><a name="2">2</a>ac deferet ad filios Aaron sacerdotes : quorum unus tollet pugillum plenum simil et olei, ac totum thus, et ponet memoriale super altare in odorem suavissimum Domino.</span> <span class="verse"><a name="3">3</a>Quod autem reliquum fuerit de sacrificio, erit Aaron et filiorum ejus, Sanctum sanctorum de oblationibus Domini.</span> <span class="verse"><a name="4">4</a>Cum autem obtuleris sacrificium coctum in clibano : de simila, panes scilicet absque fermento, conspersos oleo, et lagana azyma oleo lita.</span> <span class="verse"><a name="5">5</a>Si oblatio tua fuerit de sartagine, simil conspers oleo et absque fermento,</span> <span class="verse"><a name="6">6</a>divides eam minutatim, et fundes super eam oleum.</span> <span class="verse"><a name="7">7</a>Sin autem de craticula fuerit sacrificium, que simila oleo conspergetur :</span> <span class="verse"><a name="8">8</a>quam offerens Domino, trades manibus sacerdotis.</span> <span class="verse"><a name="9">9</a>Qui cum obtulerit eam, tollet memoriale de sacrificio, et adolebit super altare in odorem suavitatis Domino :</span> <span class="verse"><a name="10">10</a>quidquid autem reliquum est, erit Aaron, et filiorum ejus, Sanctum sanctorum de oblationibus Domini.</span> <span class="verse"><a name="11">11</a>Omnis oblatio qu offeretur Domino, absque fermento fiet, nec quidquam fermenti ac mellis adolebitur in sacrificio Domino.</span> <span class="verse"><a name="12">12</a>Primitias tantum eorum offeretis ac munera : super altare vero non imponentur in odorem suavitatis.</span> <span class="verse"><a name="13">13</a>Quidquid obtuleris sacrificii, sale condies, nec auferes sal fderis Dei tui de sacrificio tuo : in omni oblatione tua offeres sal.</span> <span class="verse"><a name="14">14</a>Si autem obtuleris munus primarum frugum tuarum Domino de spicis adhuc virentibus, torrebis igni, et confringes in morem farris, et sic offeres primitias tuas Domino,</span> <span class="verse"><a name="15">15</a>fundens supra oleum, et thus imponens, quia oblatio Domini est :</span> <span class="verse"><a name="16">16</a>de qua adolebit sacerdos in memoriam muneris partem farris fracti, et olei, ac totum thus.</span> </p></div</div></div></body></html>