<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/tob/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/tob">Tobit</a> &gt <strong>Chapter 7</strong></div><p><span class="verse"><a name="1">1</a>Ingressi sunt autem ad Raguelem, et suscepit eos Raguel cum gaudio.</span> <span class="verse"><a name="2">2</a>Intuensque Tobiam Raguel, dixit Ann uxori su : Quam similis est juvenis iste consobrino meo !</span> <span class="verse"><a name="3">3</a>Et cum hc dixisset, ait : Unde estis juvenes fratres nostri ? At illi dixerunt : Ex tribu Nephthali sumus, ex captivitate Ninive.</span> <span class="verse"><a name="4">4</a>Dixitque illis Raguel : Nostis Tobiam fratrem meum ? Qui dixerunt : Novimus.</span> <span class="verse"><a name="5">5</a>Cumque multa bona loqueretur de eo, dixit angelus ad Raguelem : Tobias, de quo interrogas, pater istius est.</span> <span class="verse"><a name="6">6</a>Et misit se Raguel, et cum lacrimis osculatus est eum, et plorans supra collum ejus</span> <span class="verse"><a name="7">7</a>dixit : Benedictio sit tibi, fili mi, quia boni et optimi viri filius es.</span> <span class="verse"><a name="8">8</a>Et Anna uxor ejus, et Sara ipsorum filia, lacrimat sunt.</span> <span class="verse"><a name="9">9</a>Postquam autem locuti sunt, prcepit Raguel occidi arietem, et parari convivium. Cumque hortaretur eos discumbere ad prandium,</span> <span class="verse"><a name="10">10</a>Tobias dixit : Hic ego hodie non manducabo neque bibam, nisi prius petitionem meam confirmes, et promittas mihi dare Saram filiam tuam.</span> <span class="verse"><a name="11">11</a>Quo audito verbo Raguel expavit, sciens quid evenerit illis septem viris qui ingressi sunt ad eam : et timere cpit ne forte et hunc similiter contingeret. Et cum nutaret, et non daret petenti ullum responsum,</span> <span class="verse"><a name="12">12</a>dixit ei angelus : Noli timere dare eam isti, quoniam huic timenti Deum debetur conjux filia tua : propterea alius non potuit habere illam.</span> <span class="verse"><a name="13">13</a>Tunc dixit Raguel : Non dubito quod Deus preces et lacrimas meas in conspectu suo admiserit.</span> <span class="verse"><a name="14">14</a>Et credo quoniam ideo fecit vos venire ad me, ut ista conjungeretur cognationi su secundum legem Moysi : et nunc noli dubium gerere quod tibi eam tradam.</span> <span class="verse"><a name="15">15</a>Et apprehendens dexteram fili su, dexter Tobi tradidit, dicens : Deus Abraham, et Deus Isaac, et Deus Jacob vobiscum sit, et ipse conjungat vos, impleatque benedictionem suam in vobis.</span> <span class="verse"><a name="16">16</a>Et accepta carta, fecerunt conscriptionem conjugii.</span> <span class="verse"><a name="17">17</a>Et post hc epulati sunt, benedicentes Deum.</span> <span class="verse"><a name="18">18</a>Vocavitque Raguel ad se Annam uxorem suam, et prcepit ei ut prpararet alterum cubiculum.</span> <span class="verse"><a name="19">19</a>Et introduxit illuc Saram filiam suam, et lacrimata est.</span> <span class="verse"><a name="20">20</a>Dixitque ei : Forti animo esto, filia mea : Dominus cli det tibi gaudium pro tdio quod perpessa es.</span> </p></div</div></div></body></html>