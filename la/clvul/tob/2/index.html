<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/tob/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/tob">Tobit</a> &gt <strong>Chapter 2</strong></div><p><span class="verse"><a name="1">1</a>Post hc vero, cum esset dies festus Domini, et factum esset prandium bonum in domo Tobi,</span> <span class="verse"><a name="2">2</a>dixit filio suo : Vade, et adduc aliquos de tribu nostra, timentes Deum, ut epulentur nobiscum.</span> <span class="verse"><a name="3">3</a>Cumque abiisset, reversus nuntiavit ei unum ex filiis Isral jugulatum jacere in platea. Statimque exiliens de accubitu suo, relinquens prandium, jejunus pervenit ad corpus :</span> <span class="verse"><a name="4">4</a>tollensque illud portavit ad domum suam occulte, ut dum sol occubuisset, caute sepeliret eum.</span> <span class="verse"><a name="5">5</a>Cumque occultasset corpus, manducavit panem cum luctu et tremore,</span> <span class="verse"><a name="6">6</a>memorans illum sermonem, quem dixit Dominus per Amos prophetam : Dies festi vestri convertentur in lamentationem et luctum.</span> <span class="verse"><a name="7">7</a>Cum vero sol occubuisset, abiit, et sepelivit eum.</span> <span class="verse"><a name="8">8</a>Arguebant autem eum omnes proximi ejus, dicentes : Jam hujus rei causa interfici jussus es, et vix effugisti mortis imperium, et iterum sepelis mortuos ?</span> <span class="verse"><a name="9">9</a>Sed Tobias plus timens Deum quam regem, rapiebat corpora occisorum, et occultabat in domo sua, et mediis noctibus sepeliebat ea.</span> <span class="verse"><a name="10">10</a>Contigit autem ut quadam die fatigatus a sepultura, veniens in domum suam, jactasset se juxta parietem, et obdormisset,</span> <span class="verse"><a name="11">11</a>et ex nido hirundinum dormienti illi calida stercora inciderent super oculos ejus, fieretque ccus.</span> <span class="verse"><a name="12">12</a>Hanc autem tentationem ideo permisit Dominus evenire illi, ut posteris daretur exemplum patienti ejus, sicut et sancti Job.</span> <span class="verse"><a name="13">13</a>Nam cum ab infantia sua semper Deum timuerit, et mandata ejus custodierit, non est contristatus contra Deum quod plaga ccitatis evenerit ei,</span> <span class="verse"><a name="14">14</a>sed immobilis in Dei timore permansit, agens gratias Deo omnibus diebus vit su.</span> <span class="verse"><a name="15">15</a>Nam sicut beato Job insultabant reges, ita isti parentes et cognati ejus irridebant vitam ejus, dicentes :</span> <span class="verse"><a name="16">16</a>Ubi est spes tua, pro qua eleemosynas et sepulturas faciebas ?</span> <span class="verse"><a name="17">17</a>Tobias vero increpabat eos, dicens : Nolite ita loqui :</span> <span class="verse"><a name="18">18</a>quoniam filii sanctorum sumus, et vitam illam expectamus, quam Deus daturus est his qui fidem suam numquam mutant ab eo.</span> <span class="verse"><a name="19">19</a>Anna vero uxor ejus ibat ad opus textrinum quotidie, et de labore manuum suarum victum quem consequi poterat, deferebat.</span> <span class="verse"><a name="20">20</a>Unde factum est ut hdum caprarum accipiens detulisset domi :</span> <span class="verse"><a name="21">21</a>cujus cum vocem balantis vir ejus audisset, dixit : Videte, ne forte furtivus sit : reddite eum dominis suis, quia non licet nobis aut edere ex furto aliquid, aut contingere.</span> <span class="verse"><a name="22">22</a>Ad hc uxor ejus irata respondit : Manifeste vana facta est spes tua, et eleemosyn tu modo apparuerunt.</span> <span class="verse"><a name="23">23</a>Atque his et aliis hujuscemodi verbis exprobrabat ei.</span> </p></div</div></div></body></html>