<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/dan/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/dan">Daniel</a> &gt <strong>Chapter 8</strong></div><p><span class="verse"><a name="1">1</a>Anno tertio regni Baltassar regis, visio apparuit mihi. Ego Daniel, post id quod videram in principio,</span> <span class="verse"><a name="2">2</a>vidi in visione mea, cum essem in Susis castro, quod est in lam regione : vidi autem in visione esse me super portam Ulai.</span> <span class="verse"><a name="3">3</a>Et levavi oculus meos, et vidi : et ecce aries unus stabat ante paludem, habens cornua excelsa, et unum excelsius altero atque succrescens. Postea</span> <span class="verse"><a name="4">4</a>vidi arietem cornibus ventilantem contra occidentem, et contra aquilonem, et contra meridiem, et omnes besti non poterant resistere ei, neque liberari de manu ejus : fecitque secundum voluntatem suam, et magnificatus est.</span> <span class="verse"><a name="5">5</a>Et ego intelligebam : ecce autem hircus caprarum veniebat ab occidente super faciem totius terr, et non tangebat terram : porro hircus habebat cornu insigne inter oculos suos.</span> <span class="verse"><a name="6">6</a>Et venit usque ad arietem illum cornutum, quem videram stantem ante portam, et cucurrit ad eum in impetu fortitudinis su.</span> <span class="verse"><a name="7">7</a>Cumque appropinquasset prope arietem, efferatus est in eum, et percussit arietem : et comminuit duo cornua ejus, et non poterat aries resistere ei : cumque eum misisset in terram, conculcavit, et nemo quibat liberare arietem de manu ejus.</span> <span class="verse"><a name="8">8</a>Hircus autem caprarum magnus factus est nimis : cumque crevisset, fractum est cornu magnum, et orta sunt quatuor cornua subter illud per quatuor ventos cli.</span> <span class="verse"><a name="9">9</a>De uno autem ex eis egressum est cornu unum modicum : et factum est grande contra meridiem, et contra orientem, et contra fortitudinem.</span> <span class="verse"><a name="10">10</a>Et magnificatum est usque ad fortitudinem cli : et dejecit de fortitudine, et de stellis, et conculcavit eas.</span> <span class="verse"><a name="11">11</a>Et usque ad principem fortitudinis magnificatum est : et ab eo tulit juge sacrificium, et dejecit locum sanctificationis ejus.</span> <span class="verse"><a name="12">12</a>Robur autem datum est ei contra juge sacrificium propter peccata : et prosternetur veritas in terra, et faciet, et prosperabitur.</span> <span class="verse"><a name="13">13</a>Et audivi unum de sanctis loquentem : et dixit unus sanctus alteri nescio cui loquenti : Usquequo visio, et juge sacrificium, et peccatum desolationis qu facta est : et sanctuarium, et fortitudo conculcabitur ?</span> <span class="verse"><a name="14">14</a>Et dixit ei : Usque ad vesperam et mane, dies duo millia trecenti : et mundabitur sanctuarium.</span> <span class="verse"><a name="15">15</a>Factum est autem cum viderem ego Daniel visionem, et qurerem intelligentiam : ecce stetit in conspectu meo quasi species viri.</span> <span class="verse"><a name="16">16</a>Et audivi vocem viri inter Ulai : et clamavit, et ait : Gabriel, fac intelligere istam visionem.</span> <span class="verse"><a name="17">17</a>Et venit, et stetit juxta ubi ego stabam : cumque venisset, pavens corrui in faciem meam : et ait ad me : Intellige, fili hominis, quoniam in tempore finis complebitur visio.</span> <span class="verse"><a name="18">18</a>Cumque loqueretur ad me, collapsus sum pronus in terram : et tetigit me, et statuit me in gradu meo,</span> <span class="verse"><a name="19">19</a>dixitque mihi : Ego ostendam tibi qu futura sunt in novissimo maledictionis : quoniam habet tempus finem suum.</span> <span class="verse"><a name="20">20</a>Aries, quem vidisti habere cornua, rex Medorum est atque Persarum.</span> <span class="verse"><a name="21">21</a>Porro hircus caprarum, rex Grcorum est ; et cornu grande, quod erat inter oculos ejus, ipse est rex primus.</span> <span class="verse"><a name="22">22</a>Quod autem fracto illo surrexerunt quatuor pro eo : quatuor reges de gente ejus consurgent, sed non in fortitudine ejus.</span> <span class="verse"><a name="23">23</a>Et post regnum eorum, cum creverint iniquitates, consurget rex impudens facie, et intelligens propositiones ;</span> <span class="verse"><a name="24">24</a>et roborabitur fortitudo ejus, sed non in viribus suis : et supra quam credi potest, universa vastabit, et prosperabitur, et faciet. Et interficiet robustos, et populum sanctorum</span> <span class="verse"><a name="25">25</a>secundum voluntatem suam, et dirigetur dolus in manu ejus : et cor suum magnificabit, et in copia rerum omnium occidet plurimos : et contra principem principum consurget, et sine manu conteretur.</span> <span class="verse"><a name="26">26</a>Et visio vespere et mane, qu dicta est, vera est : tu ergo visionem signa, quia post multos dies erit.</span> <span class="verse"><a name="27">27</a>Et ego Daniel langui, et grotavi per dies : cumque surrexissem, faciebam opera regis, et stupebam ad visionem, et non erat qui interpretaretur.</span> </p></div</div></div></body></html>