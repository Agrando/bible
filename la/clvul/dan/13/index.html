<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/dan/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/dan">Daniel</a> &gt <strong>Chapter 13</strong></div><p><span class="verse"><a name="1">1</a>Et erat vir habitans in Babylone, et nomen ejus Joakim :</span> <span class="verse"><a name="2">2</a>et accepit uxorem nomine Susannam, filiam Helci, pulchram nimis, et timentem Deum :</span> <span class="verse"><a name="3">3</a>parentes enim illius, cum essent justi, erudierunt filiam suam secundum legem Moysi.</span> <span class="verse"><a name="4">4</a>Erat autem Joakim dives valde, et erat ei pomarium vicinum domui su : et ad ipsum confluebant Judi, eo quod esset honorabilior omnium.</span> <span class="verse"><a name="5">5</a>Et constituti sunt de populo duo senes judices in illo anno, de quibus locutus est Dominus : Quia egressa est iniquitas de Babylone a senioribus judicibus, qui videbantur regere populum.</span> <span class="verse"><a name="6">6</a>Isti frequentabant domum Joakim, et veniebant ad eos omnes qui habebant judicia.</span> <span class="verse"><a name="7">7</a>Cum autem populus revertisset per meridiem, ingrediebatur Susanna, et deambulabat in pomario viri sui.</span> <span class="verse"><a name="8">8</a>Et videbant eam senes quotidie ingredientem et deambulantem, et exarserunt in concupiscentiam ejus :</span> <span class="verse"><a name="9">9</a>et everterunt sensum suum, et declinaverunt oculos suos ut non viderent clum, neque recordarentur judiciorum justorum.</span> <span class="verse"><a name="10">10</a>Erant ergo ambo vulnerati amore ejus, nec indicaverunt sibi vicissim dolorem suum :</span> <span class="verse"><a name="11">11</a>erubescebant enim indicare sibi concupiscentiam suam, volentes concumbere cum ea.</span> <span class="verse"><a name="12">12</a>Et observabant quotidie sollicitius videre eam. Dixitque alter ad alterum :</span> <span class="verse"><a name="13">13</a>Eamus domum, quia hora prandii est. Et egressi, recesserunt a se.</span> <span class="verse"><a name="14">14</a>Cumque revertissent, venerunt in unum : et sciscitantes ab invicem causam, confessi sunt concupiscentiam suam : et tunc in communi statuerunt tempus quando eam possent invenire solam.</span> <span class="verse"><a name="15">15</a>Factum est autem, cum observarent diem aptum, ingressa est aliquando sicut heri et nudiustertius, cum duabus solis puellis, voluitque lavari in pomario : stus quippe erat :</span> <span class="verse"><a name="16">16</a>et non erat ibi quisquam, prter duos senes absconditos, et contemplantes eam.</span> <span class="verse"><a name="17">17</a>Dixit ergo puellis : Afferte mihi oleum, et smigmata, et ostia pomarii claudite, ut laver.</span> <span class="verse"><a name="18">18</a>Et fecerunt sicut prceperat : clauseruntque ostia pomarii, et egress sunt per posticum ut afferrent qu jusserat ; nesciebantque senes intus esse absconditos.</span> <span class="verse"><a name="19">19</a>Cum autem egress essent puell, surrexerunt duo senes, et accurrerunt ad eam, et dixerunt :</span> <span class="verse"><a name="20">20</a>Ecce ostia pomarii clausa sunt, et nemo nos videt, et nos in concupiscentia tui sumus : quam ob rem assentire nobis, et commiscere nobiscum.</span> <span class="verse"><a name="21">21</a>Quod si nolueris, dicemus contra te testimonium, quod fuerit tecum juvenis, et ob hanc causam emiseris puellas a te.</span> <span class="verse"><a name="22">22</a>Ingemuit Susanna, et ait : Angusti sunt mihi undique : si enim hoc egero, mors mihi est : si autem non egero, non effugiam manus vestras.</span> <span class="verse"><a name="23">23</a>Sed melius est mihi absque opere incidere in manus vestras, quam peccare in conspectu Domini.</span> <span class="verse"><a name="24">24</a>Et exclamavit voce magna Susanna : exclamaverunt autem et senes adversus eam.</span> <span class="verse"><a name="25">25</a>Et cucurrit unus ad ostia pomarii, et aperuit.</span> <span class="verse"><a name="26">26</a>Cum ergo audissent clamorem famuli domus in pomario, irruerunt per posticum ut viderent quidnam esset.</span> <span class="verse"><a name="27">27</a>Postquam autem senes locuti sunt, erubuerunt servi vehementer, quia numquam dictus fuerat sermo hujuscemodi de Susanna. Et facta est dies crastina.</span> <span class="verse"><a name="28">28</a>Cumque venisset populus ad Joakim virum ejus, venerunt et duo presbyteri, pleni iniqua cogitatione adversus Susannam ut interficerent eam.</span> <span class="verse"><a name="29">29</a>Et dixerunt coram populo : Mittite ad Susannam filiam Helci uxorem Joakim. Et statim miserunt.</span> <span class="verse"><a name="30">30</a>Et venit cum parentibus, et filiis, et universis cognatis suis.</span> <span class="verse"><a name="31">31</a>Porro Susanna erat delicata nimis, et pulchra specie.</span> <span class="verse"><a name="32">32</a>At iniqui illi jusserunt ut discooperiretur (erat enim cooperta), ut vel sic satiarentur decore ejus.</span> <span class="verse"><a name="33">33</a>Flebant igitur sui, et omnes qui noverant eam.</span> <span class="verse"><a name="34">34</a>Consurgentes autem duo presbyteri in medio populi, posuerunt manus suas super caput ejus.</span> <span class="verse"><a name="35">35</a>Qu flens suspexit ad clum : erat enim cor ejus fiduciam habens in Domino.</span> <span class="verse"><a name="36">36</a>Et dixerunt presbyteri : Cum deambularemus in pomario soli, ingressa est hc cum duabus puellis : et clausit ostia pomarii, et dimisit a se puellas.</span> <span class="verse"><a name="37">37</a>Venitque ad eam adolescens, qui erat absconditus, et concubuit cum ea.</span> <span class="verse"><a name="38">38</a>Porro nos cum essemus in angulo pomarii, videntes iniquitatem, cucurrimus ad eos, et vidimus eos pariter commisceri.</span> <span class="verse"><a name="39">39</a>Et illum quidem non quivimus comprehendere, quia fortior nobis erat, et apertis ostiis exilivit :</span> <span class="verse"><a name="40">40</a>hanc autem cum apprehendissemus, interrogavimus, quisnam esset adolescens, et noluit indicare nobis : hujus rei testes sumus.</span> <span class="verse"><a name="41">41</a>Credidit eis multitudo quasi senibus et judicibus populi, et condemnaverunt eam ad mortem.</span> <span class="verse"><a name="42">42</a>Exclamavit autem voce magna Susanna, et dixit : Deus terne, qui absconditorum es cognitor, qui nosti omnia antequam fiant,</span> <span class="verse"><a name="43">43</a>tu scis quoniam falsum testimonium tulerunt contra me : et ecce morior, cum nihil horum fecerim, qu isti malitiose composuerunt adversum me.</span> <span class="verse"><a name="44">44</a>Exaudivit autem Dominus vocem ejus.</span> <span class="verse"><a name="45">45</a>Cumque duceretur ad mortem, suscitavit Dominus spiritum sanctum pueri junioris, cujus nomen Daniel :</span> <span class="verse"><a name="46">46</a>et exclamavit voce magna : Mundus ego sum a sanguine hujus.</span> <span class="verse"><a name="47">47</a>Et conversus omnis populus ad eum, dixit : Quis est iste sermo, quem tu locutus es ?</span> <span class="verse"><a name="48">48</a>Qui cum staret in medio eorum, ait : Sic fatui filii Isral, non judicantes, neque quod verum est cognoscentes, condemnastis filiam Isral ?</span> <span class="verse"><a name="49">49</a>revertimini ad judicium, quia falsum testimonium locuti sunt adversus eam.</span> <span class="verse"><a name="50">50</a>Reversus est ergo populus cum festinatione, et dixerunt ei senes : Veni, et sede in medio nostrum, et indica nobis : quia tibi Deus dedit honorem senectutis.</span> <span class="verse"><a name="51">51</a>Et dixit ad eos Daniel : Separate illos ab invicem procul, et dijudicabo eos.</span> <span class="verse"><a name="52">52</a>Cum ergo divisi essent alter ab altero, vocavit unum de eis, et dixit ad eum : Inveterate dierum malorum, nunc venerunt peccata tua, qu operabaris prius :</span> <span class="verse"><a name="53">53</a>judicans judicia injusta, innocentes opprimens, et dimittens noxios, dicente Domino : Innocentem et justum non interficies.</span> <span class="verse"><a name="54">54</a>Nunc ergo, si vidisti eam, dic sub qua arbore videris eos colloquentes sibi. Qui ait : Sub schino.</span> <span class="verse"><a name="55">55</a>Dixit autem Daniel : Recte mentitus es in caput tuum : ecce enim angelus Dei, accepta sententia ab eo, scindet te medium.</span> <span class="verse"><a name="56">56</a>Et, amoto eo, jussit venire alium, et dixit ei : Semen Chanaan, et non Juda, species decepit te, et concupiscentia subvertit cor tuum :</span> <span class="verse"><a name="57">57</a>sic faciebatis filiabus Isral, et ill timentes loquebantur vobis : sed filia Juda non sustinuit iniquitatem vestram.</span> <span class="verse"><a name="58">58</a>Nunc ergo, dic mihi sub qua arbore comprehenderis eos loquentes sibi. Qui ait : Sub prino.</span> <span class="verse"><a name="59">59</a>Dixit autem ei Daniel : Recte mentitus es et tu in caput tuum : manet enim angelus Domini, gladium habens, ut secet te medium, et interficiat vos.</span> <span class="verse"><a name="60">60</a>Exclamavit itaque omnis ctus voce magna, et benedixerunt Deum, qui salvat sperantes in se.</span> <span class="verse"><a name="61">61</a>Et consurrexerunt adversus duos presbyteros (convicerat enim eos Daniel ex ore suo falsum dixisse testimonium), feceruntque eis sicut male egerant adversus proximum,</span> <span class="verse"><a name="62">62</a>ut facerent secundum legem Moysi. Et interfecerunt eos, et salvatus est sanguis innoxius in die illa.</span> <span class="verse"><a name="63">63</a>Helcias autem et uxor ejus laudaverunt Deum pro filia sua Susanna cum Joakim marito ejus, et cognatis omnibus, quia non esset inventa in ea res turpis.</span> <span class="verse"><a name="64">64</a>Daniel autem factus est magnus in conspectu populi a die illa, et deinceps.</span> <span class="verse"><a name="65">65</a>Et rex Astyages appositus est ad patres suos, et suscepit Cyrus Perses regnum ejus.</span> </p></div</div></div></body></html>