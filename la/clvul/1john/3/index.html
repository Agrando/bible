<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1john">1 John</a> &gt <strong>Chapter 3</strong></div><p><span class="verse"><a name="1">1</a>Videte qualem caritatem dedit nobis Pater, ut filii Dei nominemur et simus. Propter hoc mundus non novit nos : quia non novit eum.</span> <span class="verse"><a name="2">2</a>Carissimi, nunc filii Dei sumus : et nondum apparuit quid erimus. Scimus quoniam cum apparuerit, similes ei erimus : quoniam videbimus eum sicuti est.</span> <span class="verse"><a name="3">3</a>Et omnis qui habet hanc spem in eo, sanctificat se, sicut et ille sanctus est.</span> <span class="verse"><a name="4">4</a>Omnis qui facit peccatum, et iniquitatem facit : et peccatum est iniquitas.</span> <span class="verse"><a name="5">5</a>Et scitis quia ille apparuit ut peccata nostra tolleret : et peccatum in eo non est.</span> <span class="verse"><a name="6">6</a>Omnis qui in eo manet, non peccat : et omnis qui peccat, non vidit eum, nec cognovit eum.</span> <span class="verse"><a name="7">7</a>Filioli, nemo vos seducat. Qui facit justitiam, justus est, sicut et ille justus est.</span> <span class="verse"><a name="8">8</a>Qui facit peccatum, ex diabolo est : quoniam ab initio diabolus peccat. In hoc apparuit Filius Dei, ut dissolvat opera diaboli.</span> <span class="verse"><a name="9">9</a>Omnis qui natus est ex Deo, peccatum non facit : quoniam semen ipsius in eo manet, et non potest peccare, quoniam ex Deo natus est.</span> <span class="verse"><a name="10">10</a>In hoc manifesti sunt filii Dei, et filii diaboli. Omnis qui non est justus, non est ex Deo, et qui non diligit fratrem suum :</span> <span class="verse"><a name="11">11</a>quoniam hc est annuntiatio, quam audistis ab initio, ut diligatis alterutrum.</span> <span class="verse"><a name="12">12</a>Non sicut Cain, qui ex maligno erat, et occidit fratrem suum. Et propter quid occidit eum ? Quoniam opera ejus maligna erant : fratris autem ejus, justa.</span> <span class="verse"><a name="13">13</a>Nolite mirari, fratres, si odit vos mundus.</span> <span class="verse"><a name="14">14</a>Nos scimus quoniam translati sumus de morte ad vitam, quoniam diligimus fratres. Qui non diligit, manet in morte :</span> <span class="verse"><a name="15">15</a>omnis qui odit fratrem suum, homicida est. Et scitis quoniam omnis homicida non habet vitam ternam in semetipso manentem.</span> <span class="verse"><a name="16">16</a>In hoc cognovimus caritatem Dei, quoniam ille animam suam pro nobis posuit : et nos debemus pro fratribus animas ponere.</span> <span class="verse"><a name="17">17</a>Qui habuerit substantiam hujus mundi, et viderit fratrem suum necessitatem habere, et clauserit viscera sua ab eo : quomodo caritas Dei manet in eo ?</span> <span class="verse"><a name="18">18</a>Filioli mei, non diligamus verbo neque lingua, sed opere et veritate :</span> <span class="verse"><a name="19">19</a>in hoc cognoscimus quoniam ex veritate sumus : et in conspectu ejus suadebimus corda nostra.</span> <span class="verse"><a name="20">20</a>Quoniam si reprehenderit nos cor nostrum : major est Deus corde nostro, et novit omnia.</span> <span class="verse"><a name="21">21</a>Carissimi, si cor nostrum non reprehenderit nos, fiduciam habemus ad Deum :</span> <span class="verse"><a name="22">22</a>et quidquid petierimus, accipiemus ab eo : quoniam mandata ejus custodimus, et ea, qu sunt placita coram eo, facimus.</span> <span class="verse"><a name="23">23</a>Et hoc est mandatum ejus : ut credamus in nomine Filii ejus Jesu Christi : et diligamus alterutrum, sicut dedit mandatum nobis.</span> <span class="verse"><a name="24">24</a>Et qui servat mandata ejus, in illo manet, et ipse in eo : et in hoc scimus quoniam manet in nobis, de Spiritu quem dedit nobis.</span> </p></div</div></div></body></html>