<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1john">1 John</a> &gt <strong>Chapter 4</strong></div><p><span class="verse"><a name="1">1</a>Carissimi, nolite omni spiritui credere, sed probate spiritus si ex Deo sint : quoniam multi pseudoprophet exierunt in mundum.</span> <span class="verse"><a name="2">2</a>In hoc cognoscitur Spiritus Dei : omnis spiritus qui confitetur Jesum Christum in carne venisse, ex Deo est :</span> <span class="verse"><a name="3">3</a>et omnis spiritus qui solvit Jesum, ex Deo non est, et hic est antichristus, de quo audistis quoniam venit, et nunc jam in mundo est.</span> <span class="verse"><a name="4">4</a>Vos ex Deo estis filioli, et vicistis eum, quoniam major est qui in vobis est, quam qui in mundo.</span> <span class="verse"><a name="5">5</a>Ipsi de mundo sunt : ideo de mundo loquuntur, et mundus eos audit.</span> <span class="verse"><a name="6">6</a>Nos ex Deo sumus. Qui novit Deum, audit nos ; qui non est ex Deo, non audit nos : in hoc cognoscimus Spiritum veritatis, et spiritum erroris.</span> <span class="verse"><a name="7">7</a>Carissimi, diligamus nos invicem : quia caritas ex Deo est. Et omnis qui diligit, ex Deo natus est, et cognoscit Deum.</span> <span class="verse"><a name="8">8</a>Qui non diligit, non novit Deum : quoniam Deus caritas est.</span> <span class="verse"><a name="9">9</a>In hoc apparuit caritas Dei in nobis, quoniam Filium suum unigenitum misit Deus in mundum, ut vivamus per eum.</span> <span class="verse"><a name="10">10</a>In hoc est caritas : non quasi nos dilexerimus Deum, sed quoniam ipse prior dilexit nos, et misit Filium suum propitiationem pro peccatis nostris.</span> <span class="verse"><a name="11">11</a>Carissimi, si sic Deus dilexit nos : et nos debemus alterutrum diligere.</span> <span class="verse"><a name="12">12</a>Deum nemo vidit umquam. Si diligamus invicem, Deus in nobis manet, et caritas ejus in nobis perfecta est.</span> <span class="verse"><a name="13">13</a>In hoc cognoscimus quoniam in eo manemus, et ipse in nobis : quoniam de Spiritu suo dedit nobis.</span> <span class="verse"><a name="14">14</a>Et vos vidimus, et testificamur quoniam Pater misit Filium suum Salvatorem mundi.</span> <span class="verse"><a name="15">15</a>Quisquis confessus fuerit quoniam Jesus est Filius Dei, Deus in eo manet, et ipse in Deo.</span> <span class="verse"><a name="16">16</a>Et nos cognovimus, et credidimus caritati, quam habet Deus in nobis. Deus caritas est : et qui manet in caritate, in Deo manet, et Deus in eo.</span> <span class="verse"><a name="17">17</a>In hoc perfecta est caritas Dei nobiscum, ut fiduciam habeamus in die judicii : quia sicut ille est, et nos sumus in hoc mundo.</span> <span class="verse"><a name="18">18</a>Timor non est in caritate : sed perfecta caritas foras mittit timorem, quoniam timor pnam habet : qui autem timet, non est perfectus in caritate.</span> <span class="verse"><a name="19">19</a>Nos ergo diligamus Deum, quoniam Deus prior dilexit nos.</span> <span class="verse"><a name="20">20</a>Si quis dixerit, Quoniam diligo Deum, et fratrem suum oderit, mendax est. Qui enim non diligit fratrem suum quem vidit, Deum, quem non vidit, quomodo potest diligere ?</span> <span class="verse"><a name="21">21</a>Et hoc mandatum habemus a Deo : ut qui diligit Deum, diligat et fratrem suum.</span> </p></div</div></div></body></html>