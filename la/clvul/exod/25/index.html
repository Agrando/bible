<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/exod/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/exod">Exodus</a> &gt <strong>Chapter 25</strong></div><p><span class="verse"><a name="1">1</a>Locutusque est Dominus ad Moysen, dicens :</span> <span class="verse"><a name="2">2</a>Loquere filiis Isral, ut tollant mihi primitias : ab omni homine qui offeret ultroneus, accipietis eas.</span> <span class="verse"><a name="3">3</a>Hc sunt autem qu accipere debeatis : aurum, et argentum, et s,</span> <span class="verse"><a name="4">4</a>hyacinthum et purpuram, coccumque bis tinctum, et byssum, pilos caprarum,</span> <span class="verse"><a name="5">5</a>et pelles arietum rubricatas, pellesque janthinas, et ligna setim :</span> <span class="verse"><a name="6">6</a>oleum ad luminaria concinnanda : aromata in unguentum, et thymiamata boni odoris :</span> <span class="verse"><a name="7">7</a>lapides onychinos, et gemmas ad ornandum ephod, ac rationale.</span> <span class="verse"><a name="8">8</a>Facientque mihi sanctuarium, et habitabo in medio eorum :</span> <span class="verse"><a name="9">9</a>juxta omnem similitudinem tabernaculi quod ostendam tibi, et omnium vasorum in cultum ejus.Sicque facietis illud :</span> <span class="verse"><a name="10">10</a>arcam de lignis setim compingite, cujus longitudo habeat duos et semis cubitos : latitudo, cubitum et dimidium : altitudo, cubitum similiter ac semissem.</span> <span class="verse"><a name="11">11</a>Et deaurabis eam auro mundissimo intus et foris : faciesque supra, coronam auream per circuitum :</span> <span class="verse"><a name="12">12</a>et quatuor circulos aureos, quos pones per quatuor arc angulos : duo circuli sint in latere uno, et duo in altero.</span> <span class="verse"><a name="13">13</a>Facies quoque vectes de lignis setim, et operies eos auro.</span> <span class="verse"><a name="14">14</a>Inducesque per circulos qui sunt in arc lateribus, ut portetur in eis :</span> <span class="verse"><a name="15">15</a>qui semper erunt in circulis, nec umquam extrahentur ab eis.</span> <span class="verse"><a name="16">16</a>Ponesque in arca testificationem quam dabo tibi.</span> <span class="verse"><a name="17">17</a>Facies et propitiatorium de auro mundissimo : duos cubitos et dimidium tenebit longitudo ejus, et cubitum ac semissem latitudo.</span> <span class="verse"><a name="18">18</a>Duos quoque cherubim aureos et productiles facies, ex utraque parte oraculi.</span> <span class="verse"><a name="19">19</a>Cherub unus sit in latere uno, et alter in altero.</span> <span class="verse"><a name="20">20</a>Utrumque latus propitiatorii tegant expandentes alas, et operientes oraculum, respiciantque se mutuo versis vultibus in propitiatorium quo operienda est arca,</span> <span class="verse"><a name="21">21</a>in qua pones testimonium quod dabo tibi.</span> <span class="verse"><a name="22">22</a>Inde prcipiam, et loquar ad te supra propitiatorium, ac de medio duorum cherubim, qui erunt super arcam testimonii, cuncta qu mandabo per te filiis Isral.</span> <span class="verse"><a name="23">23</a>Facies et mensam de lignis setim, habentem duos cubitos longitudinis, et in latitudine cubitum, et in altitudine cubitum et semissem.</span> <span class="verse"><a name="24">24</a>Et inaurabis eam auro purissimo : faciesque illi labium aureum per circuitum,</span> <span class="verse"><a name="25">25</a>et ipsi labio coronam interrasilem altam quatuor digitis : et super illam, alteram coronam aureolam.</span> <span class="verse"><a name="26">26</a>Quatuor quoque circulos aureos prparabis, et pones eis in quatuor angulis ejusdem mens per singulos pedes.</span> <span class="verse"><a name="27">27</a>Subter coronam erunt circuli aurei, ut mittantur vectes per eos, et possit mensa portari.</span> <span class="verse"><a name="28">28</a>Ipsos quoque vectes facies de lignis setim, et circumdabis auro ad subvehendam mensam.</span> <span class="verse"><a name="29">29</a>Parabis et acetabula, ac phialas, thuribula, et cyathos, in quibus offerenda sunt libamina, ex auro purissimo.</span> <span class="verse"><a name="30">30</a>Et pones super mensam panes propositionis in conspectu meo semper.</span> <span class="verse"><a name="31">31</a>Facies et candelabrum ductile de auro mundissimo, hastile ejus, et calamos, scyphos, et sphrulas, ac lilia ex ipso procedentia.</span> <span class="verse"><a name="32">32</a>Sex calami egredientur de lateribus, tres ex uno latere, et tres ex altero.</span> <span class="verse"><a name="33">33</a>Tres scyphi quasi in nucis modum per calamos singulos, sphrulaque simul, et lilium : et tres similiter scyphi instar nucis in calamo altero, sphrulaque simul et lilium. Hoc erit opus sex calamorum, qui producendi sunt de hastili :</span> <span class="verse"><a name="34">34</a>in ipso autem candelabro erunt quatuor scyphi in nucis modum, sphrulque per singulos, et lilia.</span> <span class="verse"><a name="35">35</a>Sphrul sub duobus calamis per tria loca, qui simul sex fiunt procedentes de hastili uno.</span> <span class="verse"><a name="36">36</a>Et sphrul igitur et calami ex ipso erunt, universa ductilia de auro purissimo.</span> <span class="verse"><a name="37">37</a>Facies et lucernas septem, et pones eas super candelabrum, ut luceant ex adverso.</span> <span class="verse"><a name="38">38</a>Emunctoria quoque, et ubi qu emuncta sunt extinguantur, fiant de auro purissimo.</span> <span class="verse"><a name="39">39</a>Omne pondus candelabri cum universis vasis suis habebit talentum auri purissimi.</span> <span class="verse"><a name="40">40</a>Inspice, et fac secundum exemplar quod tibi in monte monstratum est.</span> </p></div</div></div></body></html>