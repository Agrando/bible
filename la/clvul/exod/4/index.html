<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/exod/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/exod">Exodus</a> &gt <strong>Chapter 4</strong></div><p><span class="verse"><a name="1">1</a>Respondens Moyses ait : Non credent mihi, neque audient vocem meam, sed dicent : Non apparuit tibi Dominus.</span> <span class="verse"><a name="2">2</a>Dixit ergo ad eum : Quid est quod tenes in manu tua ? Respondit : Virga.</span> <span class="verse"><a name="3">3</a>Dixitque Dominus : Projice eam in terram. Projecit, et versa est in colubrum, ita ut fugeret Moyses.</span> <span class="verse"><a name="4">4</a>Dixitque Dominus : Extende manum tuam, et apprehende caudam ejus. Extendit, et tenuit, versaque est in virgam.</span> <span class="verse"><a name="5">5</a>Ut credant, inquit, quod apparuerit tibi Dominus Deus patrum suorum, Deus Abraham, Deus Isaac et Deus Jacob.</span> <span class="verse"><a name="6">6</a>Dixitque Dominus rursum : Mitte manum tuam in sinum tuum. Quam cum misisset in sinum, protulit leprosam instar nivis.</span> <span class="verse"><a name="7">7</a>Retrahe, ait, manum tuam in sinum tuum. Retraxit, et protulit iterum, et erat similis carni reliqu.</span> <span class="verse"><a name="8">8</a>Si non crediderint, inquit, tibi, neque audierint sermonem signi prioris, credent verbo signi sequentis.</span> <span class="verse"><a name="9">9</a>Quod si nec duobus quidem his signis crediderint, neque audierint vocem tuam : sume aquam fluminis, et effunde eam super aridam, et quidquid hauseris de fluvio, vertetur in sanguinem.</span> <span class="verse"><a name="10">10</a>Ait Moyses : Obsecro, Domine, non sum eloquens ab heri et nudiustertius : et ex quo locutus es ad servum tuum, impeditioris et tardioris lingu sum.</span> <span class="verse"><a name="11">11</a>Dixit Dominus ad eum : Quis fecit os hominis ? aut quis fabricatus est mutum et surdum, videntem et ccum ? nonne ego ?</span> <span class="verse"><a name="12">12</a>Perge, igitur, et ego ero in ore tuo : doceboque te quid loquaris.</span> <span class="verse"><a name="13">13</a>At ille : Obsecro, inquit, Domine, mitte quem missurus es.</span> <span class="verse"><a name="14">14</a>Iratus Dominus in Moysen, ait : Aaron frater tuus Levites, scio quod eloquens sit : ecce ipse egreditur in occursum tuum, vidensque te ltabitur corde.</span> <span class="verse"><a name="15">15</a>Loquere ad eum, et pone verba mea in ore ejus : et ego ero in ore tuo, et in ore illius, et ostendam vobis quid agere debeatis.</span> <span class="verse"><a name="16">16</a>Ipse loquetur pro te ad populum, et erit os tuum : tu autem eris ei in his qu ad Deum pertinent.</span> <span class="verse"><a name="17">17</a>Virgam quoque hanc sume in manu tua, in qua facturus es signa.</span> <span class="verse"><a name="18">18</a>Abiit Moyses, et reversus est ad Jethro socerum suum, dixitque ei : Vadam et revertar ad fratres meos in gyptum, ut videam si adhuc vivant. Cui ait Jethro : Vade in pace.</span> <span class="verse"><a name="19">19</a>Dixit ergo Dominus ad Moysen in Madian : Vade, et revertere in gyptum, mortui sunt enim omnes qui qurebant animam tuam.</span> <span class="verse"><a name="20">20</a>Tulit ergo Moyses uxorem suam, et filios suos, et imposuit eos super asinum : reversusque est in gyptum, portans virgam Dei in manu sua.</span> <span class="verse"><a name="21">21</a>Dixitque ei Dominus revertenti in gyptum : Vide ut omnia ostenta qu posui in manu tua, facias coram Pharaone : ego indurabo cor ejus, et non dimittet populum.</span> <span class="verse"><a name="22">22</a>Dicesque ad eum : Hc dicit Dominus : Filius meus primogenitus Isral.</span> <span class="verse"><a name="23">23</a>Dixi tibi : Dimitte filium meum ut serviat mihi ; et noluisti dimittere eum : ecce ego interficiam filium tuum primogenitum.</span> <span class="verse"><a name="24">24</a>Cumque esset in itinere, in diversorio occurrit ei Dominus, et volebat occidere eum.</span> <span class="verse"><a name="25">25</a>Tulit idcirco Sephora acutissimam petram, et circumcidit prputium filii sui, tetigitque pedes ejus, et ait : Sponsus sanguinum tu mihi es.</span> <span class="verse"><a name="26">26</a>Et dimisit eum postquam dixerat : Sponsus sanguinum ob circumcisionem.</span> <span class="verse"><a name="27">27</a>Dixit autem Dominus ad Aaron : Vade in occursum Moysi in desertum. Qui perrexit obviam ei in montem Dei, et osculatus est eum.</span> <span class="verse"><a name="28">28</a>Narravitque Moyses Aaron omnia verba Domini quibus miserat eum, et signa qu mandaverat.</span> <span class="verse"><a name="29">29</a>Veneruntque simul, et congregaverunt cunctos seniores filiorum Isral.</span> <span class="verse"><a name="30">30</a>Locutusque est Aaron omnia verba qu dixerat Dominus ad Moysen : et fecit signa coram populo,</span> <span class="verse"><a name="31">31</a>et credidit populus. Audieruntque quod visitasset Dominus filios Isral, et respexisset afflictionem illorum : et proni adoraverunt.</span> </p></div</div></div></body></html>