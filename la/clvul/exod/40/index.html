<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/exod/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/exod">Exodus</a> &gt <strong>Chapter 40</strong></div><p><span class="verse"><a name="1">1</a>Locutusque est Dominus ad Moysen, dicens :</span> <span class="verse"><a name="2">2</a>Mense primo, prima die mensis, eriges tabernaculum testimonii,</span> <span class="verse"><a name="3">3</a>et pones in eo arcam, dimittesque ante illam velum :</span> <span class="verse"><a name="4">4</a>et illata mensa, pones super eam qu rite prcepta sunt. Candelabrum stabit cum lucernis suis,</span> <span class="verse"><a name="5">5</a>et altare aureum, in quo adoletur incensum, coram arca testimonii. Tentorium in introitu tabernaculi pones,</span> <span class="verse"><a name="6">6</a>et ante illud altare holocausti :</span> <span class="verse"><a name="7">7</a>labrum inter altare et tabernaculum, quod implebis aqua.</span> <span class="verse"><a name="8">8</a>Circumdabisque atrium tentoriis, et ingressum ejus.</span> <span class="verse"><a name="9">9</a>Et assumpto unctionis oleo unges tabernaculum cum vasis suis, ut sanctificentur :</span> <span class="verse"><a name="10">10</a>altare holocausti et omnia vasa ejus,</span> <span class="verse"><a name="11">11</a>labrum cum basi sua : omnia unctionis oleo consecrabis, ut sint Sancta sanctorum.</span> <span class="verse"><a name="12">12</a>Applicabisque Aaron et filios ejus ad fores tabernaculi testimonii, et lotos aqua</span> <span class="verse"><a name="13">13</a>indues sanctis vestibus, ut ministrent mihi, et unctio eorum in sacerdotium sempiternum proficiat.</span> <span class="verse"><a name="14">14</a>Fecitque Moyses omnia qu prceperat Dominus.</span> <span class="verse"><a name="15">15</a>Igitur mense primo anni secundi, prima die mensis, collocatum est tabernaculum.</span> <span class="verse"><a name="16">16</a>Erexitque Moyses illud, et posuit tabulas ac bases et vectes, statuitque columnas,</span> <span class="verse"><a name="17">17</a>et expandit tectum super tabernaculum, imposito desuper operimento, sicut Dominus imperaverat.</span> <span class="verse"><a name="18">18</a>Posuit et testimonium in arca, subditis infra vectibus, et oraculum desuper.</span> <span class="verse"><a name="19">19</a>Cumque intulisset arcam in tabernaculum, appendit ante eam velum ut expleret Domini jussionem.</span> <span class="verse"><a name="20">20</a>Posuit et mensam in tabernaculo testimonii ad plagam septentrionalem extra velum,</span> <span class="verse"><a name="21">21</a>ordinatis coram propositionis panibus, sicut prceperat Dominus Moysi.</span> <span class="verse"><a name="22">22</a>Posuit et candelabrum in tabernaculo testimonii e regione mens in parte australi,</span> <span class="verse"><a name="23">23</a>locatis per ordinem lucernis, juxta prceptum Domini.</span> <span class="verse"><a name="24">24</a>Posuit et altare aureum sub tecto testimonii contra velum,</span> <span class="verse"><a name="25">25</a>et adolevit super eo incensum aromatum, sicut jusserat Dominus Moysi.</span> <span class="verse"><a name="26">26</a>Posuit et tentorium in introitu tabernaculi testimonii,</span> <span class="verse"><a name="27">27</a>et altare holocausti in vestibulo testimonii, offerens in eo holocaustum, et sacrificia, ut Dominus imperaverat.</span> <span class="verse"><a name="28">28</a>Labrum quoque statuit inter tabernaculum testimonii et altare, implens illud aqua.</span> <span class="verse"><a name="29">29</a>Laveruntque Moyses et Aaron ac filii ejus manus suas et pedes,</span> <span class="verse"><a name="30">30</a>cum ingrederentur tectum fderis, et accederent ad altare, sicut prceperat Dominus Moysi.</span> <span class="verse"><a name="31">31</a>Erexit et atrium per gyrum tabernaculi et altaris, ducto in introitu ejus tentorio.Postquam omnia perfecta sunt,</span> <span class="verse"><a name="32">32</a>operuit nubes tabernaculum testimonii, et gloria Domini implevit illud.</span> <span class="verse"><a name="33">33</a>Nec poterat Moyses ingredi tectum fderis, nube operiente omnia, et majestate Domini coruscante, quia cuncta nubes operuerat.</span> <span class="verse"><a name="34">34</a>Siquando nubes tabernaculum deserebat, proficiscebantur filii Isral per turmas suas :</span> <span class="verse"><a name="35">35</a>si pendebat desuper, manebant in eodem loco.</span> <span class="verse"><a name="36">36</a>Nubes quippe Domini incubabat per diem tabernaculo, et ignis in nocte, videntibus cunctis populis Isral per cunctas mansiones suas.</span> </p></div</div></div></body></html>