<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/exod/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/exod">Exodus</a> &gt <strong>Chapter 22</strong></div><p><span class="verse"><a name="1">1</a>Si quis furatus fuerit bovem aut ovem, et occiderit vel vendiderit : quinque boves pro uno bove restituet, et quatuor oves pro una ove.</span> <span class="verse"><a name="2">2</a>Si effringens fur domum sive suffodiens fuerit inventus, et accepto vulnere mortuus fuerit, percussor non erit reus sanguinis.</span> <span class="verse"><a name="3">3</a>Quod si orto sole hoc fecerit, homicidium perpetravit, et ipse morietur. Si non habuerit quod pro furto reddat, ipse venundabitur.</span> <span class="verse"><a name="4">4</a>Si inventum fuerit apud eum quod furatus est, vivens : sive bos, sive asinus, sive ovis, duplum restituet.</span> <span class="verse"><a name="5">5</a>Si lserit quispiam agrum vel vineam, et dimiserit jumentum suum ut depascatur aliena : quidquid optimum habuerit in agro suo, vel in vinea, pro damni stimatione restituet.</span> <span class="verse"><a name="6">6</a>Si egressus ignis invenerit spinas, et comprehenderit acervos frugum, sive stantes segetes in agris, reddet damnum qui ignem succenderit.</span> <span class="verse"><a name="7">7</a>Si quis commendaverit amico pecuniam aut vas in custodiam, et ab eo, qui susceperat, furto ablata fuerint : si invenitur fur, duplum reddet :</span> <span class="verse"><a name="8">8</a>si latet fur, dominus domus applicabitur ad deos, et jurabit quod non extenderit manum in rem proximi sui,</span> <span class="verse"><a name="9">9</a>ad perpetrandam fraudem, tam in bove quam in asino, et ove ac vestimento, et quidquid damnum inferre potest : ad deos utriusque causa perveniet, et si illi judicaverit, duplum restituet proximo suo.</span> <span class="verse"><a name="10">10</a>Si quis commendaverit proximo suo asinum, bovem, ovem, et omne jumentum ad custodiam, et mortuum fuerit, aut debilitatum, vel captum ab hostibus, nullusque hoc viderit :</span> <span class="verse"><a name="11">11</a>jusjurandum erit in medio, quod non extenderit manum ad rem proximi sui : suscipietque dominus juramentum, et ille reddere non cogetur.</span> <span class="verse"><a name="12">12</a>Quod si furto ablatum fuerit, restituet damnum domino ;</span> <span class="verse"><a name="13">13</a>si comestum a bestia, deferat ad eum quod occisum est, et non restituet.</span> <span class="verse"><a name="14">14</a>Qui a proximo suo quidquam horum mutuo postulaverit, et debilitatum aut mortuum fuerit domino non prsente, reddere compelletur.</span> <span class="verse"><a name="15">15</a>Quod si imprsentiarum dominus fuerit, non restituet, maxime si conductum venerat pro mercede operis sui.</span> <span class="verse"><a name="16">16</a>Si seduxerit quis virginem necdum desponsatam, dormieritque cum ea : dotabit eam, et habebit eam uxorem.</span> <span class="verse"><a name="17">17</a>Si pater virginis dare noluerit, reddet pecuniam juxta modum dotis, quam virgines accipere consueverunt.</span> <span class="verse"><a name="18">18</a>Maleficos non patieris vivere.</span> <span class="verse"><a name="19">19</a>Qui coierit cum jumento, morte moriatur.</span> <span class="verse"><a name="20">20</a>Qui immolat diis, occidetur, prterquam Domino soli.</span> <span class="verse"><a name="21">21</a>Advenam non contristabis, neque affliges eum : adven enim et ipsi fuistis in terra gypti.</span> <span class="verse"><a name="22">22</a>Vidu et pupillo non nocebitis.</span> <span class="verse"><a name="23">23</a>Si lseritis eos, vociferabuntur ad me, et ego audiam clamorem eorum :</span> <span class="verse"><a name="24">24</a>et indignabitur furor meus, percutiamque vos gladio, et erunt uxores vestr vidu, et filii vestri pupilli.</span> <span class="verse"><a name="25">25</a>Si pecuniam mutuam dederis populo meo pauperi qui habitat tecum, non urgebis eum quasi exactor, nec usuris opprimes.</span> <span class="verse"><a name="26">26</a>Si pignus a proximo tuo acceperis vestimentum, ante solis occasum reddes ei.</span> <span class="verse"><a name="27">27</a>Ipsum enim est solum, quo operitur, indumentum carnis ejus, nec habet aliud in quo dormiat : si clamaverit ad me, exaudiam eum, quia misericors sum.</span> <span class="verse"><a name="28">28</a>Diis non detrahes, et principi populi tui non maledices.</span> <span class="verse"><a name="29">29</a>Decimas tuas et primitias tuas non tardabis reddere : primogenitum filiorum tuorum dabis mihi.</span> <span class="verse"><a name="30">30</a>De bobus quoque, et ovibus similiter facies : septem diebus sit cum matre sua, die octava reddes illum mihi.</span> <span class="verse"><a name="31">31</a>Viri sancti eritis mihi : carnem, qu a bestiis fuerit prgustata, non comedetis, sed projicietis canibus.</span> </p></div</div></div></body></html>