<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/exod/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/exod">Exodus</a> &gt <strong>Chapter 33</strong></div><p><span class="verse"><a name="1">1</a>Locutusque est Dominus ad Moysen, dicens : Vade, ascende de loco isto tu, et populus tuus quem eduxisti de terra gypti, in terram quam juravi Abraham, Isaac et Jacob, dicens : Semini tuo dabo eam :</span> <span class="verse"><a name="2">2</a>mittam prcursorem tui angelum, ut ejiciam Chananum, et Amorrhum, et Hethum, et Pherezum, et Hevum, et Jebusum,</span> <span class="verse"><a name="3">3</a>et intres in terram fluentem lacte et melle. Non enim ascendam tecum, quia populus dur cervicis es : ne forte disperdam te in via.</span> <span class="verse"><a name="4">4</a>Audiensque populus sermonem hunc pessimum, luxit : et nullus ex more indutus est cultu suo.</span> <span class="verse"><a name="5">5</a>Dixitque Dominus ad Moysen : Loquere filiis Isral : Populus dur cervicis es : semel ascendam in medio tui, et delebo te. Jam nunc depone ornatum tuum, ut sciam quid faciam tibi.</span> <span class="verse"><a name="6">6</a>Deposuerunt ergo filii Isral ornatum suum a monte Horeb.</span> <span class="verse"><a name="7">7</a>Moyses quoque tollens tabernaculum, tetendit extra castra procul, vocavitque nomen ejus, Tabernaculum fderis. Et omnis populus, qui habebat aliquam qustionem, egrediebatur ad tabernaculum fderis, extra castra.</span> <span class="verse"><a name="8">8</a>Cumque egrederetur Moyses ad tabernaculum, surgebat universa plebs, et stabat unusquisque in ostio papilionis sui, aspiciebantque tergum Moysi, donec ingrederetur tentorium.</span> <span class="verse"><a name="9">9</a>Ingresso autem illo tabernaculum fderis, descendebat columna nubis, et stabat ad ostium, loquebaturque cum Moyse,</span> <span class="verse"><a name="10">10</a>cernentibus universis quod columna nubis staret ad ostium tabernaculi. Stabantque ipsi, et adorabant per fores tabernaculorum suorum.</span> <span class="verse"><a name="11">11</a>Loquebatur autem Dominus ad Moysen facie ad faciem, sicut solet loqui homo ad amicum suum. Cumque ille reverteretur in castra, minister ejus Josue filius Nun, puer, non recedebat de tabernaculo.</span> <span class="verse"><a name="12">12</a>Dixit autem Moyses ad Dominum : Prcipis ut educam populum istum : et non indicas mihi quem missurus es mecum, prsertim cum dixeris : Novi te ex nomine, et invenisti gratiam coram me.</span> <span class="verse"><a name="13">13</a>Si ergo inveni gratiam in conspectu tuo, ostende mihi faciem tuam, ut sciam te, et inveniam gratiam ante oculos tuos : respice populum tuum gentem hanc.</span> <span class="verse"><a name="14">14</a>Dixitque Dominus : Facies mea prcedet te, et requiem dabo tibi.</span> <span class="verse"><a name="15">15</a>Et ait Moyses : Si non tu ipse prcedas, ne educas nos de loco isto.</span> <span class="verse"><a name="16">16</a>In quo enim scire poterimus ego et populus tuus invenisse nos gratiam in conspectu tuo, nisi ambulaveris nobiscum, ut glorificemur ab omnibus populis qui habitant super terram ?</span> <span class="verse"><a name="17">17</a>Dixit autem Dominus ad Moysen : Et verbum istud, quod locutus es, faciam : invenisti enim gratiam coram me, et teipsum novi ex nomine.</span> <span class="verse"><a name="18">18</a>Qui ait : Ostende mihi gloriam tuam.</span> <span class="verse"><a name="19">19</a>Respondit : Ego ostendam omne bonum tibi, et vocabo in nomine Domini coram te : et miserebor cui voluero, et clemens ero in quem mihi placuerit.</span> <span class="verse"><a name="20">20</a>Rursumque ait : Non poteris videre faciem meam : non enim videbit me homo et vivet.</span> <span class="verse"><a name="21">21</a>Et iterum : Ecce, inquit, est locus apud me, et stabis supra petram.</span> <span class="verse"><a name="22">22</a>Cumque transibit gloria mea, ponam te in foramine petr, et protegam dextera mea, donec transeam :</span> <span class="verse"><a name="23">23</a>tollamque manum meam, et videbis posteriora mea : faciem autem meam videre non poteris.</span> </p></div</div></div></body></html>