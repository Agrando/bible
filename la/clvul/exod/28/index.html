<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/exod/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/exod">Exodus</a> &gt <strong>Chapter 28</strong></div><p><span class="verse"><a name="1">1</a>Applica quoque ad te Aaron fratrem tuum cum filiis suis de medio filiorum Isral, ut sacerdotio fungantur mihi : Aaron, Nadab, et Abiu, Eleazar, et Ithamar.</span> <span class="verse"><a name="2">2</a>Faciesque vestem sanctam Aaron fratri tuo in gloriam et decorem.</span> <span class="verse"><a name="3">3</a>Et loqueris cunctis sapientibus corde quos replevi spiritu prudenti, ut faciant vestes Aaron, in quibus sanctificatus ministret mihi.</span> <span class="verse"><a name="4">4</a>Hc autem erunt vestimenta qu faciet : rationale et superhumerale, tunicam et lineam strictam, cidarim et balteum. Facient vestimenta sancta fratri tuo Aaron et filiis ejus, ut sacerdotio fungantur mihi.</span> <span class="verse"><a name="5">5</a>Accipientque aurum, et hyacinthum, et purpuram, coccumque bis tinctum, et byssum.</span> <span class="verse"><a name="6">6</a>Facient autem superhumerale de auro et hyacintho et purpura, coccoque bis tincto, et bysso retorta, opere polymito.</span> <span class="verse"><a name="7">7</a>Duas oras junctas habebit in utroque latere summitatum, ut in unum redeant.</span> <span class="verse"><a name="8">8</a>Ipsa quoque textura et cuncta operis varietas erit ex auro et hyacintho, et purpura, coccoque bis tincto, et bysso retorta.</span> <span class="verse"><a name="9">9</a>Sumesque duos lapides onychinos, et sculpes in eis nomina filiorum Isral :</span> <span class="verse"><a name="10">10</a>sex nomina in lapide uno, et sex reliqua in altero, juxta ordinem nativitatis eorum.</span> <span class="verse"><a name="11">11</a>Opere sculptoris et clatura gemmarii, sculpes eos nominibus filiorum Isral, inclusos auro atque circumdatos :</span> <span class="verse"><a name="12">12</a>et pones in utroque latere superhumeralis, memoriale filiis Isral. Portabitque Aaron nomina eorum coram Domino super utrumque humerum, ob recordationem.</span> <span class="verse"><a name="13">13</a>Facies et uncinos ex auro,</span> <span class="verse"><a name="14">14</a>et duas catenulas ex auro purissimo sibi invicem cohrentes, quas inseres uncinis.</span> <span class="verse"><a name="15">15</a>Rationale quoque judicii facies opere polymito juxta texturam superhumeralis, ex auro, hyacintho, et purpura, coccoque bis tincto, et bysso retorta.</span> <span class="verse"><a name="16">16</a>Quadrangulum erit et duplex : mensuram palmi habebit tam in longitudine quam in latitudine.</span> <span class="verse"><a name="17">17</a>Ponesque in eo quatuor ordines lapidum : in primo versu erit lapis sardius, et topazius, et smaragdus :</span> <span class="verse"><a name="18">18</a>in secundo carbunculus, sapphirus, et jaspis :</span> <span class="verse"><a name="19">19</a>in tertio ligurius, achates, et amethystus :</span> <span class="verse"><a name="20">20</a>in quarto chrysolithus, onychinus, et beryllus. Inclusi auro erunt per ordines suos.</span> <span class="verse"><a name="21">21</a>Habebuntque nomina filiorum Isral : duodecim nominibus clabuntur, singuli lapides nominibus singulorum per duodecim tribus.</span> <span class="verse"><a name="22">22</a>Facies in rationali catenas sibi invicem cohrentes ex auro purissimo,</span> <span class="verse"><a name="23">23</a>et duos annulos aureos, quos pones in utraque rationalis summitate :</span> <span class="verse"><a name="24">24</a>catenasque aureas junges annulis, qui sunt in marginibus ejus,</span> <span class="verse"><a name="25">25</a>et ipsarum catenarum extrema duobus copulabis uncinis in utroque latere superhumeralis quod rationale respicit.</span> <span class="verse"><a name="26">26</a>Facies et duos annulos aureos, quos pones in summitatibus rationalis, in oris, qu e regione sunt superhumeralis, et posteriora ejus aspiciunt.</span> <span class="verse"><a name="27">27</a>Necnon et alios duos annulos aureos, qui ponendi sunt in utroque latere superhumeralis deorsum, quod respicit contra faciem junctur inferioris, ut aptari possit cum superhumerali,</span> <span class="verse"><a name="28">28</a>et stringatur rationale annulis suis cum annulis superhumeralis vitta hyacinthina, ut maneat junctura fabrefacta, et a se invicem rationale et superhumerale nequeant separari.</span> <span class="verse"><a name="29">29</a>Portabitque Aaron nomina filiorum Isral in rationali judicii super pectus suum, quando ingredietur Sanctuarium, memoriale coram Domino in ternum.</span> <span class="verse"><a name="30">30</a>Pones autem in rationali judicii Doctrinam et Veritatem, qu erunt in pectore Aaron, quando ingredietur coram Domino : et gestabit judicium filiorum Isral in pectore suo, in conspectu Domini semper.</span> <span class="verse"><a name="31">31</a>Facies et tunicam superhumeralis totam hyacinthinam,</span> <span class="verse"><a name="32">32</a>in cujus medio supra erit capitium, et ora per gyrum ejus textilis, sicut fieri solet in extremis vestium partibus, ne facile rumpatur.</span> <span class="verse"><a name="33">33</a>Deorsum vero, ad pedes ejusdem tunic, per circuitum, quasi mala punica facies, ex hyacintho, et purpura, et cocco bis tincto, mistis in medio tintinnabulis,</span> <span class="verse"><a name="34">34</a>ita ut tintinnabulum sit aureum et malum punicum : rursumque tintinnabulum aliud aureum et malum punicum.</span> <span class="verse"><a name="35">35</a>Et vestietur ea Aaron in officio ministerii, ut audiatur sonitus quando ingreditur et egreditur sanctuarium in conspectu Domini, et non moriatur.</span> <span class="verse"><a name="36">36</a>Facies et laminam de auro purissimo, in qua sculpes opere clatoris, Sanctum Domino.</span> <span class="verse"><a name="37">37</a>Ligabisque eam vitta hyacinthina, et erit super tiaram,</span> <span class="verse"><a name="38">38</a>imminens fronti pontificis. Portabitque Aaron iniquitates eorum, qu obtulerunt et sanctificaverunt filii Isral, in cunctis muneribus et donariis suis. Erit autem lamina semper in fronte ejus, ut placatus sit eis Dominus.</span> <span class="verse"><a name="39">39</a>Stringesque tunicam bysso, et tiaram byssinam facies, et balteum opere plumarii.</span> <span class="verse"><a name="40">40</a>Porro filiis Aaron tunicas lineas parabis et balteos ac tiaras in gloriam et decorem :</span> <span class="verse"><a name="41">41</a>vestiesque his omnibus Aaron fratrem tuum et filios ejus cum eo. Et cunctorum consecrabis manus, sanctificabisque illos, ut sacerdotio fungantur mihi.</span> <span class="verse"><a name="42">42</a>Facies et feminalia linea, ut operiant carnem turpitudinis su, a renibus usque ad femora :</span> <span class="verse"><a name="43">43</a>et utentur eis Aaron et filii ejus quando ingredientur tabernaculum testimonii, vel quando appropinquant ad altare ut ministrent in sanctuario, ne iniquitatis rei moriantur. Legitimum sempiternum erit Aaron, et semini ejus post eum.</span> </p></div</div></div></body></html>