<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/exod/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/exod">Exodus</a> &gt <strong>Chapter 30</strong></div><p><span class="verse"><a name="1">1</a>Facies quoque altare ad adolendum thymiama, de lignis setim,</span> <span class="verse"><a name="2">2</a>habens cubitum longitudinis, et alterum latitudinis, id est, quadrangulum, et duos cubitos in altitudine. Cornua ex ipso procedent.</span> <span class="verse"><a name="3">3</a>Vestiesque illud auro purissimo, tam craticulam ejus, quam parietes per circuitum, et cornua. Faciesque ei coronam aureolam per gyrum,</span> <span class="verse"><a name="4">4</a>et duos annulos aureos sub corona per singula latera, ut mittantur in eos vectes, et altare portetur.</span> <span class="verse"><a name="5">5</a>Ipsos quoque vectes facies de lignis setim, et inaurabis.</span> <span class="verse"><a name="6">6</a>Ponesque altare contra velum, quod ante arcum pendet testimonii coram propitiatorio quo tegitur testimonium, ubi loquar tibi.</span> <span class="verse"><a name="7">7</a>Et adolebit incensum super eo Aaron, suave fragrans, mane. Quando componet lucernas, incendet illud :</span> <span class="verse"><a name="8">8</a>et quando collocabit eas ad vesperum, uret thymiama sempiternum coram Domino in generationes vestras.</span> <span class="verse"><a name="9">9</a>Non offeretis super eo thymiama compositionis alterius, nec oblationem, et victimam, nec libabitis libamina.</span> <span class="verse"><a name="10">10</a>Et deprecabitur Aaron super cornua ejus semel per annum, in sanguine quod oblatum est pro peccato, et placabit super eo in generationibus vestris. Sanctum sanctorum erit Domino.</span> <span class="verse"><a name="11">11</a>Locutusque est Dominus ad Moysen, dicens :</span> <span class="verse"><a name="12">12</a>Quando tuleris summam filiorum Isral juxta numerum, dabunt singuli pretium pro animabus suis Domino, et non erit plaga in eis, cum fuerint recensiti.</span> <span class="verse"><a name="13">13</a>Hoc autem dabit omnis qui transit ad nomen, dimidium sicli juxta mensuram templi (siclus viginti obolos habet) ; media pars sicli offeretur Domino.</span> <span class="verse"><a name="14">14</a>Qui habetur in numero, a viginti annis et supra, dabit pretium.</span> <span class="verse"><a name="15">15</a>Dives non addet ad medium sicli, et pauper nihil minuet.</span> <span class="verse"><a name="16">16</a>Susceptamque pecuniam, qu collata est a filiis Isral, trades in usus tabernaculi testimonii, ut sit monimentum eorum coram Domino, et propitietur animabus eorum.</span> <span class="verse"><a name="17">17</a>Locutusque est Dominus ad Moysen, dicens :</span> <span class="verse"><a name="18">18</a>Facies et labrum neum cum basi sua ad lavandum : ponesque illud inter tabernaculum testimonii et altare. Et missa aqua,</span> <span class="verse"><a name="19">19</a>lavabunt in ea Aaron et filii ejus manus suas ac pedes,</span> <span class="verse"><a name="20">20</a>quando ingressuri sunt tabernaculum testimonii, et quando accessuri sunt ad altare, ut offerant in eo thymiama Domino,</span> <span class="verse"><a name="21">21</a>ne forte moriantur ; legitimum sempiternum erit ipsi, et semini ejus per successiones.</span> <span class="verse"><a name="22">22</a>Locutusque est Dominus ad Moysen,</span> <span class="verse"><a name="23">23</a>dicens : Sume tibi aromata, prim myrrh et elect quingentos siclos, et cinnamomi medium, id est, ducentos quinquaginta siclos, calami similiter ducentos quinquaginta,</span> <span class="verse"><a name="24">24</a>casi autem quingentos siclos, in pondere sanctuarii, olei de olivetis mensuram hin :</span> <span class="verse"><a name="25">25</a>faciesque unctionis oleum sanctum, unguentum compositum opere unguentarii,</span> <span class="verse"><a name="26">26</a>et unges ex eo tabernaculum testimonii, et arcam testamenti,</span> <span class="verse"><a name="27">27</a>mensamque cum vasis suis, et candelabrum, et utensilia ejus, altaria thymiamatis,</span> <span class="verse"><a name="28">28</a>et holocausti, et universam supellectilem qu ad cultum eorum pertinet.</span> <span class="verse"><a name="29">29</a>Sanctificabisque omnia, et erunt Sancta sanctorum ; qui tetigerit ea, sanctificabitur.</span> <span class="verse"><a name="30">30</a>Aaron et filios ejus unges, sanctificabisque eos, ut sacerdotio fungantur mihi.</span> <span class="verse"><a name="31">31</a>Filiis quoque Isral dices : Hoc oleum unctionis sanctum erit mihi in generationes vestras.</span> <span class="verse"><a name="32">32</a>Caro hominis non ungetur ex eo, et juxta compositionem ejus non facietis aliud, quia sanctificatum est, et sanctum erit vobis.</span> <span class="verse"><a name="33">33</a>Homo quicumque tale composuerit, et dederit ex eo alieno, exterminabitur de populo suo.</span> <span class="verse"><a name="34">34</a>Dixitque Dominus ad Moysen : Sume tibi aromata, stacten et onycha, galbanum boni odoris, et thus lucidissimum ; qualis ponderis erunt omnia :</span> <span class="verse"><a name="35">35</a>faciesque thymiama compositum opere unguentarii, mistum diligenter, et purum, et sanctificatione dignissimum.</span> <span class="verse"><a name="36">36</a>Cumque in tenuissimum pulverem universa contuderis, pones ex eo coram tabernaculo testimonii, in quo loco apparebo tibi. Sanctum sanctorum erit vobis thymiama.</span> <span class="verse"><a name="37">37</a>Talem compositionem non facietis in usus vestros, quia sanctum est Domino.</span> <span class="verse"><a name="38">38</a>Homo quicumque fecerit simile, ut odore illius perfruatur, peribit de populis suis.</span> </p></div</div></div></body></html>