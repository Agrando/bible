<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/deut/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/deut">Deuteronomy</a> &gt <strong>Chapter 14</strong></div><p><span class="verse"><a name="1">1</a>Filii estote Domini Dei vestri : non vos incidetis, nec facietis calvitium super mortuo :</span> <span class="verse"><a name="2">2</a>quoniam populus sanctus es Domino Deo tuo, et te elegit ut sis ei in populum peculiarem de cunctis gentibus, qu sunt super terram.</span> <span class="verse"><a name="3">3</a>Ne comedatis qu immunda sunt.</span> <span class="verse"><a name="4">4</a>Hoc est animal quod comedere debetis : bovem, et ovem, et capram,</span> <span class="verse"><a name="5">5</a>cervum et capream, bubalum, tragelaphum, pygargum, orygem, camelopardalum.</span> <span class="verse"><a name="6">6</a>Omne animal, quod in duas partes findit ungulam, et ruminat, comedetis.</span> <span class="verse"><a name="7">7</a>De his autem, qu ruminant, et ungulam non findunt, comedere non debetis, ut camelum, leporem, chrogryllum : hc, quia ruminant et non dividunt ungulam, immunda erunt vobis.</span> <span class="verse"><a name="8">8</a>Sus quoque, quoniam dividat ungulam et non ruminat, immunda erit. Carnibus eorum non vescemini, et cadavera non tangetis.</span> <span class="verse"><a name="9">9</a>Hc comedetis ex omnibus qu morantur in aquis : qu habent pinnulas et squamas, comedite :</span> <span class="verse"><a name="10">10</a>qu absque pinnulis et squamis sunt, ne comedatis, quia immunda sunt.</span> <span class="verse"><a name="11">11</a>Omnes aves mundas comedite.</span> <span class="verse"><a name="12">12</a>Immundas ne comedatis : aquilam scilicet, et gryphem, et halietum,</span> <span class="verse"><a name="13">13</a>ixion et vulturem ac milvum juxta genus suum :</span> <span class="verse"><a name="14">14</a>et omne corvini generis,</span> <span class="verse"><a name="15">15</a>et struthionem, ac noctuam, et larum, atque accipitrem juxta genus suum :</span> <span class="verse"><a name="16">16</a>herodium ac cygnum, et ibin,</span> <span class="verse"><a name="17">17</a>ac mergulum, porphyrionem, et nycticoracem,</span> <span class="verse"><a name="18">18</a>onocrotalum, et charadrium, singula in genere suo : upupam quoque et vespertilionem.</span> <span class="verse"><a name="19">19</a>Et omne quod reptat et pennulas habet, immundum erit, et non comedetur.</span> <span class="verse"><a name="20">20</a>Omne quod mundum est, comedite.</span> <span class="verse"><a name="21">21</a>Quidquid autem morticinum est, ne vescamini ex eo. Peregrino, qui intra portas tuas est, da ut comedat, aut vende ei : quia tu populus sanctus Domini Dei tui es. Non coques hdum in lacte matris su.</span> <span class="verse"><a name="22">22</a>Decimam partem separabis de cunctis fructibus tuis qui nascuntur in terra per annos singulos,</span> <span class="verse"><a name="23">23</a>et comedes in conspectu Domini Dei tui in loco quem elegerit, ut in eo nomen illius invocetur, decimam frumenti tui, et vini, et olei, et primogenita de armentis et ovibus tuis : ut discas timere Dominum Deum tuum omni tempore.</span> <span class="verse"><a name="24">24</a>Cum autem longior fuerit via, et locus quem elegerit Dominus Deus tuus, tibique benedixerit, nec potueris ad eum hc cuncta portare,</span> <span class="verse"><a name="25">25</a>vendes omnia, et in pretium rediges, portabisque manu tua, et proficisceris ad locum quem elegerit Dominus Deus tuus :</span> <span class="verse"><a name="26">26</a>et emes ex eadem pecunia quidquid tibi placuerit, sive ex armentis, sive ex ovibus, vinum quoque et siceram, et omne quod desiderat anima tua : et comedes coram Domino Deo tuo, et epulaberis tu et domus tua :</span> <span class="verse"><a name="27">27</a>et Levites qui intra portas tuas est, cave ne derelinquas eum, quia non habet aliam partem in possessione tua.</span> <span class="verse"><a name="28">28</a>Anno tertio separabis aliam decimam ex omnibus qu nascuntur tibi eo tempore, et repones intra januas tuas.</span> <span class="verse"><a name="29">29</a>Venietque Levites qui aliam non habet partem nec possessionem tecum, et peregrinus ac pupillus et vidua, qui intra portas tuas sunt, et comedent et saturabuntur : ut benedicat tibi Dominus Deus tuus in cunctis operibus manuum tuarum qu feceris.</span> </p></div</div></div></body></html>