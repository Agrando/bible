<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/deut/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/deut">Deuteronomy</a> &gt <strong>Chapter 23</strong></div><p><span class="verse"><a name="1">1</a>Non intravit eunuchus, attritis vel amputatis testiculis et abscisso veretro, ecclesiam Domini.</span> <span class="verse"><a name="2">2</a>Non ingredietur mamzer, hoc est, de scorto natus, in ecclesiam Domini, usque ad decimam generationem.</span> <span class="verse"><a name="3">3</a>Ammonites et Moabites etiam post decimam generationem non intrabunt ecclesiam Domini in ternum :</span> <span class="verse"><a name="4">4</a>quia noluerunt vobis occurrere cum pane et aqua in via quando egressi estis de gypto : et quia conduxerunt contra te Balaam filium Beor de Mesopotamia Syri, ut malediceret tibi :</span> <span class="verse"><a name="5">5</a>et noluit Dominus Deus tuus audire Balaam, vertitque maledictionem ejus in benedictionem tuam, eo quod diligeret te.</span> <span class="verse"><a name="6">6</a>Non facies cum eis pacem, nec quras eis bona cunctis diebus vit tu in sempiternum.</span> <span class="verse"><a name="7">7</a>Non abominaberis Idumum, quia frater tuus est : nec gyptium, quia advena fuisti in terra ejus.</span> <span class="verse"><a name="8">8</a>Qui nati fuerint ex eis, tertia generatione intrabunt in ecclesiam Domini.</span> <span class="verse"><a name="9">9</a>Quando egressus fueris adversus hostes tuos in pugnam, custodies te ab omni re mala.</span> <span class="verse"><a name="10">10</a>Si fuerit inter vos homo, qui nocturno pollutus sit somnio, egredietur extra castra,</span> <span class="verse"><a name="11">11</a>et non revertetur, priusquam ad vesperam lavetur aqua : et post solis occasum regredietur in castra.</span> <span class="verse"><a name="12">12</a>Habebis locum extra castra, ad quem egrediaris ad requisita natur,</span> <span class="verse"><a name="13">13</a>gerens paxillum in balteo : cumque sederis, fodies per circuitum, et egesta humo operies</span> <span class="verse"><a name="14">14</a>quo revelatus es : Dominus enim Deus tuus ambulat in medio castrorum, ut eruat te, et tradat tibi inimicos tuos : et sint castra tua sancta, et nihil in eis appareat fditatis, ne derelinquat te.</span> <span class="verse"><a name="15">15</a>Non trades servum domino suo, qui ad te confugerit.</span> <span class="verse"><a name="16">16</a>Habitabit tecum in loco, qui ei placuerit, et in una urbium tuarum requiescet : ne contristes eum.</span> <span class="verse"><a name="17">17</a>Non erit meretrix de filiabus Isral, nec scortator de filiis Isral.</span> <span class="verse"><a name="18">18</a>Non offeres mercedem prostibuli, nec pretium canis in domo Domini Dei tui, quidquid illud est quod voveris : quia abominatio est utrumque apud Dominum Deum tuum.</span> <span class="verse"><a name="19">19</a>Non fnerabis fratri tuo ad usuram pecuniam, nec fruges, nec quamlibet aliam rem :</span> <span class="verse"><a name="20">20</a>sed alieno. Fratri autem tuo absque usura id quo indiget, commodabis : ut benedicat tibi Dominus Deus tuus in omni opere tuo in terra, ad quam ingredieris possidendam.</span> <span class="verse"><a name="21">21</a>Cum votum voveris Domino Deo tuo, non tardabis reddere : quia requiret illud Dominus Deus tuus, et si moratus fueris, reputabitur tibi in peccatum.</span> <span class="verse"><a name="22">22</a>Si nolueris polliceri, absque peccato eris.</span> <span class="verse"><a name="23">23</a>Quod autem semel egressum est de labiis tuis, observabis, et facies sicut promisisti Domino Deo tuo, et propria voluntate et ore tuo locutus es.</span> <span class="verse"><a name="24">24</a>Ingressus vineam proximi tui, comede uvas, quantum tibi placuerit : foras autem ne efferas tecum.</span> <span class="verse"><a name="25">25</a>Si intraveris in segetem amici tui, franges spicas, et manu conteres : falce autem non metes.</span> </p></div</div></div></body></html>