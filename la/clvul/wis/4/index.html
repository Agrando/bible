<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/wis/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/wis">Wisdom</a> &gt <strong>Chapter 4</strong></div><p><span class="verse"><a name="1">1</a>[O quam pulchra est casta generatio, cum claritate !immortalis est enim memoria illius,quoniam et apud Deum nota est, et apud homines.</span> <span class="verse"><a name="2">2</a>Cum prsens est, imitantur illam,et desiderant eam cum se eduxerit ;et in perpetuum coronata triumphat,incoinquinatorum certaminum prmium vincens.</span> <span class="verse"><a name="3">3</a>Multigena autem impiorum multitudo non erit utilis,et spuria vitulamina non dabunt radices altas,nec stabile firmamentum collocabunt.</span> <span class="verse"><a name="4">4</a>Etsi in ramis in tempore germinaverint,infirmiter posita, a vento commovebuntur,et a nimietate ventorum eradicabuntur.</span> <span class="verse"><a name="5">5</a>Confringentur enim rami inconsummati ;et fructus illorum inutiles et acerbi ad manducandum,et ad nihilum apti.</span> <span class="verse"><a name="6">6</a>Ex iniquis enim somnis filii qui nascuntur,testes sunt nequiti adversus parentes in interrogatione sua.</span> <span class="verse"><a name="7">7</a>Justus autem si morte proccupatus fuerit,in refrigerio erit ;</span> <span class="verse"><a name="8">8</a>senectus enim venerabilis est non diuturna,neque annorum numero computata :cani autem sunt sensus hominis,</span> <span class="verse"><a name="9">9</a>et tas senectutis vita immaculata.</span> <span class="verse"><a name="10">10</a>Placens Deo factus est dilectus,et vivens inter peccatores translatus est.</span> <span class="verse"><a name="11">11</a>Raptus est, ne malitia mutaret intellectum ejus,aut ne fictio deciperet animam illius.</span> <span class="verse"><a name="12">12</a>Fascinatio enim nugacitatis obscurat bona,et inconstantia concupiscenti transvertit sensum sine malitia.</span> <span class="verse"><a name="13">13</a>Consummatus in brevi,explevit tempora multa ;</span> <span class="verse"><a name="14">14</a>placita enim erat Deo anima illius :propter hoc properavit educere illum de medio iniquitatum.Populi autem videntes, et non intelligentes,nec ponentes in prcordiis talia,</span> <span class="verse"><a name="15">15</a>quoniam gratia Dei et misericordia est in sanctos ejus,et respectus in electos illius.</span> <span class="verse"><a name="16">16</a>Condemnat autem justus mortuus vivos impios,et juventus celerius consummata longam vitam injusti.</span> <span class="verse"><a name="17">17</a>Videbunt enim finem sapientis,et non intelligent quid cogitaverit de illo Deus,et quare munierit illum Dominus.</span> <span class="verse"><a name="18">18</a>Videbunt, et contemnent eum ;illos autem Dominus irridebit.</span> <span class="verse"><a name="19">19</a>Et erunt post hc decidentes sine honore,et in contumelia inter mortuos in perpetuum :quoniam disrumpet illos inflatos sine voce,et commovebit illos a fundamentis,et usque ad supremum desolabuntur,et erunt gementes, et memoria illorum peribit.</span> <span class="verse"><a name="20">20</a>Venient in cogitatione peccatorum suorum timidi,et traducent illos ex adverso iniquitates ipsorum.]</span> </p></div</div></div></body></html>