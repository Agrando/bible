<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/num/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/num">Numbers</a> &gt <strong>Chapter 4</strong></div><p><span class="verse"><a name="1">1</a>Locutusque est Dominus ad Moysen et Aaron, dicens :</span> <span class="verse"><a name="2">2</a>Tolle summam filiorum Caath de medio Levitarum per domos et familias suas,</span> <span class="verse"><a name="3">3</a>a trigesimo anno et supra, usque ad quinquagesimum annum, omnium qui ingrediuntur ut stent et ministrent in tabernaculo fderis.</span> <span class="verse"><a name="4">4</a>Hic est cultus filiorum Caath : tabernaculum fderis, et Sanctum sanctorum</span> <span class="verse"><a name="5">5</a>ingredientur Aaron et filii ejus, quando movenda sunt castra, et deponent velum quod pendet ante fores, involventque eo arcam testimonii,</span> <span class="verse"><a name="6">6</a>et operient rursum velamine janthinarum pellium, extendentque desuper pallium totum hyacinthinum, et inducent vectes.</span> <span class="verse"><a name="7">7</a>Mensam quoque propositionis involvent hyacinthino pallio, et ponent cum ea thuribula et mortariola, cyathos et crateras ad liba fundenda : panes semper in ea erunt :</span> <span class="verse"><a name="8">8</a>extendentque desuper pallium coccineum, quod rursum operient velamento janthinarum pellium, et inducent vectes.</span> <span class="verse"><a name="9">9</a>Sument et pallium hyacinthinum, quo operient candelabrum cum lucernis et forcipibus suis et emunctoriis et cunctis vasis olei, qu ad cocinnandas lucernas necessaria sunt :</span> <span class="verse"><a name="10">10</a>et super omnia ponent operimentum janthinarum pellium, et inducent vectes.</span> <span class="verse"><a name="11">11</a>Necnon et altare aureum involvent hyacinthino vestimento, et extendent desuper operimentum janthinarum pellium, inducentque vectes.</span> <span class="verse"><a name="12">12</a>Omnia vasa, quibus ministratur in sanctuario, involvent hyacinthino pallio, et extendent desuper operimentum janthinarum pellium, inducentque vectes.</span> <span class="verse"><a name="13">13</a>Sed et altare mundabunt cinere, et involvent illud purpureo vestimento,</span> <span class="verse"><a name="14">14</a>ponentque cum eo omnia vasa, quibus in ministerio ejus utuntur, id est, ignium receptacula, fuscinulas ac tridentes, uncinos et batilla. Cuncta vasa altaris operient simul velamine janthinarum pellium, et inducent vectes.</span> <span class="verse"><a name="15">15</a>Cumque involverint Aaron et filii ejus sanctuarium et omnia vasa ejus in commotione castrorum, tunc intrabunt filii Caath ut portent involuta : et non tangent vasa sanctuarii, ne moriantur. Ista sunt onera filiorum Caath in tabernaculo fderis :</span> <span class="verse"><a name="16">16</a>super quos erit Eleazar filius Aaron sacerdotis, ad cujus curam pertinet oleum ad concinnandas lucernas, et compositionis incensum, et sacrificium, quod semper offertur, et oleum unctionis, et quidquid ad cultum tabernaculi pertinet, omniumque vasorum, qu in sanctuario sunt.</span> <span class="verse"><a name="17">17</a>Locutusque est Dominus ad Moysen et Aaron, dicens :</span> <span class="verse"><a name="18">18</a>Nolite perdere populum Caath de medio Levitarum :</span> <span class="verse"><a name="19">19</a>sed hoc facite eis, ut vivant, et non moriantur, si tetigerint Sancta sanctorum. Aaron et filii ejus intrabunt, ipsique disponent opera singulorum, et divident quid portare quis debeat.</span> <span class="verse"><a name="20">20</a>Alii nulla curiositate videant qu sunt in sanctuario priusquam involvantur, alioquin morientur.</span> <span class="verse"><a name="21">21</a>Locutusque est Dominus ad Moysen, dicens :</span> <span class="verse"><a name="22">22</a>Tolle summam etiam filiorum Gerson per domos ac familias et cognationes suas,</span> <span class="verse"><a name="23">23</a>a triginta annis et supra, usque ad annos quinquaginta. Numera omnes qui ingrediuntur et ministrant in tabernaculo fderis.</span> <span class="verse"><a name="24">24</a>Hoc est officium famili Gersonitarum,</span> <span class="verse"><a name="25">25</a>ut portent cortinas tabernaculi et tectum fderis, operimentum aliud, et super omnia velamen janthinum tentoriumque quod pendet in introitu tabernaculi fderis,</span> <span class="verse"><a name="26">26</a>cortinas atrii, et velum in introitu quod est ante tabernaculum. Omnia qu ad altare pertinent, funiculos, et vasa ministerii,</span> <span class="verse"><a name="27">27</a>jubente Aaron et filiis ejus, portabunt filii Gerson : et scient singuli cui debeant oneri mancipari.</span> <span class="verse"><a name="28">28</a>Hic est cultus famili Gersonitarum in tabernaculo fderis, eruntque sub manu Ithamar filii Aaron sacerdotis.</span> <span class="verse"><a name="29">29</a>Filios quoque Merari per familias et domos patrum suorum recensebis,</span> <span class="verse"><a name="30">30</a>a triginta annis et supra, usque ad annos quinquaginta, omnes qui ingrediuntur ad officium ministerii sui et cultum fderis testimonii.</span> <span class="verse"><a name="31">31</a>Hc sunt onera eorum : portabunt tabulas tabernaculi et vectes ejus, columnas ac bases earum,</span> <span class="verse"><a name="32">32</a>columnas quoque atrii per circuitum cum basibus et paxillis et funibus suis. Omnia vasa et supellectilem ad numerum accipient, sicque portabunt.</span> <span class="verse"><a name="33">33</a>Hoc est officium famili Meraritarum et ministerium in tabernaculo fderis : eruntque sub manu Ithamar filii Aaron sacerdotis.</span> <span class="verse"><a name="34">34</a>Recensuerunt igitur Moyses et Aaron et principes synagog filios Caath per cognationes et domos patrum suorum,</span> <span class="verse"><a name="35">35</a>a triginta annis et supra, usque ad annum quinquagesimum, omnes qui ingrediuntur ad ministerium tabernaculi fderis :</span> <span class="verse"><a name="36">36</a>et inventi sunt duo millia septingenti quinquaginta.</span> <span class="verse"><a name="37">37</a>Hic est numerus populi Caath qui intrant tabernaculum fderis : hos numeravit Moyses et Aaron juxta sermonem Domini per manum Moysi.</span> <span class="verse"><a name="38">38</a>Numerati sunt et filii Gerson per cognationes et domos patrum suorum,</span> <span class="verse"><a name="39">39</a>a triginta annos et supra, usque ad quinquagesimum annum, omnes qui ingrediuntur ut ministrent in tabernaculo fderis :</span> <span class="verse"><a name="40">40</a>et inventi sunt duo millia sexcenti triginta.</span> <span class="verse"><a name="41">41</a>Hic est populus Gersonitarum, quos numeraverunt Moyses et Aaron juxta verbum Domini.</span> <span class="verse"><a name="42">42</a>Numerati sunt et filii Merari per cognationes et domos patrum suorum,</span> <span class="verse"><a name="43">43</a>a triginta annis et supra, usque ad annum quinquagesimum, omnes qui ingrediuntur ad explendos ritus tabernaculi fderis :</span> <span class="verse"><a name="44">44</a>et inventi sunt tria millia ducenti.</span> <span class="verse"><a name="45">45</a>Hic est numerus filiorum Merari, quos recensuerunt Moyses et Aaron juxta imperium Domini per manum Moysi.</span> <span class="verse"><a name="46">46</a>Omnes qui recensiti sunt de Levitis, et quos recenseri fecit ad nomen Moyses et Aaron, et principes Isral per cognationes et domos patrum suorum,</span> <span class="verse"><a name="47">47</a>a triginta annis et supra, usque ad annum quinquagesimum, ingredientes ad ministerium tabernaculi, et onera portanda,</span> <span class="verse"><a name="48">48</a>fuerunt simul octo millia quingenti octoginta.</span> <span class="verse"><a name="49">49</a>Juxta verbum Domini recensuit eos Moyses, unumquemque juxta officium et onera sua, sicut prceperat ei Dominus.</span> </p></div</div></div></body></html>