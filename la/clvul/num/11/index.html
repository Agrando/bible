<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/num/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/num">Numbers</a> &gt <strong>Chapter 11</strong></div><p><span class="verse"><a name="1">1</a>Interea ortum est murmur populi, quasi dolentium pro labore, contra Dominum. Quod cum audisset Dominus, iratus est. Et accensus in eos ignis Domini, devoravit extremam castrorum partem.</span> <span class="verse"><a name="2">2</a>Cumque clamasset populus ad Moysen, oravit Moyses ad Dominum, et absorptus est ignis.</span> <span class="verse"><a name="3">3</a>Vocavitque nomen illius, Incensio : eo quod incesus fuisset contra eos ignis Domini.</span> <span class="verse"><a name="4">4</a>Vulgus quippe promiscuum, quod ascenderat cum eis, flagravit desiderio, sedens et flens, junctis sibi pariter filiis Isral, et ait : Quis dabit nobis ad vescendum carnes ?</span> <span class="verse"><a name="5">5</a>recordamur piscium quos comedebamus in gypto gratis : in mentem nobis veniunt cucumeres, et pepones, porrique, et cpe, et allia.</span> <span class="verse"><a name="6">6</a>Anima nostra arida est : nihil aliud respiciunt oculi nostri nisi man.</span> <span class="verse"><a name="7">7</a>Erat autem man quasi semen coriandri, coloris bdellii.</span> <span class="verse"><a name="8">8</a>Circuibatque populus, et colligens illud, frangebat mola, sive terebat in mortario, coquens in olla, et faciens ex eo tortulas saporis quasi panis oleati.</span> <span class="verse"><a name="9">9</a>Cumque descederet nocte super castra ros, descendebat pariter et man.</span> <span class="verse"><a name="10">10</a>Audivit ergo Moyses flentem populum per familias, singulos per ostia tentorii sui. Iratusque est furor Domini valde : sed et Moysi intoleranda res visa est,</span> <span class="verse"><a name="11">11</a>et ait ad Dominum : Cur afflixisti servum tuum ? quare non invenio gratiam coram te ? et cur imposuisti pondus universi populi hujus super me ?</span> <span class="verse"><a name="12">12</a>Numquid ego concepi omnem hanc multitudinem, vel genui eam, ut dicas mihi : Porta eos in sinu tuo sicut portare solet nutrix infantulum, et defer in terram, pro qua jurasti patribus eorum ?</span> <span class="verse"><a name="13">13</a>Unde mihi carnes ut dem tant multitudini ? flent contra me, dicentes : Da nobis carnes ut comedamus.</span> <span class="verse"><a name="14">14</a>Non possum solus sustinere omnem hunc populum, quia gravis est mihi.</span> <span class="verse"><a name="15">15</a>Sin aliter tibi videtur, obsecro ut interficias me, et inveniam gratiam in oculis tuis, ne tantis afficiar malis.</span> <span class="verse"><a name="16">16</a>Et dixit Dominus ad Moysen : Congrega mihi septuaginta viros de senibus Isral, quos tu nosti quod senes populi sint ac magistri : et duces eos ad ostium tabernaculi fderis, faciesque ibi stare tecum,</span> <span class="verse"><a name="17">17</a>ut descendam et loquar tibi : et auferam de spiritu tuo, tradamque eis, ut sustentent tecum onus populi, et non tu solus graveris.</span> <span class="verse"><a name="18">18</a>Populo quoque dices : Sanctificamini (cras comedetis carnes : ego enim audivi vos dicere : Quis dabit nobis escas carnium ? bene nobis erat in gypto), ut det vobis Dominus carnes, et comedatis :</span> <span class="verse"><a name="19">19</a>non uno die, nec duobus, vel quinque aut decem, nec viginti quidem,</span> <span class="verse"><a name="20">20</a>sed usque ad mensem dierum, donec exeat per nares vestras, et vertatur in nauseam, eo quod replueritis Dominum, qui in medio vestri est, et fleveritis coram eo, dicentes : Quare egressi sumus ex gypto ?</span> <span class="verse"><a name="21">21</a>Et ait Moyses : Sexcenta millia peditum hujus populi sunt : et tu dicis : Dabo eis esum carnium mense integro ?</span> <span class="verse"><a name="22">22</a>numquid ovium et boum multitudo cdetur, ut possit sufficere ad cibum ? vel omnes pisces maris in unum congregabuntur, ut eos satient ?</span> <span class="verse"><a name="23">23</a>Cui respondit Dominus : Numquid manus Domini invalida est ? jam nunc videbis utrum meus sermo opere compleatur.</span> <span class="verse"><a name="24">24</a>Venit igitur Moyses, et narravit populo verba Domini, congregans septuaginta viros de senibus Isral, quos stare fecit circa tabernaculum.</span> <span class="verse"><a name="25">25</a>Descenditque Dominus per nubem, et locutus est ad eum, auferens de spiritu qui erat in Moyse, et dans septuaginta viris. Cumque requievisset in eis spiritus, prophetaverunt, nec ultra cessaverunt.</span> <span class="verse"><a name="26">26</a>Remanserat autem in castris duo viri, quorum unus vocabatur Eldad, et alter Medad, super quos requievit spiritus. Nam et ipsi descripti fuerant, et non exierant ad tabernaculum.</span> <span class="verse"><a name="27">27</a>Cumque prophetarent in castris, cucurrit puer, et nuntiavit Moysi, dicens : Eldad et Medad prophetant in castris.</span> <span class="verse"><a name="28">28</a>Statim Josue filius Nun, minister Moysi, et electus e pluribus, ait : Domine mi Moyses, prohibe eos.</span> <span class="verse"><a name="29">29</a>At ille : Quid, inquit mularis pro me ? quis tribuat ut omnis populus prophetet, et det eis Dominus spiritum suum ?</span> <span class="verse"><a name="30">30</a>Reversusque est Moyses, et majores natu Isral in castra.</span> <span class="verse"><a name="31">31</a>Ventus autem egrediens a Domino, arreptans trans mare coturnices detulit, et demisit in castra itinere quantum uno die confici potest, ex omni parte castrorum per circuitum, volabantque in are duobus cubitis altitudine super terram.</span> <span class="verse"><a name="32">32</a>Surgens ergo populus toto die illo, et nocte, ac die altero, congregavit coturnicum : qui parum, decem coros : et siccaverunt eas per gyrum castrorum.</span> <span class="verse"><a name="33">33</a>Adhuc carnes erant in dentibus eorum, nec defecerat hujuscemodi cibus : et ecce furor Domini concitatus in populum, percussit eum plaga magna nimis.</span> <span class="verse"><a name="34">34</a>Vocatusque est ille locus, Sepulchra concupiscenti : ibi enim sepelierunt populum qui desideraverat. Egressi autem de Sepulchris concupiscenti, venerunt in Haseroth, et manserunt ibi.</span> </p></div</div></div></body></html>