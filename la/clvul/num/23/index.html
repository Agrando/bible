<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/num/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/num">Numbers</a> &gt <strong>Chapter 23</strong></div><p><span class="verse"><a name="1">1</a>Dixitque Balaam ad Balac : difica mihi hic septem aras, et para totidem vitulos, ejusdemque numeri arietes.</span> <span class="verse"><a name="2">2</a>Cumque fecisset juxta sermonem Balaam, imposuerunt simul vitulum et arietem super aram.</span> <span class="verse"><a name="3">3</a>Dixitque Balaam ad Balac : Sta paulisper juxta holocaustum tuum, donec vadam, si forte occurrat mihi Dominus, et quodcumque imperaverit, loquar tibi.</span> <span class="verse"><a name="4">4</a>Cumque abiisset velociter, occurrit illi Deus. Locutusque ad eum Balaam : Septem, inquit, aras erexi, et imposui vitulum et arietem desuper.</span> <span class="verse"><a name="5">5</a>Dominus autem posuit verbum in ore ejus, et ait : Revertere ad Balac, et hc loqueris.</span> <span class="verse"><a name="6">6</a>Reversus invenit stantem Balac juxta holocaustum suum, et omnes principes Moabitarum :</span> <span class="verse"><a name="7">7</a>assumptaque parabola sua, dixit : [De Aram adduxit me Balacrex Moabitarum, de montibus orientis :Veni, inquit, et maledic Jacob ;propera, et detestare Isral.</span> <span class="verse"><a name="8">8</a>Quomodo maledicam, cui non maledixit Deus ?qua ratione detester, quem Dominus non detestatur ?</span> <span class="verse"><a name="9">9</a>De summis silicibus videbo eum,et de collibus considerabo illum.Populus solus habitabit,et inter gentes non reputabitur.</span> <span class="verse"><a name="10">10</a>Quis dinumerare possit pulverem Jacob,et nosse numerum stirpis Isral ?Moriatur anima mea morte justorum,et fiant novissima mea horum similia.]</span> <span class="verse"><a name="11">11</a>Dixitque Balac ad Balaam : Quid est hoc quod agis ? ut malediceres inimicis meis vocavi te, et tu e contrario benedicis eis.</span> <span class="verse"><a name="12">12</a>Cui ille respondit : Num aliud possum loqui, nisi quod jusserit Dominus ?</span> <span class="verse"><a name="13">13</a>Dixit ergo Balac : Veni mecum in alterum locum unde partem Isral videas, et totum videre non possis : inde maledicito ei.</span> <span class="verse"><a name="14">14</a>Cumque duxisset eum in locum sublimem, super verticem montis Phasga, dificavit Balaam septem aras, et impositis supra vitulo atque ariete,</span> <span class="verse"><a name="15">15</a>dixit ad Balac : Sta hic juxta holocaustum tuum, donec ego obvius pergam.</span> <span class="verse"><a name="16">16</a>Cui cum Dominus occurrisset, posuissetque verbum in ore ejus, ait : Revertere ad Balac, et hc loqueris ei.</span> <span class="verse"><a name="17">17</a>Reversus invenit eum stantem juxta holocaustum suum, et principes Moabitarum cum eo. Ad quem Balac : Quid, inquit, locutus est Dominus ?</span> <span class="verse"><a name="18">18</a>At ille, assumpta parabola sua, ait : [Sta, Balac, et ausculta ; audi, fili Sephor :</span> <span class="verse"><a name="19">19</a>non est Deus quasi homo, ut mentiatur,nec ut filius hominis, ut mutetur.Dixit ergo, et non faciet ?locutus est, et non implebit ?</span> <span class="verse"><a name="20">20</a>Ad benedicendum adductus sum :benedictionem prohibere non valeo.</span> <span class="verse"><a name="21">21</a>Non est idolum in Jacob,nec videtur simulacrum in Isral.Dominus Deus ejus cum eo est,et clangor victori regis in illo.</span> <span class="verse"><a name="22">22</a>Deus eduxit illum de gypto,cujus fortitudo similis est rhinocerotis.</span> <span class="verse"><a name="23">23</a>Non est augurium in Jacob,nec divinatio in Isral :temporibus suis dicetur Jacob et Israli quid operatus sit Deus.</span> <span class="verse"><a name="24">24</a>Ecce populus ut lena consurget,et quasi leo erigetur :non accubabit donec devoret prdam,et occisorum sanguinem bibat.]</span> <span class="verse"><a name="25">25</a>Dixitque Balac ad Balaam : Nec maledicas ei, nec benedicas.</span> <span class="verse"><a name="26">26</a>Et ille ait : Nonne dixi tibi quod quidquid mihi Deus imperaret, hoc facerem ?</span> <span class="verse"><a name="27">27</a>Et ait Balac ad eum : Veni, et ducam te ad alium locum : si forte placeat Deo ut inde maledicas eis.</span> <span class="verse"><a name="28">28</a>Cumque duxisset eum super verticem montis Phogor, qui respicit solitudinem,</span> <span class="verse"><a name="29">29</a>dixit ei Balaam : difica mihi hic septem aras, et para totidem vitulos, ejusdemque numeri arietes.</span> <span class="verse"><a name="30">30</a>Fecit Balac ut Balaam dixerat : imposuitque vitulos et arietes per singulas aras.</span> </p></div</div></div></body></html>