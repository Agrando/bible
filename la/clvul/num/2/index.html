<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/num/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/num">Numbers</a> &gt <strong>Chapter 2</strong></div><p><span class="verse"><a name="1">1</a>Locutusque est Dominus ad Moysen et Aaron, dicens :</span> <span class="verse"><a name="2">2</a>Singuli per turmas, signa, atque vexilla, et domos cognationum suarum, castrametabuntur filii Isral, per gyrum tabernaculi fderis.</span> <span class="verse"><a name="3">3</a>Ad orientem Judas figet tentoria per turmas exercitus sui : eritque princeps filiorum ejus Nahasson filius Aminadab.</span> <span class="verse"><a name="4">4</a>Et omnis de stirpe ejus summa pugnantium, septuaginta quatuor millia sexcenti.</span> <span class="verse"><a name="5">5</a>Juxta eum castrametati sunt de tribu Issachar, quorum princeps fuit Nathanal filius Suar.</span> <span class="verse"><a name="6">6</a>Et omnis numerus pugnatorum ejus quinquaginta quatuor millia quadringenti.</span> <span class="verse"><a name="7">7</a>In tribu Zabulon princeps fuit Eliab filius Helon.</span> <span class="verse"><a name="8">8</a>Omnis de stirpe ejus exercitus pugnatorum, quinquaginta septem millia quadringenti.</span> <span class="verse"><a name="9">9</a>Universi qui in castris Jud enumerati sunt, fuerunt centum octoginta sex millia quadringenti : et per turmas suas primi egredientur.</span> <span class="verse"><a name="10">10</a>In castris filiorum Ruben ad meridianam plagam erit princeps Elisur filius Sedeur.</span> <span class="verse"><a name="11">11</a>Et cunctus exercitus pugnatorum ejus qui numerati sunt, quadraginta sex millia quingenti.</span> <span class="verse"><a name="12">12</a>Juxta eum castrametati sunt de tribu Simeon : quorum princeps fuit Salamiel filius Surisaddai.</span> <span class="verse"><a name="13">13</a>Et cunctus exercitus pugnatorum ejus qui numerati sunt, quinquaginta novem millia trecenti.</span> <span class="verse"><a name="14">14</a>In tribu Gad princeps fuit Eliasaph filius Duel.</span> <span class="verse"><a name="15">15</a>Et cunctus exercitus pugnatorum ejus, qui numerati sunt, quadraginta quinque millia sexcenti quinquaginta.</span> <span class="verse"><a name="16">16</a>Omnes qui recensiti sunt in castris Ruben, centum quinquaginta millia et mille quadringenti quinquaginta per turmas suas : in secundo loco proficiscentur.</span> <span class="verse"><a name="17">17</a>Levabitur autem tabernaculum testimonii per officia Levitarum, et turmas eorum : quomodo erigetur, ita et deponetur. Singuli per loca et ordines suos proficiscentur.</span> <span class="verse"><a name="18">18</a>Ad occidentalem plagam erunt castra filiorum Ephraim, quorum princeps fuit Elisama filius Ammiud.</span> <span class="verse"><a name="19">19</a>Cunctus exercitus pugnatorum ejus, qui numerati sunt, quadraginta millia quingenti.</span> <span class="verse"><a name="20">20</a>Et cum eis tribus filiorum Manasse, quorum princeps fuit Gamaliel filius Phadassur.</span> <span class="verse"><a name="21">21</a>Cunctusque exercitus pugnatorum ejus, qui numerati sunt, triginta duo millia ducenti.</span> <span class="verse"><a name="22">22</a>In tribu filiorum Benjamin princeps fuit Abidan filius Gedeonis.</span> <span class="verse"><a name="23">23</a>Et cunctus exercitus pugnatorum ejus, qui recensiti sunt, triginta quinque millia quadringenti.</span> <span class="verse"><a name="24">24</a>Omnes qui numerati sunt in castris Ephraim, centum octo millia centum per turmas suas : tertii proficiscentur.</span> <span class="verse"><a name="25">25</a>Ad aquilonis partem castrametati sunt filii Dan : quorum princeps fuit Ahiezer filius Ammisaddai.</span> <span class="verse"><a name="26">26</a>Cunctus exercitus pugnatorum ejus, qui numerati sunt, sexaginta duo millia septingenti.</span> <span class="verse"><a name="27">27</a>Juxta eum fixere tentoria de tribu Aser : quorum princeps fuit Phegiel filius Ochran.</span> <span class="verse"><a name="28">28</a>Cunctus exercitus pugnatorum ejus, qui numerati sunt, quadraginta millia et mille quingenti.</span> <span class="verse"><a name="29">29</a>De tribu filiorum Nephthali princeps fuit Ahira filius Enan.</span> <span class="verse"><a name="30">30</a>Cunctus exercitus pugnatorum ejus, quinquaginta tria millia quadringenti.</span> <span class="verse"><a name="31">31</a>Omnes qui numerati sunt in castris Dan, fuerunt centum quinquaginta septem millia sexcenti : et novissimi proficiscentur.</span> <span class="verse"><a name="32">32</a>Hic numerus filiorum Isral, per domos cognationum suarum et turmas divisi exercitus, sexcenta tria millia quingenti quinquaginta.</span> <span class="verse"><a name="33">33</a>Levit autem non sunt numerati inter filios Isral : sic enim prceperat Dominus Moysi.</span> <span class="verse"><a name="34">34</a>Feceruntque filii Isral juxta omnia qu mandaverat Dominus. Castrametati sunt per turmas suas, et profecti per familias ac domos patrum suorum.</span> </p></div</div></div></body></html>