<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/ps/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/ps">Psalms</a> &gt <strong>Chapter 7</strong></div><p><span class="verse"><a name="1">1</a>Psalmus David, quem cantavit Domino pro verbis Chusi, filii Jemini.</span> <span class="verse"><a name="2">2</a>[Domine Deus meus, in te speravi ;salvum me fac ex omnibus persequentibus me, et libera me :</span> <span class="verse"><a name="3">3</a>nequando rapiat ut leo animam meam,dum non est qui redimat, neque qui salvum faciat.</span> <span class="verse"><a name="4">4</a>Domine Deus meus, si feci istud,si est iniquitas in manibus meis,</span> <span class="verse"><a name="5">5</a>si reddidi retribuentibus mihi mala,decidam merito ab inimicis meis inanis.</span> <span class="verse"><a name="6">6</a>Persequatur inimicus animam meam, et comprehendat ;et conculcet in terra vitam meam,et gloriam meam in pulverem deducat.</span> <span class="verse"><a name="7">7</a>Exsurge, Domine, in ira tua,et exaltare in finibus inimicorum meorum :et exsurge, Domine Deus meus, in prcepto quod mandasti,</span> <span class="verse"><a name="8">8</a>et synagoga populorum circumdabit te :et propter hanc in altum regredere :</span> <span class="verse"><a name="9">9</a>Dominus judicat populos.Judica me, Domine, secundum justitiam meam,et secundum innocentiam meam super me.</span> <span class="verse"><a name="10">10</a>Consumetur nequitia peccatorum, et diriges justum,scrutans corda et renes, Deus.</span> <span class="verse"><a name="11">11</a>Justum adjutorium meum a Domino,qui salvos facit rectos corde.</span> <span class="verse"><a name="12">12</a>Deus judex justus, fortis, et patiens ;numquid irascitur per singulos dies ?</span> <span class="verse"><a name="13">13</a>Nisi conversi fueritis, gladium suum vibrabit ;arcum suum tetendit, et paravit illum.</span> <span class="verse"><a name="14">14</a>Et in eo paravit vasa mortis,sagittas suas ardentibus effecit.</span> <span class="verse"><a name="15">15</a>Ecce parturiit injustitiam ;concepit dolorem, et peperit iniquitatem.</span> <span class="verse"><a name="16">16</a>Lacum aperuit, et effodit eum ;et incidit in foveam quam fecit.</span> <span class="verse"><a name="17">17</a>Convertetur dolor ejus in caput ejus,et in verticem ipsius iniquitas ejus descendet.</span> <span class="verse"><a name="18">18</a>Confitebor Domino secundum justitiam ejus,et psallam nomini Domini altissimi.]</span> </p></div</div></div></body></html>