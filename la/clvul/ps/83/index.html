<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 83</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/ps/83"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/ps">Psalms</a> &gt <strong>Chapter 83</strong></div><p><span class="verse"><a name="1">1</a>In finem, pro torcularibus filiis Core. Psalmus.</span> <span class="verse"><a name="2">2</a>[Quam dilecta tabernacula tua, Domine virtutum !</span> <span class="verse"><a name="3">3</a>Concupiscit, et deficit anima mea in atria Domini ;cor meum et caro mea exsultaverunt in Deum vivum.</span> <span class="verse"><a name="4">4</a>Etenim passer invenit sibi domum,et turtur nidum sibi, ubi ponat pullos suos :altaria tua, Domine virtutum,rex meus, et Deus meus.</span> <span class="verse"><a name="5">5</a>Beati qui habitant in domo tua, Domine ;in scula sculorum laudabunt te.</span> <span class="verse"><a name="6">6</a>Beatus vir cujus est auxilium abs te :ascensiones in corde suo disposuit,</span> <span class="verse"><a name="7">7</a>in valle lacrimarum, in loco quem posuit.</span> <span class="verse"><a name="8">8</a>Etenim benedictionem dabit legislator ;ibunt de virtute in virtutem :videbitur Deus deorum in Sion.</span> <span class="verse"><a name="9">9</a>Domine Deus virtutum, exaudi orationem meam ;auribus percipe, Deus Jacob.</span> <span class="verse"><a name="10">10</a>Protector noster, aspice, Deus,et respice in faciem christi tui.</span> <span class="verse"><a name="11">11</a>Quia melior est dies una in atriis tuis super millia ;elegi abjectus esse in domo Dei meimagis quam habitare in tabernaculis peccatorum.</span> <span class="verse"><a name="12">12</a>Quia misericordiam et veritatem diligit Deus :gratiam et gloriam dabit Dominus.</span> <span class="verse"><a name="13">13</a>Non privabit bonis eos qui ambulant in innocentia :Domine virtutum, beatus homo qui sperat in te.]</span> </p></div</div></div></body></html>