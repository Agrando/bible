<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/ps/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/ps">Psalms</a> &gt <strong>Chapter 6</strong></div><p><span class="verse"><a name="1">1</a>In finem, in carminibus. Psalmus David. Pro octava.</span> <span class="verse"><a name="2">2</a>[Domine, ne in furore tuo arguas me,neque in ira tua corripias me.</span> <span class="verse"><a name="3">3</a>Miserere mei, Domine, quoniam infirmus sum ;sana me, Domine, quoniam conturbata sunt ossa mea.</span> <span class="verse"><a name="4">4</a>Et anima mea turbata est valde ;sed tu, Domine, usquequo ?</span> <span class="verse"><a name="5">5</a>Convertere, Domine, et eripe animam meam ;salvum me fac propter misericordiam tuam.</span> <span class="verse"><a name="6">6</a>Quoniam non est in morte qui memor sit tui ;in inferno autem quis confitebitur tibi ?</span> <span class="verse"><a name="7">7</a>Laboravi in gemitu meo ;lavabo per singulas noctes lectum meum :lacrimis meis stratum meum rigabo.</span> <span class="verse"><a name="8">8</a>Turbatus est a furore oculus meus ;inveteravi inter omnes inimicos meos.</span> <span class="verse"><a name="9">9</a>Discedite a me omnes qui operamini iniquitatem,quoniam exaudivit Dominus vocem fletus mei.</span> <span class="verse"><a name="10">10</a>Exaudivit Dominus deprecationem meam ;Dominus orationem meam suscepit.</span> <span class="verse"><a name="11">11</a>Erubescant, et conturbentur vehementer, omnes inimici mei ;convertantur, et erubescant valde velociter.]</span> </p></div</div></div></body></html>