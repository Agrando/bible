<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 142</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/ps/142"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/ps">Psalms</a> &gt <strong>Chapter 142</strong></div><p><span class="verse"><a name="1">1</a>Psalmus David, quando persequebatur eum Absalom filius ejus. [Domine, exaudi orationem meam ;auribus percipe obsecrationem meam in veritate tua ;exaudi me in tua justitia.</span> <span class="verse"><a name="2">2</a>Et non intres in judicium cum servo tuo,quia non justificabitur in conspectu tuo omnis vivens.</span> <span class="verse"><a name="3">3</a>Quia persecutus est inimicus animam meam ;humiliavit in terra vitam meam ;collocavit me in obscuris, sicut mortuos sculi.</span> <span class="verse"><a name="4">4</a>Et anxiatus est super me spiritus meus ;in me turbatum est cor meum.</span> <span class="verse"><a name="5">5</a>Memor fui dierum antiquorum ;meditatus sum in omnibus operibus tuis :in factis manuum tuarum meditabar.</span> <span class="verse"><a name="6">6</a>Expandi manus meas ad te ;anima mea sicut terra sine aqua tibi.</span> <span class="verse"><a name="7">7</a>Velociter exaudi me, Domine ;defecit spiritus meus.Non avertas faciem tuam a me,et similis ero descendentibus in lacum.</span> <span class="verse"><a name="8">8</a>Auditam fac mihi mane misericordiam tuam,quia in te speravi.Notam fac mihi viam in qua ambulem,quia ad te levavi animam meam.</span> <span class="verse"><a name="9">9</a>Eripe me de inimicis meis, Domine :ad te confugi.</span> <span class="verse"><a name="10">10</a>Doce me facere voluntatem tuam,quia Deus meus es tu.Spiritus tuus bonus deducet me in terram rectam.</span> <span class="verse"><a name="11">11</a>Propter nomen tuum, Domine, vivificabis me :in quitate tua, educes de tribulatione animam meam,</span> <span class="verse"><a name="12">12</a>et in misericordia tua disperdes inimicos meos,et perdes omnes qui tribulant animam meam,quoniam ego servus tuus sum.]</span> </p></div</div></div></body></html>