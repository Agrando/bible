<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/ps">Psalms</a> &gt <strong>Chapter 50</strong></div><p><span class="verse"><a name="1">1</a>In finem. Psalmus David,</span> <span class="verse"><a name="2">2</a>cum venit ad eum Nathan propheta, quando intravit ad Bethsabee.</span> <span class="verse"><a name="3">3</a>[Miserere mei, Deus, secundum magnam misericordiam tuam ;et secundum multitudinem miserationum tuarum, dele iniquitatem meam.</span> <span class="verse"><a name="4">4</a>Amplius lava me ab iniquitate mea,et a peccato meo munda me.</span> <span class="verse"><a name="5">5</a>Quoniam iniquitatem meam ego cognosco,et peccatum meum contra me est semper.</span> <span class="verse"><a name="6">6</a>Tibi soli peccavi, et malum coram te feci ;ut justificeris in sermonibus tuis,et vincas cum judicaris.</span> <span class="verse"><a name="7">7</a>Ecce enim in iniquitatibus conceptus sum,et in peccatis concepit me mater mea.</span> <span class="verse"><a name="8">8</a>Ecce enim veritatem dilexisti ;incerta et occulta sapienti tu manifestasti mihi.</span> <span class="verse"><a name="9">9</a>Asperges me hyssopo, et mundabor ;lavabis me, et super nivem dealbabor.</span> <span class="verse"><a name="10">10</a>Auditui meo dabis gaudium et ltitiam,et exsultabunt ossa humiliata.</span> <span class="verse"><a name="11">11</a>Averte faciem tuam a peccatis meis,et omnes iniquitates meas dele.</span> <span class="verse"><a name="12">12</a>Cor mundum crea in me, Deus,et spiritum rectum innova in visceribus meis.</span> <span class="verse"><a name="13">13</a>Ne projicias me a facie tua,et spiritum sanctum tuum ne auferas a me.</span> <span class="verse"><a name="14">14</a>Redde mihi ltitiam salutaris tui,et spiritu principali confirma me.</span> <span class="verse"><a name="15">15</a>Docebo iniquos vias tuas,et impii ad te convertentur.</span> <span class="verse"><a name="16">16</a>Libera me de sanguinibus, Deus, Deus salutis me,et exsultabit lingua mea justitiam tuam.</span> <span class="verse"><a name="17">17</a>Domine, labia mea aperies,et os meum annuntiabit laudem tuam.</span> <span class="verse"><a name="18">18</a>Quoniam si voluisses sacrificium, dedissem utique ;holocaustis non delectaberis.</span> <span class="verse"><a name="19">19</a>Sacrificium Deo spiritus contribulatus ;cor contritum et humiliatum, Deus, non despicies.</span> <span class="verse"><a name="20">20</a>Benigne fac, Domine, in bona voluntate tua Sion,ut dificentur muri Jerusalem.</span> <span class="verse"><a name="21">21</a>Tunc acceptabis sacrificium justiti, oblationes et holocausta ;tunc imponent super altare tuum vitulos.]</span> </p></div</div></div></body></html>