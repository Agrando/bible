<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 61</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/ps/61"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/ps">Psalms</a> &gt <strong>Chapter 61</strong></div><p><span class="verse"><a name="1">1</a>In finem, pro Idithun. Psalmus David.</span> <span class="verse"><a name="2">2</a>[Nonne Deo subjecta erit anima mea ?ab ipso enim salutare meum.</span> <span class="verse"><a name="3">3</a>Nam et ipse Deus meus et salutaris meus ;susceptor meus, non movebor amplius.</span> <span class="verse"><a name="4">4</a>Quousque irruitis in hominem ?interficitis universi vos,tamquam parieti inclinato et maceri depuls.</span> <span class="verse"><a name="5">5</a>Verumtamen pretium meum cogitaverunt repellere ;cucurri in siti :ore suo benedicebant,et corde suo maledicebant.</span> <span class="verse"><a name="6">6</a>Verumtamen Deo subjecta esto, anima mea,quoniam ab ipso patientia mea :</span> <span class="verse"><a name="7">7</a>quia ipse Deus meus et salvator meus,adjutor meus, non emigrabo.</span> <span class="verse"><a name="8">8</a>In Deo salutare meum et gloria mea ;Deus auxilii mei, et spes mea in Deo est.</span> <span class="verse"><a name="9">9</a>Sperate in eo, omnis congregatio populi ;effundite coram illo corda vestra :Deus adjutor noster in ternum.</span> <span class="verse"><a name="10">10</a>Verumtamen vani filii hominum,mendaces filii hominum in stateris,ut decipiant ipsi de vanitate in idipsum.</span> <span class="verse"><a name="11">11</a>Nolite sperare in iniquitate,et rapinas nolite concupiscere ;diviti si affluant, nolite cor apponere.</span> <span class="verse"><a name="12">12</a>Semel locutus est Deus ;duo hc audivi :quia potestas Dei est,</span> <span class="verse"><a name="13">13</a>et tibi, Domine, misericordia :quia tu reddes unicuique juxta opera sua.]</span> </p></div</div></div></body></html>