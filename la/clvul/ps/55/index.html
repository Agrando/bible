<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 55</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/ps/55"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/ps">Psalms</a> &gt <strong>Chapter 55</strong></div><p><span class="verse"><a name="1">1</a>In finem, pro populo qui a sanctis longe factus est. David in tituli inscriptionem, cum tenuerunt eum Allophyli in Geth.</span> <span class="verse"><a name="2">2</a>[Miserere mei, Deus, quoniam conculcavit me homo ;tota die impugnans, tribulavit me.</span> <span class="verse"><a name="3">3</a>Conculcaverunt me inimici mei tota die,quoniam multi bellantes adversum me.</span> <span class="verse"><a name="4">4</a>Ab altitudine diei timebo :ego vero in te sperabo.</span> <span class="verse"><a name="5">5</a>In Deo laudabo sermones meos ;in Deo speravi :non timebo quid faciat mihi caro.</span> <span class="verse"><a name="6">6</a>Tota die verba mea execrabantur ;adversum me omnes cogitationes eorum in malum.</span> <span class="verse"><a name="7">7</a>Inhabitabunt, et abscondent ;ipsi calcaneum meum observabunt.Sicut sustinuerunt animam meam,</span> <span class="verse"><a name="8">8</a>pro nihilo salvos facies illos ;in ira populos confringes.</span> <span class="verse"><a name="9">9</a>Deus, vitam meam annuntiavi tibi ;posuisti lacrimas meas in conspectu tuo,sicut et in promissione tua :</span> <span class="verse"><a name="10">10</a>tunc convertentur inimici mei retrorsum.In quacumque die invocavero te,ecce cognovi quoniam Deus meus es.</span> <span class="verse"><a name="11">11</a>In Deo laudabo verbum ;in Domino laudabo sermonem.In Deo speravi :non timebo quid faciat mihi homo.</span> <span class="verse"><a name="12">12</a>In me sunt, Deus, vota tua,qu reddam, laudationes tibi :</span> <span class="verse"><a name="13">13</a>quoniam eripuisti animam meam de morte,et pedes meos de lapsu,ut placeam coram Deo in lumine viventium.]</span> </p></div</div></div></body></html>