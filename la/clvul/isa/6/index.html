<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/isa/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/isa">Isaiah</a> &gt <strong>Chapter 6</strong></div><p><span class="verse"><a name="1">1</a>In anno quo mortuus est rex Ozias, vidi Dominum sedentem super solium excelsum et elevatum ; et ea qu sub ipso erant replebant templum.</span> <span class="verse"><a name="2">2</a>Seraphim stabant super illud : sex al uni, et sex al alteri ; duabus velabant faciem ejus, et duabus velabant pedes ejus, et duabus volabant.</span> <span class="verse"><a name="3">3</a>Et clamabant alter ad alterum, et dicebant : [Sanctus, sanctus, sanctus Dominus, Deus exercituum ;plena est omnis terra gloria ejus.]</span> <span class="verse"><a name="4">4</a>Et commota sunt superliminaria cardinum a voce clamantis, et domus repleta est fumo.</span> <span class="verse"><a name="5">5</a>Et dixi : [V mihi, quia tacui,quia vir pollutus labiis ego sum,et in medio populi polluta labia habentis ego habito,et regem Dominum exercituum vidi oculis meis.]</span> <span class="verse"><a name="6">6</a>Et volavit ad me unus de seraphim, et in manu ejus calculus, quem forcipe tulerat de altari,</span> <span class="verse"><a name="7">7</a>et tetigit os meum, et dixit : [Ecce tetigit hoc labia tua,et auferetur iniquitas tua, et peccatum tuum mundabitur.]</span> <span class="verse"><a name="8">8</a>Et audivi vocem Domini dicentis : [Quem mittam ?et quis ibit nobis ?] Et dixi : [Ecce ego, mitte me.]</span> <span class="verse"><a name="9">9</a>Et dixit : [Vade, et dices populo huic :Audite audientes, et nolite intelligere ;et videte visionem, et nolite cognoscere.</span> <span class="verse"><a name="10">10</a>Excca cor populi hujus,et aures ejus aggrava,et oculos ejus claude :ne forte videat oculis suis,et auribus suis audiat,et corde suo intelligat,et convertatur, et sanem eum.]</span> <span class="verse"><a name="11">11</a>Et dixi : [Usquequo, Domine ?] Et dixit : [Donec desolentur civitates absque habitatore,et domus sine homine,et terra relinquetur deserta.</span> <span class="verse"><a name="12">12</a>Et longe faciet Dominus homines,et multiplicabitur qu derelicta fuerat in medio terr.</span> <span class="verse"><a name="13">13</a>Et adhuc in ea decimatio,et convertetur, et erit in ostensionemsicut terebinthus, et sicut quercus qu expandit ramos suos ;semen sanctum erit id quod steterit in ea.]</span> </p></div</div></div></body></html>