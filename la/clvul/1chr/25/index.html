<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1chr/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1chr">1 Chronicles</a> &gt <strong>Chapter 25</strong></div><p><span class="verse"><a name="1">1</a>Igitur David et magistratus exercitus segregaverunt in ministerium filios Asaph, et Heman, et Idithun, qui prophetarent in citharis, et psalteriis, et cymbalis secundum numerum suum, dedicato sibi officio servientes.</span> <span class="verse"><a name="2">2</a>De filiis Asaph : Zachur, et Joseph, et Nathania, et Asarela, filii Asaph : sub manu Asaph prophetantis juxta regem.</span> <span class="verse"><a name="3">3</a>Porro Idithun : filii Idithun, Godolias, Sori, Jeseias, et Hasabias, et Mathathias, sex, sub manu patris sui Idithun, qui in cithara prophetabat super confitentes et laudantes Dominum.</span> <span class="verse"><a name="4">4</a>Heman quoque : filii Heman, Bocciau, Mathaniau, Oziel, Subuel, et Jerimoth, Hananias, Hanani, Eliatha, Geddelthi, et Romemthiezer, et Jesbacassa, Mellothi, Othir, Mahazioth :</span> <span class="verse"><a name="5">5</a>omnes isti filii Heman videntis regis in sermonibus Dei, ut exaltaret cornu : deditque Deus Heman filios quatuordecim, et filias tres.</span> <span class="verse"><a name="6">6</a>Universi sub manu patris sui ad cantandum in templo Domini distributi erant, in cymbalis, et psalteriis, et citharis, in ministeria domus Domini juxta regem : Asaph videlicet, et Idithun, et Heman.</span> <span class="verse"><a name="7">7</a>Fuit autem numerus eorum cum fratribus suis, qui erudiebant canticum Domini, cuncti doctores, ducenti octoginta octo.</span> <span class="verse"><a name="8">8</a>Miseruntque sortes per vices suas, ex quo tam major quam minor, doctus pariter et indoctus.</span> <span class="verse"><a name="9">9</a>Egressaque est sors prima Joseph, qui erat de Asaph. Secunda Godoli, ipsi et filiis ejus, et fratribus ejus duodecim.</span> <span class="verse"><a name="10">10</a>Tertia Zachur, filiis et fratribus ejus duodecim.</span> <span class="verse"><a name="11">11</a>Quarta Isari, filiis et fratribus ejus duodecim.</span> <span class="verse"><a name="12">12</a>Quinta Nathani, filiis et fratribus ejus duodecim.</span> <span class="verse"><a name="13">13</a>Sexta Bocciau, filiis et fratribus ejus duodecim.</span> <span class="verse"><a name="14">14</a>Septima Isreela, filiis et fratribus ejus duodecim.</span> <span class="verse"><a name="15">15</a>Octava Jesai, filiis et fratribus ejus duodecim.</span> <span class="verse"><a name="16">16</a>Nona Mathani, filiis et fratribus ejus duodecim.</span> <span class="verse"><a name="17">17</a>Decima Semei, filiis et fratribus ejus duodecim.</span> <span class="verse"><a name="18">18</a>Undecima Azareel, filiis et fratribus ejus duodecim.</span> <span class="verse"><a name="19">19</a>Duodecima Hasabi, filiis et fratribus ejus duodecim.</span> <span class="verse"><a name="20">20</a>Tertiadecima Subal, filiis et fratribus ejus duodecim.</span> <span class="verse"><a name="21">21</a>Quartadecima Mathathi, filiis et fratribus ejus duodecim.</span> <span class="verse"><a name="22">22</a>Quintadecima Jerimoth, filiis et fratribus ejus duodecim.</span> <span class="verse"><a name="23">23</a>Sextadecima Hanani, filiis et fratribus ejus duodecim.</span> <span class="verse"><a name="24">24</a>Septimadecima Jesbacass, filiis et fratribus ejus duodecim.</span> <span class="verse"><a name="25">25</a>Octavadecima Hanani, filiis et fratribus ejus duodecim.</span> <span class="verse"><a name="26">26</a>Nonadecima Mellothi, filiis et fratribus ejus duodecim.</span> <span class="verse"><a name="27">27</a>Vigesima Eliatha, filiis et fratribus ejus duodecim.</span> <span class="verse"><a name="28">28</a>Vigesima prima Othir, filiis et fratribus ejus duodecim.</span> <span class="verse"><a name="29">29</a>Vigesima secunda Geddelthi, filiis et fratribus ejus duodecim.</span> <span class="verse"><a name="30">30</a>Vigesima tertia Mahazioth, filiis et fratribus ejus duodecim.</span> <span class="verse"><a name="31">31</a>Vigesima quarta Romemthiezer, filiis et fratribus ejus duodecim.</span> </p></div</div></div></body></html>