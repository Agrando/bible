<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1chr/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1chr">1 Chronicles</a> &gt <strong>Chapter 12</strong></div><p><span class="verse"><a name="1">1</a>Hi quoque venerunt ad David in Siceleg, cum adhuc fugeret Saul filium Cis, qui erant fortissimi et egregii pugnatores,</span> <span class="verse"><a name="2">2</a>tendentes arcum, et utraque manu fundis saxa jacientes, et dirigentes sagittas, de fratribus Saul ex Benjamin.</span> <span class="verse"><a name="3">3</a>Princeps Ahiecer, et Joas filii Samaa Gabaathites, et Jaziel, et Phallet filii Azmoth, et Baracha, et Jehu Anathotites.</span> <span class="verse"><a name="4">4</a>Samaias quoque Gabaonites fortissimus inter triginta et super triginta. Jeremias, et Jeheziel, et Johanan, et Jezabad Gaderothites.</span> <span class="verse"><a name="5">5</a>Et Eluzai, et Jerimuth, et Baalia, et Samaria, et Saphatia Haruphites.</span> <span class="verse"><a name="6">6</a>Elcana, et Jesia, et Azareel, et Jozer, et Jesbaam de Carehim :</span> <span class="verse"><a name="7">7</a>Jola quoque, et Zabadia filii Jeroham de Gedor.</span> <span class="verse"><a name="8">8</a>Sed et de Gaddi transfugerunt ad David cum lateret in deserto, viri robustissimi, et pugnatores optimi, tenentes clypeum et hastam : facies eorum quasi facies leonis, et veloces quasi capre in montibus :</span> <span class="verse"><a name="9">9</a>Ezer princeps, Obdias secundus, Eliab tertius,</span> <span class="verse"><a name="10">10</a>Masmana quartus, Jeremias quintus,</span> <span class="verse"><a name="11">11</a>Ethi sextus, Eliel septimus,</span> <span class="verse"><a name="12">12</a>Johanan octavus, Elzebad nonus,</span> <span class="verse"><a name="13">13</a>Jeremias decimus, Machbanai undecimus.</span> <span class="verse"><a name="14">14</a>Hi de filiis Gad principes exercitus : novissimus centum militibus prerat, et maximus mille.</span> <span class="verse"><a name="15">15</a>Isti sunt qui transierunt Jordanem mense primo, quando inundare consuevit super ripas suas : et omnes fugaverunt qui morabantur in vallibus ad orientalem plagam et occidentalem.</span> <span class="verse"><a name="16">16</a>Venerunt autem et de Benjamin et de Juda ad prsidium in quo morabatur David.</span> <span class="verse"><a name="17">17</a>Egressusque est David obviam eis, et ait : Si pacifice venistis ad me ut auxiliemini mihi, cor meum jungatur vobis : si autem insidiamini mihi pro adversariis meis, cum ego iniquitatem in manibus non habeam, videat Deus patrum nostrorum, et judicet.</span> <span class="verse"><a name="18">18</a>Spiritus vero induit Amasai principem inter triginta, et ait : Tui sumus, o David, et tecum, fili Isai. Pax, pax tibi, et pax adjutoribus tuis : te enim adjuvat Deus tuus. Suscepit ergo eos David, et constituit principes turm.</span> <span class="verse"><a name="19">19</a>Porro de Manasse transfugerunt ad David, quando veniebat cum Philisthiim adversus Saul ut pugnaret : et non dimicavit cum eis, quia inito consilio remiserunt eum principes Philisthinorum, dicentes : Periculo capitis nostri revertetur ad dominum suum Saul.</span> <span class="verse"><a name="20">20</a>Quando igitur reversus est in Siceleg, transfugerunt ad eum de Manasse, Ednas, et Jozabad, et Jedihel, et Michal, et Ednas, et Jozabad, et Eliu, et Salathi, principes millium in Manasse.</span> <span class="verse"><a name="21">21</a>Hi prbuerunt auxilium David adversus latrunculos : omnes enim erant viri fortissimi, et facti sunt principes in exercitu.</span> <span class="verse"><a name="22">22</a>Sed et per singulos dies veniebant ad David ad auxiliandum ei, usque dum fieret grandis numerus, quasi exercitus Dei.</span> <span class="verse"><a name="23">23</a>Iste quoque est numerus principum exercitus qui venerunt ad David cum esset in Hebron, ut transferrent regnum Saul ad eum, juxta verbum Domini.</span> <span class="verse"><a name="24">24</a>Filii Juda portantes clypeum et hastam, sex millia octingenti expediti ad prlium.</span> <span class="verse"><a name="25">25</a>De filiis Simeon virorum fortissimorum ad pugnandum, septem millia centum.</span> <span class="verse"><a name="26">26</a>De filiis Levi, quatuor millia sexcenti.</span> <span class="verse"><a name="27">27</a>Jojoda quoque princeps de stirpe Aaron, et cum eo tria millia septingenti.</span> <span class="verse"><a name="28">28</a>Sadoc etiam puer egregi indolis, et domus patris ejus, principes viginti duo.</span> <span class="verse"><a name="29">29</a>De filiis autem Benjamin fratribus Saul, tria millia : magna enim pars eorum adhuc sequebatur domum Saul.</span> <span class="verse"><a name="30">30</a>Porro de filiis Ephraim viginti millia octingenti, fortissimi robore, viri nominati in cognationibus suis.</span> <span class="verse"><a name="31">31</a>Et ex dimidia tribu Manasse, decem et octo millia, singuli per nomina sua, venerunt ut constituerent regem David.</span> <span class="verse"><a name="32">32</a>De filiis quoque Issachar viri eruditi, qui noverant singula tempora ad prcipiendum quid facere deberet Isral, principes ducenti : omnis autem reliqua tribus eorum consilium sequebatur.</span> <span class="verse"><a name="33">33</a>Porro de Zabulon qui egrediebantur ad prlium, et stabant in acie instructi armis bellicis, quinquaginta millia venerunt in auxilium, non in corde duplici.</span> <span class="verse"><a name="34">34</a>Et de Nephthali, principes mille, et cum eis instructi clypeo et hasta, triginta et septem millia.</span> <span class="verse"><a name="35">35</a>De Dan etiam prparati ad prlium, viginti octo millia sexcenti.</span> <span class="verse"><a name="36">36</a>Et de Aser egredientes ad pugnam, et in acie provocantes, quadraginta millia.</span> <span class="verse"><a name="37">37</a>Trans Jordanem autem de filiis Ruben, et de Gad, et dimidia parte tribus Manasse, instructi armis bellicis, centum viginti millia.</span> <span class="verse"><a name="38">38</a>Omnes isti viri bellatores expediti ad pugnandum, corde perfecto venerunt in Hebron, ut constituerent regem David super universum Isral : sed et omnes reliqui ex Isral uno corde erant, ut rex fieret David.</span> <span class="verse"><a name="39">39</a>Fueruntque ibi apud David tribus diebus comedentes et bibentes : prparaverant enim eis fratres sui.</span> <span class="verse"><a name="40">40</a>Sed et qui juxta eos erant, usque ad Issachar, et Zabulon, et Nephthali, afferebant panes in asinis, et camelis, et mulis, et bobus ad vescendum : farinam, palathas, uvam passam, vinum, oleum, boves, arietes ad omnem copiam : gaudium quippe erat in Isral.</span> </p></div</div></div></body></html>