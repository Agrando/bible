<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/mark">Mark</a> &gt <strong>Chapter 9</strong></div><p><span class="verse"><a name="1">1</a>Et post dies sex assumit Jesus Petrum, et Jacobum, et Joannem, et ducit illos in montem excelsum seorsum solos, et transfiguratus est coram ipsis.</span> <span class="verse"><a name="2">2</a>Et vestimenta ejus facta sunt splendentia, et candida nimis velut nix, qualia fullo non potest super terram candida facere.</span> <span class="verse"><a name="3">3</a>Et apparuit illis Elias cum Moyse : et erant loquentes cum Jesu.</span> <span class="verse"><a name="4">4</a>Et respondens Petrus, ait Jesu : Rabbi, bonum est nos hic esse : et faciamus tria tabernacula, tibi unum, et Moysi unum, et Eli unum.</span> <span class="verse"><a name="5">5</a>Non enim sciebat quid diceret : erant enim timore exterriti.</span> <span class="verse"><a name="6">6</a>Et facta est nubes obumbrans eos : et venit vox de nube, dicens : Hic est Filius meus carissimus : audite illum.</span> <span class="verse"><a name="7">7</a>Et statim circumspicientes, neminem amplius viderunt, nisi Jesum tantum secum.</span> <span class="verse"><a name="8">8</a>Et descendentibus illis de monte, prcepit illis ne cuiquam qu vidissent, narrarent : nisi cum Filius hominis a mortuis resurrexerit.</span> <span class="verse"><a name="9">9</a>Et verbum continuerunt apud se : conquirentes quid esset, cum a mortuis resurrexerit.</span> <span class="verse"><a name="10">10</a>Et interrogabant eum, dicentes : Quid ergo dicunt pharisi et scrib, quia Eliam oportet venire primum ?</span> <span class="verse"><a name="11">11</a>Qui respondens, ait illis : Elias cum venerit primo, restituet omnia : et quomodo scriptum est in Filium hominis, ut multa patiatur et contemnatur.</span> <span class="verse"><a name="12">12</a>Sed dico vobis quia et Elias venit (et fecerunt illi qucumque voluerunt) sicut scriptum est de eo.</span> <span class="verse"><a name="13">13</a>Et veniens ad discipulos suos, vidit turbam magnam circa eos, et scribas conquirentes cum illis.</span> <span class="verse"><a name="14">14</a>Et confestim omnis populus videns Jesum, stupefactus est, et expaverunt, et accurrentes salutabant eum.</span> <span class="verse"><a name="15">15</a>Et interrogavit eos : Quid inter vos conquiritis ?</span> <span class="verse"><a name="16">16</a>Et respondens unus de turba, dixit : Magister, attuli filium meum ad te habentem spiritum mutum :</span> <span class="verse"><a name="17">17</a>qui ubicumque eum apprehenderit, allidit illum, et spumat, et stridet dentibus, et arescit : et dixi discipulis tuis ut ejicerent illum, et non potuerunt.</span> <span class="verse"><a name="18">18</a>Qui respondens eis, dixit : O generatio incredula, quamdiu apud vos ero ? quamdiu vos patiar ? afferte illum ad me.</span> <span class="verse"><a name="19">19</a>Et attulerunt eum. Et cum vidisset eum, statim spiritus conturbavit illum : et elisus in terram, volutabatur spumans.</span> <span class="verse"><a name="20">20</a>Et interrogavit patrem ejus : Quantum temporis est ex quo ei hoc accidit ? At ille ait : Ab infantia :</span> <span class="verse"><a name="21">21</a>et frequenter eum in ignem, et in aquas misit ut eum perderet : sed si quid potes, adjuva nos, misertus nostri.</span> <span class="verse"><a name="22">22</a>Jesus autem ait illi : Si potes credere, omnia possibilia sunt credenti.</span> <span class="verse"><a name="23">23</a>Et continuo exclamans pater pueri, cum lacrimis aiebat : Credo, Domine ; adjuva incredulitatem meam.</span> <span class="verse"><a name="24">24</a>Et cum videret Jesus concurrentem turbam, comminatus est spiritui immundo, dicens illi : Surde et mute spiritus, ego prcipio tibi, exi ab eo : et amplius ne introas in eum.</span> <span class="verse"><a name="25">25</a>Et exclamans, et multum discerpens eum, exiit ab eo, et factus est sicut mortuus, ita ut multi dicerent : Quia mortuus est.</span> <span class="verse"><a name="26">26</a>Jesus autem tenens manum ejus elevavit eum, et surrexit.</span> <span class="verse"><a name="27">27</a>Et cum introisset in domum, discipuli ejus secreto interrogabant eum : Quare nos non potuimus ejicere eum ?</span> <span class="verse"><a name="28">28</a>Et dixit illis : Hoc genus in nullo potest exire, nisi in oratione et jejunio.</span> <span class="verse"><a name="29">29</a>Et inde profecti prtergrediebantur Galilam : nec volebat quemquam scire.</span> <span class="verse"><a name="30">30</a>Docebat autem discipulos suos, et dicebat illis : Quoniam Filius hominis tradetur in manus hominum, et occident eum, et occisus tertia die resurget.</span> <span class="verse"><a name="31">31</a>At illi ignorabant verbum : et timebant interrogare eum.</span> <span class="verse"><a name="32">32</a>Et venerunt Capharnaum. Qui cum domi essent, interrogabat eos : Quid in via tractabatis ?</span> <span class="verse"><a name="33">33</a>At illi tacebant : siquidem in via inter se disputaverunt : quis eorum major esset.</span> <span class="verse"><a name="34">34</a>Et residens vocavit duodecim, et ait illis : Si quis vult primus esse, erit omnium novissimus, et omnium minister.</span> <span class="verse"><a name="35">35</a>Et accipiens puerum, statuit eum in medio eorum : quem cum complexus esset, ait illis :</span> <span class="verse"><a name="36">36</a>Quisquis unum ex hujusmodi pueris receperit in nomine meo, me recipit : et quicumque me susceperit, non me suscipit, sed eum qui misit me.</span> <span class="verse"><a name="37">37</a>Respondit illi Joannes, dicens : Magister, vidimus quemdam in nomine tuo ejicientem dmonia, qui non sequitur nos, et prohibuimus eum.</span> <span class="verse"><a name="38">38</a>Jesus autem ait : Nolite prohibere eum : nemo est enim qui faciat virtutem in nomine meo, et possit cito male loqui de me :</span> <span class="verse"><a name="39">39</a>qui enim non est adversum vos, pro vobis est.</span> <span class="verse"><a name="40">40</a>Quisquis enim potum dederit vobis calicem aqu in nomine meo, quia Christi estis : amen dico vobis, non perdet mercedem suam.</span> <span class="verse"><a name="41">41</a>Et quisquis scandalizaverit unum ex his pusillis credentibus in me : bonum est ei magis si circumdaretur mola asinaria collo ejus, et in mare mitteretur.</span> <span class="verse"><a name="42">42</a>Et si scandalizaverit te manus tua, abscide illam : bonum est tibi debilem introire in vitam, quam duas manus habentem ire in gehennam, in ignem inextinguibilem,</span> <span class="verse"><a name="43">43</a>ubi vermis eorum non moritur, et ignis non extinguitur.</span> <span class="verse"><a name="44">44</a>Et si pes tuus te scandalizat, amputa illum : bonum est tibi claudum introire in vitam ternam, quam duos pedes habentem mitti in gehennam ignis inextinguibilis,</span> <span class="verse"><a name="45">45</a>ubi vermis eorum non moritur, et ignis non extinguitur.</span> <span class="verse"><a name="46">46</a>Quod si oculus tuus scandalizat te, ejice eum : bonum est tibi luscum introire in regnum Dei, quam duos oculos habentem mitti in gehennam ignis,</span> <span class="verse"><a name="47">47</a>ubi vermis eorum non moritur, et ignis non extinguitur.</span> <span class="verse"><a name="48">48</a>Omnis enim igne salietur, et omnis victima sale salietur.</span> <span class="verse"><a name="49">49</a>Bonum est sal : quod si sal insulsum fuerit, in quo illud condietis ? Habete in vobis sal, et pacem habete inter vos.</span> </p></div</div></div></body></html>