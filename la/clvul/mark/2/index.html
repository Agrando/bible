<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/mark/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/mark">Mark</a> &gt <strong>Chapter 2</strong></div><p><span class="verse"><a name="1">1</a>Et iterum intravit Capharnaum post dies,</span> <span class="verse"><a name="2">2</a>et auditum est quod in domo esset, et convenerunt multi, ita ut non caperet neque ad januam, et loquebatur eis verbum.</span> <span class="verse"><a name="3">3</a>Et venerunt ad eum ferentes paralyticum, qui a quatuor portabatur.</span> <span class="verse"><a name="4">4</a>Et cum non possent offerre eum illi pr turba, nudaverunt tectum ubi erat : et patefacientes submiserunt grabatum in quo paralyticus jacebat.</span> <span class="verse"><a name="5">5</a>Cum autem vidisset Jesus fidem illorum, ait paralytico : Fili, dimittuntur tibi peccata tua.</span> <span class="verse"><a name="6">6</a>Erant autem illic quidam de scribis sedentes, et cogitantes in cordibus suis :</span> <span class="verse"><a name="7">7</a>Quid hic sic loquitur ? blasphemat. Quis potest dimittere peccata, nisi solus Deus ?</span> <span class="verse"><a name="8">8</a>Quo statim cognito Jesus spiritu suo, quia sic cogitarent intra se, dicit illis : Quid ista cogitatis in cordibus vestris ?</span> <span class="verse"><a name="9">9</a>Quid est facilius dicere paralytico : Dimittuntur tibi peccata tua : an dicere : Surge, tolle grabatum tuum, et ambula ?</span> <span class="verse"><a name="10">10</a>Ut autem sciatis quia Filius hominis habet potestatem in terra dimittendi peccata (ait paralytico),</span> <span class="verse"><a name="11">11</a>tibi dico : Surge, tolle grabatum tuum, et vade in domum tuam.</span> <span class="verse"><a name="12">12</a>Et statim surrexit ille : et, sublato grabato, abiit coram omnibus, ita ut mirarentur omnes, et honorificent Deum, dicentes : Quia numquam sic vidimus.</span> <span class="verse"><a name="13">13</a>Et egressus est rursus ad mare, omnisque turba veniebat ad eum, et docebat eos.</span> <span class="verse"><a name="14">14</a>Et cum prteriret, vidit Levi Alphi sedentem ad telonium, et ait illi : Sequere me. Et surgens secutus est eum.</span> <span class="verse"><a name="15">15</a>Et factum est, cum accumberet in domo illius, multi publicani et peccatores simul discumbebant cum Jesu et discipulis ejus : erant enim multi, qui et sequebantur eum.</span> <span class="verse"><a name="16">16</a>Et scrib et pharisi videntes quia manducaret cum publicanis et peccatoribus, dicebant discipulis ejus : Quare cum publicanis et peccatoribus manducat et bibit Magister vester ?</span> <span class="verse"><a name="17">17</a>Hoc audito Jesus ait illis : Non necesse habent sani medico, sed qui male habent : non enim veni vocare justos, sed peccatores.</span> <span class="verse"><a name="18">18</a>Et erant discipuli Joannis et pharisi jejunantes : et veniunt, et dicunt illi : Quare discipuli Joannis et pharisorum jejunant, tui autem discipuli non jejunant ?</span> <span class="verse"><a name="19">19</a>Et ait illis Jesus : Numquid possunt filii nuptiarum, quamdiu sponsus cum illis est, jejunare ? Quanto tempore habent secum sponsum, non possunt jejunare.</span> <span class="verse"><a name="20">20</a>Venient autem dies cum auferetur ab eis sponsus : et tunc jejunabunt in illis diebus.</span> <span class="verse"><a name="21">21</a>Nemo assumentum panni rudis assuit vestimento veteri : alioquin aufert supplementum novum a veteri, et major scissura fit.</span> <span class="verse"><a name="22">22</a>Et nemo mittit vinum novum in utres veteres : alioquin dirumpet vinum utres, et vinum effundetur, et utres peribunt : sed vinum novum in utres novos mitti debet.</span> <span class="verse"><a name="23">23</a>Et factum est iterum Dominus sabbatis ambularet per sata, et discipuli ejus cperunt progredi, et vellere spicas.</span> <span class="verse"><a name="24">24</a>Pharisi autem dicebant ei : Ecce, quid faciunt sabbatis quod non licet ?</span> <span class="verse"><a name="25">25</a>Et ait illis : Numquam legistis quid fecerit David, quando necessitatem habuit, et esuriit ipse, et qui cum eo erant ?</span> <span class="verse"><a name="26">26</a>quomodo introibit in domum Dei sub Abiathar principe sacerdotum, et panes propositionis manducavit, quos non licebat manducare, nisi sacerdotibus, et dedit eis qui cum eo erant ?</span> <span class="verse"><a name="27">27</a>Et dicebat eis : Sabbatum propter hominem factum est, et non homo propter sabbatum.</span> <span class="verse"><a name="28">28</a>Itaque Dominus est Filius hominis, etiam sabbati.</span> </p></div</div></div></body></html>