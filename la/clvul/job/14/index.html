<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/job">Job</a> &gt <strong>Chapter 14</strong></div><p><span class="verse"><a name="1">1</a>[Homo natus de muliere, brevi vivens tempore,repletur multis miseriis.</span> <span class="verse"><a name="2">2</a>Qui quasi flos egreditur et conteritur,et fugit velut umbra, et numquam in eodem statu permanet.</span> <span class="verse"><a name="3">3</a>Et dignum ducis super hujuscemodi aperire oculos tuos,et adducere eum tecum in judicium ?</span> <span class="verse"><a name="4">4</a>Quis potest facere mundum de immundo conceptum semine ?nonne tu qui solus es ?</span> <span class="verse"><a name="5">5</a>Breves dies hominis sunt :numerus mensium ejus apud te est :constituisti terminos ejus, qui prteriri non poterunt.</span> <span class="verse"><a name="6">6</a>Recede paululum ab eo, ut quiescat,donec optata veniat, sicut mercenarii, dies ejus.</span> <span class="verse"><a name="7">7</a>Lignum habet spem :si prcisum fuerit, rursum virescit,et rami ejus pullulant.</span> <span class="verse"><a name="8">8</a>Si senuerit in terra radix ejus,et in pulvere emortuus fuerit truncus illius,</span> <span class="verse"><a name="9">9</a>ad odorem aqu germinabit,et faciet comam, quasi cum primum plantatum est.</span> <span class="verse"><a name="10">10</a>Homo vero cum mortuus fuerit, et nudatus,atque consumptus, ubi, quso, est ?</span> <span class="verse"><a name="11">11</a>Quomodo si recedant aqu de mari,et fluvius vacuefactus arescat :</span> <span class="verse"><a name="12">12</a>sic homo, cum dormierit, non resurget :donec atteratur clum, non evigilabit,nec consurget de somno suo.</span> <span class="verse"><a name="13">13</a>Quis mihi hoc tribuat, ut in inferno protegas me,et abscondas me donec pertranseat furor tuus,et constituas mihi tempus in quo recorderis mei ?</span> <span class="verse"><a name="14">14</a>Putasne mortuus homo rursum vivat ?cunctis diebus quibus nunc milito, expectodonec veniat immutatio mea.</span> <span class="verse"><a name="15">15</a>Vocabis me, et ego respondebo tibi :operi manuum tuarum porriges dexteram.</span> <span class="verse"><a name="16">16</a>Tu quidem gressus meos dinumerasti :sed parce peccatis meis.</span> <span class="verse"><a name="17">17</a>Signasti quasi in sacculo delicta mea,sed curasti iniquitatem meam.</span> <span class="verse"><a name="18">18</a>Mons cadens defluit,et saxum transfertur de loco suo :</span> <span class="verse"><a name="19">19</a>lapides excavant aqu,et alluvione paulatim terra consumitur :et hominem ergo similiter perdes.</span> <span class="verse"><a name="20">20</a>Roborasti eum paululum, ut in perpetuum transiret :immutabis faciem ejus, et emittes eum.</span> <span class="verse"><a name="21">21</a>Sive nobiles fuerint filii ejus,sive ignobiles, non intelliget.</span> <span class="verse"><a name="22">22</a>Attamen caro ejus, dum vivet, dolebit,et anima illius super semetipso lugebit.]</span> </p></div</div></div></body></html>