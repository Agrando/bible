<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/job/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/job">Job</a> &gt <strong>Chapter 34</strong></div><p><span class="verse"><a name="1">1</a>Pronuntians itaque Eliu, etiam hc locutus est :</span> <span class="verse"><a name="2">2</a>[Audite, sapientes, verba mea :et eruditi, auscultate me.</span> <span class="verse"><a name="3">3</a>Auris enim verba probat,et guttur escas gustu dijudicat.</span> <span class="verse"><a name="4">4</a>Judicium eligamus nobis,et inter nos videamus quid sit melius.</span> <span class="verse"><a name="5">5</a>Quia dixit Job : Justus sum,et Deus subvertit judicium meum.</span> <span class="verse"><a name="6">6</a>In judicando enim me mendacium est :violenta sagitta mea absque ullo peccato.</span> <span class="verse"><a name="7">7</a>Quis est vir ut est Job,qui bibit subsannationem quasi aquam :</span> <span class="verse"><a name="8">8</a>qui graditur cum operantibus iniquitatem,et ambulat cum viris impiis ?</span> <span class="verse"><a name="9">9</a>Dixit enim : Non placebit vir Deo,etiam si cucurrerit cum eo.</span> <span class="verse"><a name="10">10</a>Ideo, viri cordati, audite me :absit a Deo impietas,et ab Omnipotente iniquitas.</span> <span class="verse"><a name="11">11</a>Opus enim hominis reddet ei,et juxta vias singulorum restituet eis.</span> <span class="verse"><a name="12">12</a>Vere enim Deus non condemnabit frustra,nec Omnipotens subvertet judicium.</span> <span class="verse"><a name="13">13</a>Quem constituit alium super terram ?aut quem posuit super orbem quem fabricatus est ?</span> <span class="verse"><a name="14">14</a>Si direxerit ad eum cor suum,spiritum illius et flatum ad se trahet.</span> <span class="verse"><a name="15">15</a>Deficiet omnis caro simul,et homo in cinerem revertetur.</span> <span class="verse"><a name="16">16</a>Si habes ergo intellectum, audi quod dicitur,et ausculta vocem eloquii mei :</span> <span class="verse"><a name="17">17</a>numquid qui non amat judicium sanari potest ?et quomodo tu eum qui justus est in tantum condemnas ?</span> <span class="verse"><a name="18">18</a>Qui dicit regi : Apostata ;qui vocat duces impios ;</span> <span class="verse"><a name="19">19</a>qui non accipit personas principum,nec cognovit tyrannum cum disceptaret contra pauperem :opus enim manuum ejus sunt universi.</span> <span class="verse"><a name="20">20</a>Subito morientur, et in media nocte turbabuntur populi :et pertransibunt, et auferent violentum absque manu.</span> <span class="verse"><a name="21">21</a>Oculi enim ejus super vias hominum,et omnes gressus eorum considerat.</span> <span class="verse"><a name="22">22</a>Non sunt tenebr, et non est umbra mortis,ut abscondantur ibi qui operantur iniquitatem,</span> <span class="verse"><a name="23">23</a>neque enim ultra in hominis potestate est,ut veniat ad Deum in judicium.</span> <span class="verse"><a name="24">24</a>Conteret multos, et innumerabiles,et stare faciet alios pro eis.</span> <span class="verse"><a name="25">25</a>Novit enim opera eorum,et idcirco inducet noctem, et conterentur.</span> <span class="verse"><a name="26">26</a>Quasi impios percussit eosin loco videntium :</span> <span class="verse"><a name="27">27</a>qui quasi de industria recesserunt ab eo,et omnes vias ejus intelligere noluerunt :</span> <span class="verse"><a name="28">28</a>ut pervenire facerent ad eum clamorem egeni,et audiret vocem pauperum.</span> <span class="verse"><a name="29">29</a>Ipso enim concedente pacem, quis est qui condemnet ?ex quo absconderit vultum, quis est qui contempletur eum,et super gentes, et super omnes homines ?</span> <span class="verse"><a name="30">30</a>Qui regnare facit hominem hypocritampropter peccata populi.</span> <span class="verse"><a name="31">31</a>Quia ergo ego locutus sum ad Deum,te quoque non prohibebo.</span> <span class="verse"><a name="32">32</a>Si erravi, tu doce me ;si iniquitatem locutus sum, ultra non addam.</span> <span class="verse"><a name="33">33</a>Numquid a te Deus expetit eam, quia displicuit tibi ?tu enim cpisti loqui, et non ego :quod si quid nosti melius, loquere.</span> <span class="verse"><a name="34">34</a>Viri intelligentes loquantur mihi,et vir sapiens audiat me.</span> <span class="verse"><a name="35">35</a>Job autem stulte locutus est,et verba illius non sonant disciplinam.</span> <span class="verse"><a name="36">36</a>Pater mi, probetur Job usque ad finem :ne desinas ab homine iniquitatis :</span> <span class="verse"><a name="37">37</a>quia addit super peccata sua blasphemiam,inter nos interim constringatur :et tunc ad judicium provocet sermonibus suis Deum.]</span> </p></div</div></div></body></html>