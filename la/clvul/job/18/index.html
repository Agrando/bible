<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/job/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/job">Job</a> &gt <strong>Chapter 18</strong></div><p><span class="verse"><a name="1">1</a>Respondens autem Baldad Suhites, dixit :</span> <span class="verse"><a name="2">2</a>[Usque ad quem finem verba jactabitis ?intelligite prius, et sic loquamur.</span> <span class="verse"><a name="3">3</a>Quare reputati sumus ut jumenta,et sorduimus coram vobis ?</span> <span class="verse"><a name="4">4</a>Qui perdis animam tuam in furore tuo,numquid propter te derelinquetur terra,et transferentur rupes de loco suo ?</span> <span class="verse"><a name="5">5</a>Nonne lux impii extinguetur,nec splendebit flamma ignis ejus ?</span> <span class="verse"><a name="6">6</a>Lux obtenebrescet in tabernaculo illius,et lucerna qu super eum est extinguetur.</span> <span class="verse"><a name="7">7</a>Arctabuntur gressus virtutis ejus,et prcipitabit eum consilium suum.</span> <span class="verse"><a name="8">8</a>Immisit enim in rete pedes suos,et in maculis ejus ambulat.</span> <span class="verse"><a name="9">9</a>Tenebitur planta illius laqueo,et exardescet contra eum sitis.</span> <span class="verse"><a name="10">10</a>Abscondita est in terra pedica ejus,et decipula illius super semitam.</span> <span class="verse"><a name="11">11</a>Undique terrebunt eum formidines,et involvent pedes ejus.</span> <span class="verse"><a name="12">12</a>Attenuetur fame robur ejus,et inedia invadat costas illius.</span> <span class="verse"><a name="13">13</a>Devoret pulchritudinem cutis ejus ;consumat brachia illius primogenita mors.</span> <span class="verse"><a name="14">14</a>Avellatur de tabernaculo suo fiducia ejus,et calcet super eum, quasi rex, interitus.</span> <span class="verse"><a name="15">15</a>Habitent in tabernaculo illius socii ejus qui non est ;aspergatur in tabernaculo ejus sulphur.</span> <span class="verse"><a name="16">16</a>Deorsum radices ejus siccentur :sursum autem atteratur messis ejus.</span> <span class="verse"><a name="17">17</a>Memoria illius pereat de terra,et non celebretur nomen ejus in plateis.</span> <span class="verse"><a name="18">18</a>Expellet eum de luce in tenebras,et de orbe transferet eum.</span> <span class="verse"><a name="19">19</a>Non erit semen ejus, neque progenies in populo suo,nec ull reliqui in regionibus ejus.</span> <span class="verse"><a name="20">20</a>In die ejus stupebunt novissimi,et primos invadet horror.</span> <span class="verse"><a name="21">21</a>Hc sunt ergo tabernacula iniqui,et iste locus ejus qui ignorat Deum.]</span> </p></div</div></div></body></html>