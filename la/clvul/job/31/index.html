<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/job">Job</a> &gt <strong>Chapter 31</strong></div><p><span class="verse"><a name="1">1</a>[Pepigi fdus cum oculis meis,ut ne cogitarem quidem de virgine.</span> <span class="verse"><a name="2">2</a>Quam enim partem haberet in me Deus desuper,et hreditatem Omnipotens de excelsis ?</span> <span class="verse"><a name="3">3</a>Numquid non perditio est iniquo,et alienatio operantibus injustitiam ?</span> <span class="verse"><a name="4">4</a>Nonne ipse considerat vias meas,et cunctos gressus meos dinumerat ?</span> <span class="verse"><a name="5">5</a>Si ambulavi in vanitate,et festinavit in dolo pes meus,</span> <span class="verse"><a name="6">6</a>appendat me in statera justa,et sciat Deus simplicitatem meam.</span> <span class="verse"><a name="7">7</a>Si declinavit gressus meus de via,et si secutum est oculos meos cor meum,et si manibus meis adhsit macula,</span> <span class="verse"><a name="8">8</a>seram, et alius comedat,et progenies mea eradicetur.</span> <span class="verse"><a name="9">9</a>Si deceptum est cor meum super muliere,et si ad ostium amici mei insidiatus sum,</span> <span class="verse"><a name="10">10</a>scortum alterius sit uxor mea,et super illam incurventur alii.</span> <span class="verse"><a name="11">11</a>Hoc enim nefas est,et iniquitas maxima.</span> <span class="verse"><a name="12">12</a>Ignis est usque ad perditionem devorans,et omnia eradicans genimina.</span> <span class="verse"><a name="13">13</a>Si contempsi subire judicium cum servo meo et ancilla mea,cum disceptarent adversum me :</span> <span class="verse"><a name="14">14</a>quid enim faciam cum surrexerit ad judicandum Deus ?et cum qusierit, quid respondebo illi ?</span> <span class="verse"><a name="15">15</a>Numquid non in utero fecit me, qui et illum operatus est,et formavit me in vulva unus ?</span> <span class="verse"><a name="16">16</a>Si negavi quod volebant pauperibus,et oculos vidu expectare feci ;</span> <span class="verse"><a name="17">17</a>si comedi buccellam meam solus,et non comedit pupillus ex ea</span> <span class="verse"><a name="18">18</a>(quia ab infantia mea crevit mecum miseratio,et de utero matris me egressa est mecum) ;</span> <span class="verse"><a name="19">19</a>si despexi pereuntem, eo quod non habuerit indumentum,et absque operimento pauperem ;</span> <span class="verse"><a name="20">20</a>si non benedixerunt mihi latera ejus,et de velleribus ovium mearum calefactus est ;</span> <span class="verse"><a name="21">21</a>si levavi super pupillum manum meam,etiam cum viderem me in porta superiorem :</span> <span class="verse"><a name="22">22</a>humerus meus a junctura sua cadat,et brachium meum cum suis ossibus confringatur.</span> <span class="verse"><a name="23">23</a>Semper enim quasi tumentes super me fluctus timui Deum,et pondus ejus ferre non potui.</span> <span class="verse"><a name="24">24</a>Si putavi aurum robur meum,et obrizo dixi : Fiducia mea ;</span> <span class="verse"><a name="25">25</a>si ltatus sum super multis divitiis meis,et quia plurima reperit manus mea ;</span> <span class="verse"><a name="26">26</a>si vidi solem cum fulgeret,et lunam incedentem clare,</span> <span class="verse"><a name="27">27</a>et ltatum est in abscondito cor meum,et osculatus sum manum meam ore meo :</span> <span class="verse"><a name="28">28</a>qu est iniquitas maxima,et negatio contra Deum altissimum.</span> <span class="verse"><a name="29">29</a>Si gavisus sum ad ruinam ejus qui me oderat,et exsultavi quod invenisset eum malum :</span> <span class="verse"><a name="30">30</a>non enim dedi ad peccandum guttur meum,ut expeterem maledicens animam ejus.</span> <span class="verse"><a name="31">31</a>Si non dixerunt viri tabernaculi mei :Quis det de carnibus ejus, ut saturemur ?</span> <span class="verse"><a name="32">32</a>foris non mansit peregrinus :ostium meum viatori patuit.</span> <span class="verse"><a name="33">33</a>Si abscondi quasi homo peccatum meum,et celavi in sinu meo iniquitatem meam ;</span> <span class="verse"><a name="34">34</a>si expavi ad multitudinem nimiam,et despectio propinquorum terruit me :et non magis tacui, nec egressus sum ostium.</span> <span class="verse"><a name="35">35</a>Quis mihi tribuat auditorem,ut desiderium meum audiat Omnipotens,et librum scribat ipse qui judicat,</span> <span class="verse"><a name="36">36</a>ut in humero meo portem illum,et circumdem illum quasi coronam mihi ?</span> <span class="verse"><a name="37">37</a>Per singulos gradus meos pronuntiabo illum,et quasi principi offeram eum.</span> <span class="verse"><a name="38">38</a>Si adversum me terra mea clamat,et cum ipsa sulci ejus deflent :</span> <span class="verse"><a name="39">39</a>si fructus ejus comedi absque pecunia,et animam agricolarum ejus afflixi :</span> <span class="verse"><a name="40">40</a>pro frumento oriatur mihi tribulus,et pro hordeo spina.] Finita sunt verba Job.</span> </p></div</div></div></body></html>