<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/job/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/job">Job</a> &gt <strong>Chapter 17</strong></div><p><span class="verse"><a name="1">1</a>[Spiritus meus attenuabitur ;dies mei breviabuntur :et solum mihi superest sepulchrum.</span> <span class="verse"><a name="2">2</a>Non peccavi,et in amaritudinibus moratur oculus meus.</span> <span class="verse"><a name="3">3</a>Libera me, Domine, et pone me juxta te,et cujusvis manus pugnet contra me.</span> <span class="verse"><a name="4">4</a>Cor eorum longe fecisti a disciplina :propterea non exaltabuntur.</span> <span class="verse"><a name="5">5</a>Prdam pollicetur sociis,et oculi filiorum ejus deficient.</span> <span class="verse"><a name="6">6</a>Posuit me quasi in proverbium vulgi,et exemplum sum coram eis.</span> <span class="verse"><a name="7">7</a>Caligavit ab indignatione oculus meus,et membra mea quasi in nihilum redacta sunt.</span> <span class="verse"><a name="8">8</a>Stupebunt justi super hoc,et innocens contra hypocritam suscitabitur.</span> <span class="verse"><a name="9">9</a>Et tenebit justus viam suam,et mundis manibus addet fortitudinem.</span> <span class="verse"><a name="10">10</a>Igitur omnes vos convertimini, et venite,et non inveniam in vobis ullum sapientem.</span> <span class="verse"><a name="11">11</a>Dies mei transierunt ;cogitationes me dissipat sunt,torquentes cor meum.</span> <span class="verse"><a name="12">12</a>Noctem verterunt in diem,et rursum post tenebras spero lucem.</span> <span class="verse"><a name="13">13</a>Si sustinuero, infernus domus mea est,et in tenebris stravi lectulum meum.</span> <span class="verse"><a name="14">14</a>Putredini dixi : Pater meus es ;Mater mea, et soror mea, vermibus.</span> <span class="verse"><a name="15">15</a>Ubi est ergo nunc prstolatio mea ?et patientiam meam quis considerat ?</span> <span class="verse"><a name="16">16</a>In profundissimum infernum descendent omnia mea :putasne saltem ibi erit requies mihi ?]</span> </p></div</div></div></body></html>