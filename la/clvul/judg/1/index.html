<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/judg/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/judg">Judges</a> &gt <strong>Chapter 1</strong></div><p><span class="verse"><a name="1">1</a>Post mortem Josue, consuluerunt filii Isral Dominum, dicentes : Quis ascendet ante nos contra Chananum, et erit dux belli ?</span> <span class="verse"><a name="2">2</a>Dixitque Dominus : Judas ascendet : ecce tradidi terram in manus ejus.</span> <span class="verse"><a name="3">3</a>Et ait Judas Simeoni fratri suo : Ascende mecum in sortem meam, et pugna contra Chananum, ut et ego pergam tecum in sortem tuam. Et abiit cum eo Simeon.</span> <span class="verse"><a name="4">4</a>Ascenditque Judas, et tradidit Dominus Chananum ac Pherezum in manus eorum : et percusserunt in Bezec decem millia virorum.</span> <span class="verse"><a name="5">5</a>Inveneruntque Adonibezec in Bezec, et pugnaverunt contra eum, ac percusserunt Chananum et Pherezum.</span> <span class="verse"><a name="6">6</a>Fugit autem Adonibezec : quem persecuti comprehenderunt, csis summitatibus manuum ejus ac pedum.</span> <span class="verse"><a name="7">7</a>Dixitque Adonibezec : Septuaginta reges amputatis manuum ac pedum summitatibus colligebant sub mensa mea ciborum reliquias : sicut feci, ita reddidit mihi Deus. Adduxeruntque eum in Jerusalem, et ibi mortuus est.</span> <span class="verse"><a name="8">8</a>Oppugnantes ergo filii Juda Jerusalem, ceperunt eam, et percusserunt in ore gladii, tradentes cunctam incendio civitatem.</span> <span class="verse"><a name="9">9</a>Et postea descendentes pugnaverunt contra Chananum, qui habitabat in montanis, et ad meridiem, et in campestribus.</span> <span class="verse"><a name="10">10</a>Pergensque Judas contra Chananum, qui habitabat in Hebron (cujus nomen fuit antiquitus Cariath Arbe), percussit Sesai, et Ahiman, et Tholmai :</span> <span class="verse"><a name="11">11</a>atque inde profectus abiit ad habitatores Dabir, cujus nomen vetus erat Cariath Sepher, id est, civitas litterarum.</span> <span class="verse"><a name="12">12</a>Dixitque Caleb : Qui percusserit Cariath Sepher, et vastaverit eam, dabo ei Axam filiam meam uxorem.</span> <span class="verse"><a name="13">13</a>Cumque cepisset eam Othoniel filius Cenez frater Caleb minor, dedit ei Axam filiam suam conjugem.</span> <span class="verse"><a name="14">14</a>Quam pergentem in itinere monuit vir suus ut peteret a patre suo agrum. Qu cum suspirasset sedens in asino, dixit ei Caleb : Quid habes ?</span> <span class="verse"><a name="15">15</a>At illa respondit : Da mihi benedictionem, quia terram arentem dedisti mihi : da et irriguam aquis. Dedit ergo ei Caleb irriguum superius, et irriguum inferius.</span> <span class="verse"><a name="16">16</a>Filii autem Cini cognati Moysi ascenderunt de civitate palmarum cum filiis Juda, in desertum sortis ejus, quod est ad meridiem Arad, et habitaverunt cum eo.</span> <span class="verse"><a name="17">17</a>Abiit autem Judas cum Simeone fratre suo, et percusserunt simul Chananum qui habitabat in Sephaath, et interfecerunt eum. Vocatumque est nomen urbis, Horma, id est, anathema.</span> <span class="verse"><a name="18">18</a>Cepitque Judas Gazam cum finibus suis, et Ascalonem, atque Accaron cum terminis suis.</span> <span class="verse"><a name="19">19</a>Fuitque Dominus cum Juda, et montana possedit : nec potuit delere habitatores vallis, quia falcatis curribus abundabant.</span> <span class="verse"><a name="20">20</a>Dederuntque Caleb Hebron, sicut dixerat Moyses, qui delevit ex ea tres filios Enac.</span> <span class="verse"><a name="21">21</a>Jebusum autem habitatorem Jerusalem non deleverunt filii Benjamin : habitavitque Jebusus cum filiis Benjamin in Jerusalem, usque in prsentem diem.</span> <span class="verse"><a name="22">22</a>Domus quoque Joseph ascendit in Bethel, fuitque Dominus cum eis.</span> <span class="verse"><a name="23">23</a>Nam cum obsiderent urbem, qu prius Luza vocabatur,</span> <span class="verse"><a name="24">24</a>viderunt hominem egredientem de civitate, dixeruntque ad eum : Ostende nobis introitum civitatis, et faciemus tecum misericordiam.</span> <span class="verse"><a name="25">25</a>Qui cum ostendisset eis, percusserunt urbem in ore gladii : hominem autem illum, et omnem cognationem ejus, dimiserunt.</span> <span class="verse"><a name="26">26</a>Qui dimissus, abiit in terram Hetthim, et dificavit ibi civitatem, vocavitque eam Luzam : qu ita appellatur usque in prsentem diem.</span> <span class="verse"><a name="27">27</a>Manasses quoque non delevit Bethsan, et Thanac cum viculis suis, et habitatores Dor, et Jeblaam, et Mageddo cum viculis suis, cpitque Chananus habitare cum eis.</span> <span class="verse"><a name="28">28</a>Postquam autem confortatus est Isral, fecit eos tributarios, et delere noluit.</span> <span class="verse"><a name="29">29</a>Ephraim etiam non interfecit Chananum, qui habitabat in Gazer, sed habitavit cum eo.</span> <span class="verse"><a name="30">30</a>Zabulon non delevit habitatores Cetron, et Naalol : sed habitavit Chananus in medio ejus, factusque est ei tributarius.</span> <span class="verse"><a name="31">31</a>Aser quoque non delevit habitatores Accho, et Sidonis, Ahalab, et Achazib, et Helba, et Aphec, et Rohob :</span> <span class="verse"><a name="32">32</a>habitavitque in medio Chanani habitatoris illius terr, nec interfecit eum.</span> <span class="verse"><a name="33">33</a>Nephthali quoque non delevit habitatores Bethsames, et Bethanath : et habitavit inter Chananum habitatorem terr, fueruntque ei Bethsamit et Bethanit tributarii.</span> <span class="verse"><a name="34">34</a>Arctavitque Amorrhus filios Dan in monte, nec dedit eis locum ut ad planiora descenderent :</span> <span class="verse"><a name="35">35</a>habitavitque in monte Hares, quod interpretatur testaceo, in Ajalon et Salebim. Et aggravata est manus domus Joseph, factusque est ei tributarius.</span> <span class="verse"><a name="36">36</a>Fuit autem terminus Amorrhi ab ascensu Scorpionis, petra, et superiora loca.</span> </p></div</div></div></body></html>