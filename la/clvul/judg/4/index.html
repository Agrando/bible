<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/judg/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/judg">Judges</a> &gt <strong>Chapter 4</strong></div><p><span class="verse"><a name="1">1</a>Addideruntque filii Isral facere malum in conspectu Domini post mortem Aod,</span> <span class="verse"><a name="2">2</a>et tradidit illos Dominus in manus Jabin regis Chanaan, qui regnavit in Asor : habuitque ducem exercitus sui nomine Sisaram, ipse autem habitabat in Haroseth gentium.</span> <span class="verse"><a name="3">3</a>Clamaveruntque filii Isral ad Dominum : nongentos enim habebat falcatos currus, et per viginti annos vehementer oppresserat eos.</span> <span class="verse"><a name="4">4</a>Erat autem Debbora prophetis uxor Lapidoth, qu judicabat populum in illo tempore.</span> <span class="verse"><a name="5">5</a>Et sedebat sub palma, qu nomine illius vocabatur, inter Rama et Bethel in monte Ephraim : ascendebantque ad eam filii Isral in omne judicium.</span> <span class="verse"><a name="6">6</a>Qu misit et vocavit Barac filium Abinom de Cedes Nephthali : dixitque ad eum : Prcepit tibi Dominus Deus Isral : Vade, et duc exercitum in montem Thabor, tollesque tecum decem millia pugnatorum de filiis Nephthali, et de filiis Zabulon :</span> <span class="verse"><a name="7">7</a>ego autem adducam ad te in loco torrentis Cison, Sisaram principem exercitus Jabin, et currus ejus, atque omnem multitudinem, et tradam eos in manu tua.</span> <span class="verse"><a name="8">8</a>Dixitque ad eam Barac : Si venis mecum, vadam : si nolueris venire mecum, non pergam.</span> <span class="verse"><a name="9">9</a>Qu dixit ad eum : Ibo quidem tecum, sed in hac vice victoria non reputabitur tibi, quia in manu mulieris tradetur Sisara. Surrexit itaque Debbora, et perrexit cum Barac in Cedes.</span> <span class="verse"><a name="10">10</a>Qui, accitis Zabulon et Nephthali, ascendit cum decem millibus pugnatorum, habens Debboram in comitatu suo.</span> <span class="verse"><a name="11">11</a>Haber autem Cinus recesserat quondam a ceteris Cinis fratribus suis, filiis Hobab cognati Moysi : et tetenderat tabernacula usque ad vallem, qu vocatur Sennim, et erat juxta Cedes.</span> <span class="verse"><a name="12">12</a>Nuntiatumque est Sisar quod ascendisset Barac filius Abinom in montem Thabor :</span> <span class="verse"><a name="13">13</a>et congregavit nongentos falcatos currus, et omnem exercitum de Haroseth gentium ad torrentem Cison.</span> <span class="verse"><a name="14">14</a>Dixitque Debbora ad Barac : Surge, hc est enim dies, in qua tradidit Dominus Sisaram in manus tuas : en ipse ductor est tuus. Descendit itaque Barac de monte Thabor, et decem millia pugnatorum cum eo.</span> <span class="verse"><a name="15">15</a>Perterruitque Dominus Sisaram, et omnes currus ejus, universamque multitudinem in ore gladii ad conspectum Barac : in tantum, ut Sisara de curru desiliens, pedibus fugeret,</span> <span class="verse"><a name="16">16</a>et Barac persequeretur fugientes currus, et exercitum usque ad Haroseth gentium, et omnis hostium multitudo usque ad internecionem caderet.</span> <span class="verse"><a name="17">17</a>Sisara autem fugiens pervenit ad tentorium Jahel uxoris Haber Cini. Erat enim pax inter Jabin regem Asor, et domum Haber Cini.</span> <span class="verse"><a name="18">18</a>Egressa igitur Jahel in occursum Sisar, dixit ad eum : Intra ad me, domine mi : intra, ne timeas. Qui ingressus tabernaculum ejus, et opertus ab ea pallio,</span> <span class="verse"><a name="19">19</a>dixit ad eam : Da mihi, obsecro, paululum aqu, quia sitio valde. Qu aperuit utrem lactis, et dedit ei bibere, et operuit illum.</span> <span class="verse"><a name="20">20</a>Dixitque Sisara ad eam : Sta ante ostium tabernaculi : et cum venerit aliquis interrogans te, et dicens : Numquid hic est aliquis ? respondebis : Nullus est.</span> <span class="verse"><a name="21">21</a>Tulit itaque Jahel uxor Haber clavum tabernaculi, assumens pariter et malleum : et ingressa abscondite et cum silentio, posuit supra tempus capitis ejus clavum, percussumque malleo defixit in cerebrum usque ad terram : qui soporem morti consocians defecit, et mortuus est.</span> <span class="verse"><a name="22">22</a>Et ecce Barac sequens Sisaram veniebat : egressaque Jahel in occursum ejus, dixit ei : Veni, et ostendam tibi virum quem quris. Qui cum intrasset ad eam, vidit Sisaram jacentem mortuum, et clavum infixum in tempore ejus.</span> <span class="verse"><a name="23">23</a>Humiliavit ergo Deus in die illo Jabin regem Chanaan coram filiis Isral :</span> <span class="verse"><a name="24">24</a>qui crescebant quotidie, et forti manu opprimebant Jabin regem Chanaan, donec delerent eum.</span> </p></div</div></div></body></html>