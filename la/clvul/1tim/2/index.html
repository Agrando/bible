<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1tim">1 Timothy</a> &gt <strong>Chapter 2</strong></div><p><span class="verse"><a name="1">1</a>Obsecro igitur primum omnium fieri obsecrationes, orationes, postulationes, gratiarum actiones, pro omnibus hominibus :</span> <span class="verse"><a name="2">2</a>pro regibus, et omnibus qui in sublimitate sunt, ut quietam et tranquillam vitam agamus in omni pietate, et castitate :</span> <span class="verse"><a name="3">3</a>hoc enim bonum est, et acceptum coram Salvatore nostro Deo,</span> <span class="verse"><a name="4">4</a>qui omnes homines vult salvos fieri, et ad agnitionem veritatis venire.</span> <span class="verse"><a name="5">5</a>Unus enim Deus, unus et mediator Dei et hominum homo Christus Jesus :</span> <span class="verse"><a name="6">6</a>qui dedit redemptionem semetipsum pro omnibus, testimonium temporibus suis :</span> <span class="verse"><a name="7">7</a>in quo positus sum ego prdicator, et Apostolus (veritatem dico, non mentior) doctor gentium in fide, et veritate.</span> <span class="verse"><a name="8">8</a>Volo ergo viros orare in omni loco, levantes puras manus sine ira et disceptatione.</span> <span class="verse"><a name="9">9</a>Similiter et mulieres in habitu ornato, cum verecundia et sobrietate ornantes se, et non in tortis crinibus, aut auro, aut margaritas, vel veste pretiosa :</span> <span class="verse"><a name="10">10</a>sed quod decet mulieres, promittentes pietatem per opera bona.</span> <span class="verse"><a name="11">11</a>Mulier in silentio discat cum omni subjectione.</span> <span class="verse"><a name="12">12</a>Docere autem mulierem non permitto, neque dominari in virum : sed esse in silentio.</span> <span class="verse"><a name="13">13</a>Adam enim primus formatus est : deinde Heva :</span> <span class="verse"><a name="14">14</a>et Adam non est seductus : mulier autem seducta in prvaricatione fuit.</span> <span class="verse"><a name="15">15</a>Salvabitur autem per filiorum generationem, si permanserit in fide, et dilectione, et sanctificatione cum sobrietate.</span> </p></div</div></div></body></html>