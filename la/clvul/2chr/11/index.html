<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/2chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/2chr">2 Chronicles</a> &gt <strong>Chapter 11</strong></div><p><span class="verse"><a name="1">1</a>Venit autem Roboam in Jerusalem, et convocavit universam domum Juda et Benjamin, centum octoginta millia electorum atque bellantium, ut dimicaret contra Isral, et converteret ad se regnum suum.</span> <span class="verse"><a name="2">2</a>Factusque est sermo Domini ad Semeiam hominem Dei, dicens :</span> <span class="verse"><a name="3">3</a>Loquere ad Roboam filium Salomonis regem Juda, et ad universum Isral, qui est in Juda et Benjamin :</span> <span class="verse"><a name="4">4</a>Hc dicit Dominus : Non ascendetis, neque pugnabitis contra fratres vestros : revertatur unusquisque in domum suam, quia mea hoc gestum est voluntate. Qui cum audissent sermonem Domini, reversi sunt, nec perrexerunt contra Jeroboam.</span> <span class="verse"><a name="5">5</a>Habitavit autem Roboam in Jerusalem, et dificavit civitates muratas in Juda.</span> <span class="verse"><a name="6">6</a>Exstruxitque Bethlehem, et Etam, et Thecue,</span> <span class="verse"><a name="7">7</a>Bethsur quoque, et Socho, et Odollam,</span> <span class="verse"><a name="8">8</a>necnon et Geth, et Maresa, et Ziph,</span> <span class="verse"><a name="9">9</a>sed et Aduram, et Lachis, et Azeca,</span> <span class="verse"><a name="10">10</a>Saraa quoque, et Ajalon, et Hebron, qu erant in Juda et Benjamin, civitates munitissimas.</span> <span class="verse"><a name="11">11</a>Cumque clausisset eas muris, posuit in eis principes, ciborumque horrea, hoc est, olei, et vini.</span> <span class="verse"><a name="12">12</a>Sed et in singulis urbibus fecit armamentarium scutorum et hastarum, firmavitque eas summa diligentia, et imperavit super Judam et Benjamin.</span> <span class="verse"><a name="13">13</a>Sacerdotes autem et Levit qui erant in universo Isral, venerunt ad eum de cunctis sedibus suis,</span> <span class="verse"><a name="14">14</a>relinquentes suburbana et possessiones suas, et transeuntes ad Judam et Jerusalem : eo quod abjecisset eos Jeroboam et posteri ejus, ne sacerdotio Domini fungerentur.</span> <span class="verse"><a name="15">15</a>Qui constituit sibi sacerdotes excelsorum, et dmoniorum, vitulorumque quos fecerat.</span> <span class="verse"><a name="16">16</a>Sed et de cunctis tribubus Isral, quicumque dederant cor suum ut qurerent Dominum Deum Isral, venerunt in Jerusalem ad immolandum victimas suas coram Domino Deo patrum suorum.</span> <span class="verse"><a name="17">17</a>Et roboraverunt regnum Juda, et confirmaverunt Roboam filium Salomonis per tres annos : ambulaverunt enim in viis David et Salomonis, annis tantum tribus.</span> <span class="verse"><a name="18">18</a>Duxit autem Roboam uxorem Mahalath filiam Jerimoth filii David : Abihail quoque filiam Eliab filii Isai,</span> <span class="verse"><a name="19">19</a>qu peperit ei filios Jehus, et Somoriam, et Zoom.</span> <span class="verse"><a name="20">20</a>Post hanc quoque accepit Maacha filiam Absalom, qu peperit ei Abia, et Ethai, et Ziza, et Salomith.</span> <span class="verse"><a name="21">21</a>Amavit autem Roboam Maacha filiam Absalom super omnes uxores suas et concubinas : nam uxores decem et octo duxerat, concubinas autem sexaginta : et genuit viginti octo filios, et sexaginta filias.</span> <span class="verse"><a name="22">22</a>Constituit vero in capite Abiam filium Maacha ducem super omnes fratres suos : ipsum enim regem facere cogitabat,</span> <span class="verse"><a name="23">23</a>quia sapientior fuit, et potentior super omnes filios ejus, et in cunctis finibus Juda et Benjamin, et in universis civitatibus muratis : prbuitque eis escas plurimas, et multas petivit uxores.</span> </p></div</div></div></body></html>