<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/esth/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/esth">Esther</a> &gt <strong>Chapter 16</strong></div><p><span class="verse"><a name="1">1</a>Rex magnus Artaxerxes ab India usque thiopiam, centum viginti septem provinciarum ducibus ac principibus qui nostr jussioni obediunt, salutem dicit.</span> <span class="verse"><a name="2">2</a>Multi bonitate principum et honore, qui in eos collatus est, abusi sunt in superbiam :</span> <span class="verse"><a name="3">3</a>et non solum subjectos regibus nituntur opprimere, sed datam sibi gloriam non ferentes, in ipsos qui dederunt, moliuntur insidias.</span> <span class="verse"><a name="4">4</a>Nec contenti sunt gratias non agere beneficiis, et humanitatis in se jura violare, sed Dei quoque cuncta cernentis arbitrantur se posse fugere sententiam.</span> <span class="verse"><a name="5">5</a>Et in tantum vesani proruperunt, ut eos qui credita sibi officia diligenter observant, et ita cuncta agunt ut omnium laude digni sint, mendaciorum cuniculis conentur subvertere,</span> <span class="verse"><a name="6">6</a>dum aures principum simplices, et ex sua natura alios stimantes, callida fraude decipiunt.</span> <span class="verse"><a name="7">7</a>Qu res et ex veteribus probatur historiis, et ex his qu geruntur quotidie, quomodo malis quorumdam suggestionibus regum studia depraventur.</span> <span class="verse"><a name="8">8</a>Unde providendum est paci omnium provinciarum.</span> <span class="verse"><a name="9">9</a>Nec putare debetis, si diversa jubeamus, ex animi nostri venire levitate, sed pro qualitate et necessitate temporum, ut reipublic poscit utilitas, ferre sententiam.</span> <span class="verse"><a name="10">10</a>Et ut manifestius quod dicimus intelligatis, Aman filius Amadathi, et animo et gente Macedo, alienusque a Persarum sanguine, et pietatem nostram sua crudelitate commaculans, peregrinus a nobis susceptus est :</span> <span class="verse"><a name="11">11</a>et tantam in se expertus humanitatem, ut pater noster vocaretur, et adoraretur ab omnibus post regem secundus :</span> <span class="verse"><a name="12">12</a>qui in tantum arroganti tumorem sublatus est, ut regno privare nos niteretur et spiritu.</span> <span class="verse"><a name="13">13</a>Nam Mardochum, cujus fide et beneficiis vivimus, et consortem regni nostri Esther cum omni gente sua, novis quibusdam atque inauditis machinis expetivit in mortem :</span> <span class="verse"><a name="14">14</a>hoc cogitans ut illis interfectis, insidiaretur nostr solitudini, et regnum Persarum transferret in Macedonas.</span> <span class="verse"><a name="15">15</a>Nos autem a pessimo mortalium Judos neci destinatos, in nulla penitus culpa reperimus, sed e contrario justis utentes legibus,</span> <span class="verse"><a name="16">16</a>et filios altissimi et maximi semperque viventis Dei, cujus beneficio et patribus nostris et nobis regnum est traditum, et usque hodie custoditur.</span> <span class="verse"><a name="17">17</a>Unde eas litteras, quas sub nomine nostro ille direxerat, sciatis esse irritas.</span> <span class="verse"><a name="18">18</a>Pro quo scelere ante portas hujus urbis, id est, Susan, et ipse qui machinatus est, et omnis cognatio ejus pendet in patibulis : non nobis, sed Deo reddente ei quod meruit.</span> <span class="verse"><a name="19">19</a>Hoc autem edictum, quod nunc mittimus, in cunctis urbibus proponatur, ut liceat Judis uti legibus suis.</span> <span class="verse"><a name="20">20</a>Quibus debetis esse adminiculo, ut eos qui se ad necem eorum paraverant, possint interficere tertiadecima die mensis duodecimi, qui vocatur Adar.</span> <span class="verse"><a name="21">21</a>Hanc enim diem, Deus omnipotens, mroris et luctus, eis vertit in gaudium.</span> <span class="verse"><a name="22">22</a>Unde et vos inter ceteros festos dies, hanc habetote diem, et celebrate eam cum omni ltitia, ut et in posterum cognoscatur,</span> <span class="verse"><a name="23">23</a>omnes qui fideliter Persis obediunt, dignam pro fide recipere mercedem ; qui autem insidiantur regno eorum, perire pro scelere.</span> <span class="verse"><a name="24">24</a>Omnis autem provincia et civitas qu noluerit solemnitatis hujus esse particeps, gladio et igne pereat, et sic deleatur, ut non solum hominibus, sed etiam bestiis invia sit in sempiternum, pro exemplo contemptus et inobedienti.</span> </p></div</div></div></body></html>