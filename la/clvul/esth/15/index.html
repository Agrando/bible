<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/esth/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/esth">Esther</a> &gt <strong>Chapter 15</strong></div><p><span class="verse"><a name="1">1</a>Et mandavit ei (haud dubium quin esset Mardochus) ut ingrederetur ad regem, et rogaret pro populo suo et pro patria sua.</span> <span class="verse"><a name="2">2</a>Memorare, inquit, dierum humilitatis tu, quomodo nutrita sis in manu mea, quia Aman secundus a rege locutus est contra nos in mortem :</span> <span class="verse"><a name="3">3</a>et tu invoca Dominum, et loquere regi pro nobis, et libera nos de morte.</span> <span class="verse"><a name="4">4</a>Die autem tertio deposuit vestimenta ornatus sui, et circumdata est gloria sua.</span> <span class="verse"><a name="5">5</a>Cumque regio fulgeret habitu, et invocasset omnium rectorem et salvatorem Deum, assumpsit duas famulas,</span> <span class="verse"><a name="6">6</a>et super unam quidem innitebatur, quasi pr deliciis et nimia teneritudine corpus suum ferre non sustinens :</span> <span class="verse"><a name="7">7</a>altera autem famularum sequebatur dominam, defluentia in humum indumenta sustentans.</span> <span class="verse"><a name="8">8</a>Ipsa autem roseo colore vultum perfusa, et gratis ac nitentibus oculis, tristem celabat animum, et nimio timore contractum.</span> <span class="verse"><a name="9">9</a>Ingressa igitur cuncta per ordinem ostia, stetit contra regem, ubi ille residebat super solium regni sui, indutus vestibus regiis, auroque fulgens, et pretiosis lapidibus : eratque terribilis aspectu.</span> <span class="verse"><a name="10">10</a>Cumque elevasset faciem, et ardentibus oculis furorem pectoris indicasset, regina corruit, et in pallorem colore mutato, lassum super ancillulam reclinavit caput.</span> <span class="verse"><a name="11">11</a>Convertitque Deus spiritum regis in mansuetudinem, et festinus ac metuens exilivit de solio, et sustentans eam ulnis suis donec rediret ad se, his verbis blandiebatur :</span> <span class="verse"><a name="12">12</a>Quid habes, Esther ? ego sum frater tuus : noli metuere.</span> <span class="verse"><a name="13">13</a>Non morieris : non enim pro te, sed pro omnibus hc lex constituta est.</span> <span class="verse"><a name="14">14</a>Accede igitur, et tange sceptrum.</span> <span class="verse"><a name="15">15</a>Cumque illa reticeret, tulit auream virgam, et posuit super collum ejus, et osculatus est eam, et ait : Cur mihi non loqueris ?</span> <span class="verse"><a name="16">16</a>Qu respondit : Vidi te, domine, quasi angelum Dei, et conturbatum est cor meum pr timore glori tu.</span> <span class="verse"><a name="17">17</a>Valde enim mirabilis es, domine, et facies tua plena est gratiarum.</span> <span class="verse"><a name="18">18</a>Cumque loqueretur, rursus corruit, et pene exanimata est.</span> <span class="verse"><a name="19">19</a>Rex autem turbabatur, et omnes ministri ejus consolabantur eam.</span> </p></div</div></div></body></html>