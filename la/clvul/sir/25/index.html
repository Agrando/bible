<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/sir/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/sir">Sirach</a> &gt <strong>Chapter 25</strong></div><p><span class="verse"><a name="1">1</a>[In tribus placitum est spiritui meo,qu sunt probata coram Deo et hominibus :</span> <span class="verse"><a name="2">2</a>concordia fratrum,et amor proximorum,et vir et mulier bene sibi consentientes.</span> <span class="verse"><a name="3">3</a>Tres species odivit anima mea,et aggravor valde anim illorum :</span> <span class="verse"><a name="4">4</a>pauperem superbum, divitem mendacem,senem fatuum et insensatum.]</span> <span class="verse"><a name="5">5</a>[Qu in juventute tua non congregasti,quomodo in senectute tua invenies ?</span> <span class="verse"><a name="6">6</a>Quam speciosum canitiei judicium,et presbyteris cognoscere consilium !</span> <span class="verse"><a name="7">7</a>Quam speciosa veteranis sapientia,et gloriosus intellectus et consilium !</span> <span class="verse"><a name="8">8</a>Corona senum multa peritia,et gloria illorum timor Dei.]</span> <span class="verse"><a name="9">9</a>[Novem insuspicabilia cordis magnificavi :et decimum dicam in lingua hominibus :</span> <span class="verse"><a name="10">10</a>homo qui jucundatur in filiis,vivens et videns subversionem inimicorum suorum.</span> <span class="verse"><a name="11">11</a>Beatus qui habitat cum muliere sensata,et qui lingua sua non est lapsus,et qui non servivit indignis se.</span> <span class="verse"><a name="12">12</a>Beatus qui invenit amicum verum,et qui enarrat justitiam auri audienti.</span> <span class="verse"><a name="13">13</a>Quam magnus qui invenit sapientiam et scientiam !sed non est super timentem Dominum.</span> <span class="verse"><a name="14">14</a>Timor Dei super omnia se superposuit.</span> <span class="verse"><a name="15">15</a>Beatus homo cui donatum est habere timorem Dei :qui tenet illum, cui assimilabitur ?</span> <span class="verse"><a name="16">16</a>Timor Dei initium dilectionis ejus :fidei autem initium agglutinandum est ei.]</span> <span class="verse"><a name="17">17</a>[Omnis plaga tristitia cordis est,et omnis malitia nequitia mulieris.</span> <span class="verse"><a name="18">18</a>Et omnem plagam, et non plagam videbit cordis :</span> <span class="verse"><a name="19">19</a>et omnem nequitiam, et non nequitiam mulieris :</span> <span class="verse"><a name="20">20</a>et omnem obductum, et non obductum odientium :</span> <span class="verse"><a name="21">21</a>et omnem vindictam, et non vindictam inimicorum.</span> <span class="verse"><a name="22">22</a>Non est caput nequius super caput colubri,</span> <span class="verse"><a name="23">23</a>et non est ira super iram mulieris.Commorari leoni et draconi placebit,quam habitare cum muliere nequam.</span> <span class="verse"><a name="24">24</a>Nequitia mulieris immutat faciem ejus :et obccat vultum suum tamquam ursus,et quasi saccum ostendit.In medio proximorum ejus</span> <span class="verse"><a name="25">25</a>ingemuit vir ejus,et audiens suspiravit modicum.</span> <span class="verse"><a name="26">26</a>Brevis omnis malitia super malitiam mulieris :sors peccatorum cadat super illam.</span> <span class="verse"><a name="27">27</a>Sicut ascensus arenosus in pedibus veterani,sic mulier linguata homini quieto.</span> <span class="verse"><a name="28">28</a>Ne respicias in mulieris speciem,et non concupiscas mulierem in specie.</span> <span class="verse"><a name="29">29</a>Mulieris ira, et irreverentia,et confusio magna.</span> <span class="verse"><a name="30">30</a>Mulier si primatum habeat,contraria est viro suo.</span> <span class="verse"><a name="31">31</a>Cor humile, et facies tristis,et plaga cordis, mulier nequam.</span> <span class="verse"><a name="32">32</a>Manus debiles et genua dissoluta,mulier qu non beatificat virum suum.</span> <span class="verse"><a name="33">33</a>A muliere initium factum est peccati,et per illam omnes morimur.</span> <span class="verse"><a name="34">34</a>Non des aqu tu exitum, nec modicum :nec mulieri nequam veniam prodeundi.</span> <span class="verse"><a name="35">35</a>Si non ambulaverit ad manum tuam,confundet te in conspectu inimicorum.</span> <span class="verse"><a name="36">36</a>A carnibus tuis abscinde illam,ne semper te abutatur.]</span> </p></div</div></div></body></html>