<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/sir/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/sir">Sirach</a> &gt <strong>Chapter 9</strong></div><p><span class="verse"><a name="1">1</a>[Non zeles mulierem sinus tui,ne ostendat super te malitiam doctrin nequam.</span> <span class="verse"><a name="2">2</a>Non des mulieri potestatem anim tu,ne ingrediatur in virtutem tuam, et confundaris.</span> <span class="verse"><a name="3">3</a>Ne respicias mulierem multivolam,ne forte incidas in laqueos illius.</span> <span class="verse"><a name="4">4</a>Cum saltatrice ne assiduus sis,nec audias illam, ne forte pereas in efficacia illius.</span> <span class="verse"><a name="5">5</a>Virginem ne conspicias,ne forte scandalizeris in decore illius.</span> <span class="verse"><a name="6">6</a>Ne des fornicariis animam tuam in ullo,ne perdas te et hreditatem tuam.</span> <span class="verse"><a name="7">7</a>Noli circumspicere in vicis civitatis,nec oberraveris in plateis illius.</span> <span class="verse"><a name="8">8</a>Averte faciem tuam a muliere compta,et ne circumspicias speciem alienam.</span> <span class="verse"><a name="9">9</a>Propter speciem mulieris multi perierunt :et ex hoc concupiscentia quasi ignis exardescit.</span> <span class="verse"><a name="10">10</a>Omnis mulier qu est fornicaria,quasi stercus in via conculcabitur.</span> <span class="verse"><a name="11">11</a>Speciem mulieris alien multi admirati, reprobi facti sunt :colloquium enim illius quasi ignis exardescit.</span> <span class="verse"><a name="12">12</a>Cum aliena muliere ne sedeas omnino,nec accumbas cum ea super cubitum :</span> <span class="verse"><a name="13">13</a>et non alterceris cum illa in vino,ne forte declinet cor tuum in illam,et sanguine tuo labaris in perditionem.]</span> <span class="verse"><a name="14">14</a>[Ne derelinquas amicum antiquum :novus enim non erit similis illi.</span> <span class="verse"><a name="15">15</a>Vinum novum amicus novus :veterascet, et cum suavitate bibes illud.</span> <span class="verse"><a name="16">16</a>Non zeles gloriam et opes peccatoris :non enim scis qu futura sit illius subversio.</span> <span class="verse"><a name="17">17</a>Non placeat tibi injuria injustorum,sciens quoniam usque ad inferos non placebit impius.</span> <span class="verse"><a name="18">18</a>Longe abesto ab homine potestatem habente occidendi,et non suspicaberis timorem mortis.</span> <span class="verse"><a name="19">19</a>Et si accesseris ad illum, noli aliquid committere,ne forte auferat vitam tuam.</span> <span class="verse"><a name="20">20</a>Communionem mortis scito,quoniam in medio laqueorum ingredieris,et super dolentium arma ambulabis.</span> <span class="verse"><a name="21">21</a>Secundum virtutem tuam cave te a proximo tuo,et cum sapientibus et prudentibus tracta.</span> <span class="verse"><a name="22">22</a>Viri justi sint tibi conviv,et in timore Dei sit tibi gloriatio :</span> <span class="verse"><a name="23">23</a>et in sensu sit tibi cogitatus Dei,et omnis enarratio tua in prceptis Altissimi.</span> <span class="verse"><a name="24">24</a>In manu artificum opera laudabuntur,et princeps populi in sapientia sermonis sui,in sensu vero seniorum verbum.</span> <span class="verse"><a name="25">25</a>Terribilis est in civitate sua homo linguosus :et temerarius in verbo suo odibilis erit.]</span> </p></div</div></div></body></html>