<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/sir/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/sir">Sirach</a> &gt <strong>Chapter 8</strong></div><p><span class="verse"><a name="1">1</a>[Non litiges cum homine potente,ne forte incidas in manus illius.</span> <span class="verse"><a name="2">2</a>Non contendas cum viro locuplete,ne forte contra te constituat litem tibi :</span> <span class="verse"><a name="3">3</a>multos enim perdidit aurum et argentum,et usque ad cor regum extendit et convertit.</span> <span class="verse"><a name="4">4</a>Non litiges cum homine linguato,et non strues in ignem illius ligna.</span> <span class="verse"><a name="5">5</a>Non communices homini indocto,ne male de progenie tua loquatur.</span> <span class="verse"><a name="6">6</a>Ne despicias hominem avertentem se a peccato,neque improperes ei :memento quoniam omnes in correptione sumus.</span> <span class="verse"><a name="7">7</a>Ne spernas hominem in sua senectute,etenim ex nobis senescunt.</span> <span class="verse"><a name="8">8</a>Noli de mortuo inimico tuo gaudere :sciens quoniam omnes morimur,et in gaudium nolumus venire.</span> <span class="verse"><a name="9">9</a>Ne despicias narrationem presbyterorum sapientium,et in proverbiis eorum conversare :</span> <span class="verse"><a name="10">10</a>ab ipsis enim disces sapientiam et doctrinam intellectus,et servire magnatis sine querela.</span> <span class="verse"><a name="11">11</a>Non te prtereat narratio seniorum,ipsi enim didicerunt a patribus suis :</span> <span class="verse"><a name="12">12</a>quoniam ab ipsis disces intellectum,et in tempore necessitatis dare responsum.</span> <span class="verse"><a name="13">13</a>Non incendas carbones peccatorum arguens eos,et ne incendaris flamma ignis peccatorum illorum.</span> <span class="verse"><a name="14">14</a>Ne contra faciem stes contumeliosi,ne sedeat quasi insidiator ori tuo.</span> <span class="verse"><a name="15">15</a>Noli fnerari homini fortiori te :quod si fneraveris, quasi perditum habe.</span> <span class="verse"><a name="16">16</a>Non spondeas super virtutem tuam :quod si spoponderis, quasi restituens cogita.</span> <span class="verse"><a name="17">17</a>Non judices contra judicem,quoniam secundum quod justum est judicat.</span> <span class="verse"><a name="18">18</a>Cum audace non eas in via,ne forte gravet mala sua in te :ipse enim secundum voluntatem suam vadit,et simul cum stultitia illius peries.</span> <span class="verse"><a name="19">19</a>Cum iracundo non facias rixam,et cum audace non eas in desertum :quoniam quasi nihil est ante illum sanguis,et ubi non est adjutorium, elidet te.</span> <span class="verse"><a name="20">20</a>Cum fatuis consilium non habeas :non enim poterunt diligere nisi qu eis placent.</span> <span class="verse"><a name="21">21</a>Coram extraneo ne facias consilium :nescis enim quid pariet.</span> <span class="verse"><a name="22">22</a>Non omni homini cor tuum manifestes,ne forte inferat tibi gratiam falsam, et convicietur tibi.]</span> </p></div</div></div></body></html>