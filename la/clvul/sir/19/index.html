<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/sir/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/sir">Sirach</a> &gt <strong>Chapter 19</strong></div><p><span class="verse"><a name="1">1</a>[Operarius ebriosus non locupletabitur :et qui spernit modica paulatim decidet.</span> <span class="verse"><a name="2">2</a>Vinum et mulieres apostatare faciunt sapientes,et arguent sensatos.</span> <span class="verse"><a name="3">3</a>Et qui se jungit fornicariis erit nequam :putredo et vermes hreditabunt illum :et extolletur in exemplum majus,et tolletur de numero anima ejus.]</span> <span class="verse"><a name="4">4</a>[Qui credit cito levis corde est, et minorabitur :et qui delinquit in animam suam, insuper habebitur.</span> <span class="verse"><a name="5">5</a>Qui gaudet iniquitate, denotabitur :et qui odit correptionem, minuetur vita :et qui odit loquacitatem, extinguit malitiam.</span> <span class="verse"><a name="6">6</a>Qui peccat in animam suam, pnitebit :et qui jucundatur in malitia, denotabitur.</span> <span class="verse"><a name="7">7</a>Ne iteres verbum nequam et durum,et non minoraberis.</span> <span class="verse"><a name="8">8</a>Amico et inimico noli narrare sensum tuum :et si est tibi delictum, noli denudare :</span> <span class="verse"><a name="9">9</a>audiet enim te, et custodiet te,et quasi defendens peccatum, odiet te,et sic aderit tibi semper.</span> <span class="verse"><a name="10">10</a>Audisti verbum adversus proximum tuum ?commoriatur in te, fidens quoniam non te dirumpet.</span> <span class="verse"><a name="11">11</a>A facie verbi parturit fatuus,tamquam gemitus partus infantis.</span> <span class="verse"><a name="12">12</a>Sagitta infixa femori carnis,sic verbum in corde stulti.</span> <span class="verse"><a name="13">13</a>Corripe amicum,ne forte non intellexerit, et dicat : Non feci :aut, si fecerit, ne iterum addat facere.</span> <span class="verse"><a name="14">14</a>Corripe proximum, ne forte non dixerit :et si dixerit, ne forte iteret.</span> <span class="verse"><a name="15">15</a>Corripe amicum, spe enim fit commissio :</span> <span class="verse"><a name="16">16</a>et non omni verbo credas.Est qui labitur lingua, sed non ex animo :</span> <span class="verse"><a name="17">17</a>quis est enim qui non deliquerit in lingua sua ?][Corripe proximum antequam commineris,</span> <span class="verse"><a name="18">18</a>et da locum timori Altissimi :quia omnis sapientia timor Dei, et in illa timere Deum,et in omni sapientia dispositio legis.</span> <span class="verse"><a name="19">19</a>Et non est sapientia nequiti disciplina,et non est cogitatus peccatorum prudentia.</span> <span class="verse"><a name="20">20</a>Est nequitia, et in ipsa execratio,et est insipiens qui minuitur sapientia.</span> <span class="verse"><a name="21">21</a>Melior est homo qui minuitur sapientia,et deficiens sensu, in timore,quam qui abundat sensu,et transgreditur legem Altissimi.</span> <span class="verse"><a name="22">22</a>Est solertia certa, et ipsa iniqua :</span> <span class="verse"><a name="23">23</a>et est qui emittit verbum certum enarrans veritatem.Est qui nequiter humiliat se,et interiora ejus plena sunt dolo :</span> <span class="verse"><a name="24">24</a>et est qui se nimium submittit a multa humilitate :et est qui inclinat faciem suam,et fingit se non videre quod ignoratum est :</span> <span class="verse"><a name="25">25</a>et si ab imbecillitate virium vetetur peccare,si invenerit tempus malefaciendi, malefaciet.</span> <span class="verse"><a name="26">26</a>Ex visu cognoscitur vir,et ab occursu faciei cognoscitur sensatus.</span> <span class="verse"><a name="27">27</a>Amictus corporis, et risus dentium,et ingressus hominis, enuntiant de illo.</span> <span class="verse"><a name="28">28</a>Est correptio mendax in ira contumeliosi,et est judicium quod non probatur esse bonum :et est tacens, et ipse est prudens.]</span> </p></div</div></div></body></html>