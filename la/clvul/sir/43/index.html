<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/sir/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/sir">Sirach</a> &gt <strong>Chapter 43</strong></div><p><span class="verse"><a name="1">1</a>[Altitudinis firmamentum pulchritudo ejus est,species cli in visione glori.</span> <span class="verse"><a name="2">2</a>Sol in aspectu annuntians in exitu,vas admirabile, opus Excelsi.</span> <span class="verse"><a name="3">3</a>In meridiano exurit terram,et in conspectu ardoris ejus quis poterit sustinere ?fornacem custodiens in operibus ardoris :</span> <span class="verse"><a name="4">4</a>tripliciter sol exurens montes,radios igneos exsufflans,et refulgens radiis suis obccat oculos.</span> <span class="verse"><a name="5">5</a>Magnus Dominus qui fecit illum,et in sermonibus ejus festinavit iter.]</span> <span class="verse"><a name="6">6</a>[Et luna in omnibus in tempore suo,ostensio temporis, et signum vi.</span> <span class="verse"><a name="7">7</a>A luna signum diei festi :luminare quod minuitur in consummatione.</span> <span class="verse"><a name="8">8</a>Mensis secundum nomen ejus est,crescens mirabiliter in consummatione.</span> <span class="verse"><a name="9">9</a>Vas castrorum in excelsis,in firmamento cli resplendens gloriose.</span> <span class="verse"><a name="10">10</a>Species cli gloria stellarum :mundum illuminans in excelsis Dominus.</span> <span class="verse"><a name="11">11</a>In verbis Sancti stabunt ad judicium,et non deficient in vigiliis suis.]</span> <span class="verse"><a name="12">12</a>[Vide arcum, et benedic eum qui fecit illum :valde speciosus est in splendore suo.</span> <span class="verse"><a name="13">13</a>Gyravit clum in circuitu glori su :manus Excelsi aperuerunt illum.</span> <span class="verse"><a name="14">14</a>Imperio suo acceleravit nivem,et accelerat coruscationes emittere judicii sui.</span> <span class="verse"><a name="15">15</a>Propterea aperti sunt thesauri,et evolaverunt nebul sicut aves.</span> <span class="verse"><a name="16">16</a>In magnitudine sua posuit nubes,et confracti sunt lapides grandinis.</span> <span class="verse"><a name="17">17</a>In conspectu ejus commovebuntur montes,et in voluntate ejus aspirabit notus.</span> <span class="verse"><a name="18">18</a>Vox tonitrui ejus verberavit terram,tempestas aquilonis, et congregatio spiritus :</span> <span class="verse"><a name="19">19</a>et sicut avis deponens ad sedendum, aspergit nivem,et sicut locusta demergens descensus ejus.</span> <span class="verse"><a name="20">20</a>Pulchritudinem candoris ejus admirabitur oculus,et super imbrem ejus expavescet cor.</span> <span class="verse"><a name="21">21</a>Gelu sicut salem effundet super terram :et dum gelaverit, fiet tamquam cacumina tribuli.</span> <span class="verse"><a name="22">22</a>Frigidus ventus aquilo flavit,et gelavit crystallus ab aqua :super omnem congregationem aquarum requiescet,et sicut lorica induet se aquis :</span> <span class="verse"><a name="23">23</a>et devorabit montes, et exuret desertum,et extinguet viride, sicut igne.</span> <span class="verse"><a name="24">24</a>Medicina omnium in festinatione nebul :et ros obvians ab ardore venienti humilem efficiet eum.</span> <span class="verse"><a name="25">25</a>In sermone ejus siluit ventus,et cogitatione sua placavit abyssum :et plantavit in illa Dominus insulas.</span> <span class="verse"><a name="26">26</a>Qui navigant mare enarrent pericula ejus,et audientes auribus nostris admirabimur.</span> <span class="verse"><a name="27">27</a>Illic prclara opera et mirabilia,varia bestiarum genera, et omnium pecorum, et creatura belluarum.</span> <span class="verse"><a name="28">28</a>Propter ipsum confirmatus est itineris finis,et in sermone ejus composita sunt omnia.]</span> <span class="verse"><a name="29">29</a>[Multa dicemus, et deficiemus in verbis :consummatio autem sermonum ipse est in omnibus.</span> <span class="verse"><a name="30">30</a>Gloriantes ad quid valebimus ?ipse enim omnipotens super omnia opera sua.</span> <span class="verse"><a name="31">31</a>Terribilis Dominus, et magnus vehementer,et mirabilis potentia ipsius.</span> <span class="verse"><a name="32">32</a>Glorificantes Dominum quantumcumque potueritis,supervalebit enim adhuc : et admirabilis magnificentia ejus.</span> <span class="verse"><a name="33">33</a>Benedicentes Dominum, exaltate illum quantum potestis :major enim est omni laude.</span> <span class="verse"><a name="34">34</a>Exaltantes eum, replemini virtute, ne laboretis,non enim comprehendetis.</span> <span class="verse"><a name="35">35</a>Quis videbit eum et enarrabit ?et quis magnificabit eum sicut est ab initio ?</span> <span class="verse"><a name="36">36</a>Multa abscondita sunt majora his :pauca enim vidimus operum ejus.</span> <span class="verse"><a name="37">37</a>Omnia autem Dominus fecit,et pie agentibus dedit sapientiam.]</span> </p></div</div></div></body></html>