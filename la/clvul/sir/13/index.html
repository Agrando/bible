<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/sir/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/sir">Sirach</a> &gt <strong>Chapter 13</strong></div><p><span class="verse"><a name="1">1</a>[Qui tetigerit picem inquinabitur ab ea :et qui communicaverit superbo induet superbiam.</span> <span class="verse"><a name="2">2</a>Pondus super se tollat qui honestiori se communicat,et ditiori te ne socius fueris.</span> <span class="verse"><a name="3">3</a>Quid communicabit cacabus ad ollam ?quando enim se colliserint, confringetur.</span> <span class="verse"><a name="4">4</a>Dives injuste egit, et fremet :pauper autem lsus tacebit.</span> <span class="verse"><a name="5">5</a>Si largitus fueris, assumet te :et si non habueris, derelinquet te.</span> <span class="verse"><a name="6">6</a>Si habes, convivet tecum, et evacuabit te :et ipse non dolebit super te.</span> <span class="verse"><a name="7">7</a>Si necessarius illi fueris, supplantabit te,et subridens spem dabit, narrans tibi bona,et dicet : Quid opus est tibi ?</span> <span class="verse"><a name="8">8</a>Et confundet te in cibis suis,donec te exinaniat bis et ter :et in novissimo deridebit te,et postea videns derelinquet te,et caput suum movebit ad te.</span> <span class="verse"><a name="9">9</a>Humiliare Deo, et exspecta manus ejus.</span> <span class="verse"><a name="10">10</a>Attende ne seductus in stultitiam humilieris.</span> <span class="verse"><a name="11">11</a>Noli esse humilis in sapientia tua,ne humiliatus in stultitiam seducaris.</span> <span class="verse"><a name="12">12</a>Advocatus a potentiore, discede :ex hoc enim magis te advocabit.</span> <span class="verse"><a name="13">13</a>Ne improbus sis, ne impingaris :et ne longe sis ab eo, ne eas in oblivionem.</span> <span class="verse"><a name="14">14</a>Ne retineas ex quo loqui cum illo,nec credas multis verbis illius :ex multa enim loquela tentabit te,et subridens interrogabit te de absconditis tuis.</span> <span class="verse"><a name="15">15</a>Immitis animus illius conservabit verba tua :et non parcet de malitia, et de vinculis.</span> <span class="verse"><a name="16">16</a>Cave tibi, et attende diligenter auditui tuo,quoniam cum subversione tua ambulas :</span> <span class="verse"><a name="17">17</a>audiens vero illa,quasi in somnis vide, et vigilabis.</span> <span class="verse"><a name="18">18</a>Omni vita tua dilige Deum,et invoca illum in salute tua.</span> <span class="verse"><a name="19">19</a>Omne animal diligit simile sibi,sic et omnis homo proximum sibi.</span> <span class="verse"><a name="20">20</a>Omnis caro ad similem sibi conjungetur,et omnis homo simili sui sociabitur.</span> <span class="verse"><a name="21">21</a>Si communicabit lupus agno aliquando,sic peccator justo.</span> <span class="verse"><a name="22">22</a>Qu communicatio sancto homini ad canem ?aut qu pars diviti ad pauperem ?</span> <span class="verse"><a name="23">23</a>Venatio leonis onager in eremo :sic et pascua divitum sunt pauperes.</span> <span class="verse"><a name="24">24</a>Et sicut abominatio est superbo humilitas,sic et execratio divitis pauper.</span> <span class="verse"><a name="25">25</a>Dives commotus confirmatur ab amicis suis :humilis autem cum ceciderit, expelletur et a notis.</span> <span class="verse"><a name="26">26</a>Diviti decepto multi recuperatores :locutus est superbia, et justificaverunt illum.</span> <span class="verse"><a name="27">27</a>Humilis deceptus est, insuper et arguitur :locutus est sensate, et non est datus ei locus.</span> <span class="verse"><a name="28">28</a>Dives locutus est, et omnes tacuerunt,et verbum illius usque ad nubes perducent.</span> <span class="verse"><a name="29">29</a>Pauper locutus est, et dicunt : Quis est hic ?et si offenderit, subvertent illum.]</span> <span class="verse"><a name="30">30</a>[Bona est substantia cui non est peccatum in conscientia :et nequissima paupertas in ore impii.</span> <span class="verse"><a name="31">31</a>Cor hominis immutat faciem illius,sive in bona, sive in mala.</span> <span class="verse"><a name="32">32</a>Vestigium cordis boni et faciem bonamdifficile invenies, et cum labore.]</span> </p></div</div></div></body></html>