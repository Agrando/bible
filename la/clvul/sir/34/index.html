<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/sir/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/sir">Sirach</a> &gt <strong>Chapter 34</strong></div><p><span class="verse"><a name="1">1</a>[Vana spes et mendacium viro insensato :et somnia extollunt imprudentes.</span> <span class="verse"><a name="2">2</a>Quasi qui apprehendit umbram et persequitur ventum,sic et qui attendit ad visa mendacia.</span> <span class="verse"><a name="3">3</a>Hoc secundum hoc visio somniorum,ante faciem hominis similitudo hominis.</span> <span class="verse"><a name="4">4</a>Ab immundo, quid mundabitur ?et a mendace, quid verum dicetur ?</span> <span class="verse"><a name="5">5</a>Divinatio erroris, et auguria mendacia,et somnia malefacientium, vanitas est :</span> <span class="verse"><a name="6">6</a>et sicut parturientis, cor tuum phantasias patitur.Nisi ab Altissimo fuerit emissa visitatio,ne dederis in illis cor tuum :</span> <span class="verse"><a name="7">7</a>multos enim errare fecerunt somnia,et exciderunt sperantes in illis.</span> <span class="verse"><a name="8">8</a>Sine mendacio consummabitur verbum legis,et sapientia in ore fidelis complanabitur.]</span> <span class="verse"><a name="9">9</a>[Qui non est tentatus quid scit ?vir in multis expertus cogitabit multa :et qui multa didicit enarrabit intellectum.</span> <span class="verse"><a name="10">10</a>Qui non est expertus pauca recognoscit :qui autem in multis factus est, multiplicat malitiam.</span> <span class="verse"><a name="11">11</a>Qui tentatus non est qualia scit ?qui implanatus est abundabit nequitia.</span> <span class="verse"><a name="12">12</a>Multa vidi errando,et plurimas verborum consuetudines.</span> <span class="verse"><a name="13">13</a>Aliquoties usque ad mortem periclitatus sum horum causa,et liberatus sum gratia Dei.]</span> <span class="verse"><a name="14">14</a>[Spiritus timentium Deum quritur,et in respectu illius benedicetur.</span> <span class="verse"><a name="15">15</a>Spes enim illorum in salvantem illos,et oculi Dei in diligentes se.</span> <span class="verse"><a name="16">16</a>Qui timet Dominum nihil trepidabit :et non pavebit, quoniam ipse est spes ejus.</span> <span class="verse"><a name="17">17</a>Timentis Dominum, beata est anima ejus.</span> <span class="verse"><a name="18">18</a>Ad quem respicit, et quis est fortitudo ejus ?</span> <span class="verse"><a name="19">19</a>Oculi Domini super timentes eum :protector potenti, firmamentum virtutis,tegimen ardoris, et umbraculum meridiani :</span> <span class="verse"><a name="20">20</a>deprecatio offensionis, et adjutorium casus :exaltans animam, et illuminans oculos,dans sanitatem, et vitam, et benedictionem.]</span> <span class="verse"><a name="21">21</a>[Immolantis ex iniquo oblatio est maculata,et non sunt beneplacit subsannationes injustorum.</span> <span class="verse"><a name="22">22</a>Dominus solus sustinentibus sein via veritatis et justiti.</span> <span class="verse"><a name="23">23</a>Dona iniquorum non probat Altissimus,nec respicit in oblationes iniquorum,nec in multitudine sacrificiorum eorum propitiabitur peccatis.</span> <span class="verse"><a name="24">24</a>Qui offert sacrificium ex substantia pauperum,quasi qui victimat filium in conspectu patris sui.</span> <span class="verse"><a name="25">25</a>Panis egentium vita pauperum est :qui defraudat illum homo sanguinis est.</span> <span class="verse"><a name="26">26</a>Qui aufert in sudore panem,quasi qui occidit proximum suum.</span> <span class="verse"><a name="27">27</a>Qui effundit sanguinem,et qui fraudem facit mercenario, fratres sunt.</span> <span class="verse"><a name="28">28</a>Unus dificans, et unus destruens :quid prodest illis, nisi labor ?</span> <span class="verse"><a name="29">29</a>Unus orans, et unus maledicens :cujus vocem exaudiet Deus ?</span> <span class="verse"><a name="30">30</a>Qui baptizatur a mortuo, et iterum tangit eum,quid proficit lavatio illius ?</span> <span class="verse"><a name="31">31</a>Sic homo qui jejunat in peccatis suis,et iterum eadem faciens :quid proficit humiliando se ?orationem illius quis exaudiet ?]</span> </p></div</div></div></body></html>