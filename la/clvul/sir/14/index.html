<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/sir/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/sir">Sirach</a> &gt <strong>Chapter 14</strong></div><p><span class="verse"><a name="1">1</a>[Beatus vir qui non est lapsus verbo ex ore suo,et non est stimulatus in tristitia delicti.</span> <span class="verse"><a name="2">2</a>Felix qui non habuit animi sui tristitiam,et non excidit a spe sua.</span> <span class="verse"><a name="3">3</a>Viro cupido et tenaci sine ratione est substantia :et homini livido ad quid aurum ?</span> <span class="verse"><a name="4">4</a>Qui acervat ex animo suo injuste, aliis congregat,et in bonis illius alius luxuriabitur.</span> <span class="verse"><a name="5">5</a>Qui sibi nequam est, cui alii bonus erit ?et non jucundabitur in bonis suis.</span> <span class="verse"><a name="6">6</a>Qui sibi invidet, nihil est illo nequius :et hc redditio est maliti illius.</span> <span class="verse"><a name="7">7</a>Et si bene fecerit, ignoranter et non volens facit :et in novissimo manifestat malitiam suam.</span> <span class="verse"><a name="8">8</a>Nequam est oculus lividi :et avertens faciem suam, et despiciens animam suam.</span> <span class="verse"><a name="9">9</a>Insatiabilis oculus cupidi in parte iniquitatis :non satiabitur donec consumat arefaciens animam suam.</span> <span class="verse"><a name="10">10</a>Oculus malus ad mala, et non saturabitur pane,sed indigens et in tristitia erit super mensam suam.</span> <span class="verse"><a name="11">11</a>Fili, si habes, benefac tecum,et Deo dignas oblationes offer.</span> <span class="verse"><a name="12">12</a>Memor esto quoniam mors non tardat,et testamentum inferorum, quia demonstratum est tibi :testamentum enim hujus mundi morte morietur.</span> <span class="verse"><a name="13">13</a>Ante mortem benefac amico tuo,et secundum vires tuas exporrigens da pauperi.</span> <span class="verse"><a name="14">14</a>Non defrauderis a die bono,et particula boni doni non te prtereat.</span> <span class="verse"><a name="15">15</a>Nonne aliis relinques dolores et labores tuosin divisione sortis ?</span> <span class="verse"><a name="16">16</a>Da et accipe,et justifica animam tuam.</span> <span class="verse"><a name="17">17</a>Ante obitum tuum operare justitiam,quoniam non est apud inferos invenire cibum.</span> <span class="verse"><a name="18">18</a>Omnis caro sicut fnum veterascet,et sicut folium fructificans in arbore viridi.</span> <span class="verse"><a name="19">19</a>Alia generantur, et alia dejiciuntur :sic generatio carnis et sanguinis, alia finitur, et alia nascitur.</span> <span class="verse"><a name="20">20</a>Omne opus corruptibile in fine deficiet,et qui illud operatur ibit cum illo.</span> <span class="verse"><a name="21">21</a>Et omne opus electum justificabitur,et qui operatur illud honorabitur in illo.]</span> <span class="verse"><a name="22">22</a>[Beatus vir qui in sapientia morabitur,et qui in justitia sua meditabitur,et in sensu cogitabit circumspectionem Dei :</span> <span class="verse"><a name="23">23</a>qui excogitat vias illius in corde suo,et in absconditis suis intelligens,vadens post illam quasi investigator,et in viis illius consistens :</span> <span class="verse"><a name="24">24</a>qui respicit per fenestras illius,et in januis illius audiens :</span> <span class="verse"><a name="25">25</a>qui requiescit juxta domum illius,et in parietibus illius figens palum,statuet casulam suam ad manus illius,et requiescent in casula illius bona per vum.</span> <span class="verse"><a name="26">26</a>Statuet filios suos sub tegmine illius,et sub ramis ejus morabitur.</span> <span class="verse"><a name="27">27</a>Protegetur sub tegmine illius a fervore,et in gloria ejus requiescet.]</span> </p></div</div></div></body></html>