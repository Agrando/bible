<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/sir/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/sir">Sirach</a> &gt <strong>Chapter 12</strong></div><p><span class="verse"><a name="1">1</a>[Si benefeceris, scito cui feceris,et erit gratia in bonis tuis multa.</span> <span class="verse"><a name="2">2</a>Benefac justo, et invenies retributionem magnam :et si non ab ipso, certe a Domino.</span> <span class="verse"><a name="3">3</a>Non est enim ei bene qui assiduus est in malis,et eleemosynas non danti :quoniam et Altissimus odio habet peccatores,et misertus est pnitentibus.</span> <span class="verse"><a name="4">4</a>Da misericordi, et ne suscipias peccatorem :et impiis et peccatoribus reddet vindictam,custodiens eos in diem vindict.</span> <span class="verse"><a name="5">5</a>Da bono, et non receperis peccatorem.</span> <span class="verse"><a name="6">6</a>Benefac humili, et non dederis impio :prohibe panes illi dari, ne in ipsis potentior te sit :</span> <span class="verse"><a name="7">7</a>nam duplicia mala invenies in omnibus bonis qucumque feceris illi,quoniam et Altissimus odio habet peccatores,et impiis reddet vindictam.]</span> <span class="verse"><a name="8">8</a>[Non agnoscetur in bonis amicus,et non abscondetur in malis inimicus.</span> <span class="verse"><a name="9">9</a>In bonis viri, inimici illius in tristitia :et in malitia illius, amicus agnitus est.</span> <span class="verse"><a name="10">10</a>Non credas inimico tuo in ternum :sicut enim ramentum ruginat nequitia illius :</span> <span class="verse"><a name="11">11</a>et si humiliatus vadat curvus,adjice animum tuum, et custodi te ab illo.</span> <span class="verse"><a name="12">12</a>Non statuas illum penes te,nec sedeat ad dexteram tuam,ne forte conversus in locum tuum, inquirat cathedram tuam,et in novissimo agnosces verba mea,et in sermonibus meis stimuleris.</span> <span class="verse"><a name="13">13</a>Quis miserebitur incantatori a serpente percusso,et omnibus qui appropiant bestiis ?et sic qui comitatur cum viro iniquo,et obvolutus est in peccatis ejus.</span> <span class="verse"><a name="14">14</a>Una hora tecum permanebit :si autem declinaveris, non supportabit.</span> <span class="verse"><a name="15">15</a>In labiis suis indulcat inimicus,et in corde suo insidiatur ut subvertat te in foveam.</span> <span class="verse"><a name="16">16</a>In oculis suis lacrimatur inimicus,et si invenerit tempus, non satiabitur sanguine.</span> <span class="verse"><a name="17">17</a>Et si incurrerint tibi mala,invenies eum illic priorem.</span> <span class="verse"><a name="18">18</a>In oculis suis lacrimatur inimicus,et quasi adjuvans suffodiet plantas tuas.</span> <span class="verse"><a name="19">19</a>Caput suum movebit, et plaudet manu,et multa susurrans commutabit vultum suum.]</span> </p></div</div></div></body></html>