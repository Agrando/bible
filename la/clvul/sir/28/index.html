<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/sir/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/sir">Sirach</a> &gt <strong>Chapter 28</strong></div><p><span class="verse"><a name="1">1</a>[Qui vindicari vult, a Domino inveniet vindictam,et peccata illius servans servabit.</span> <span class="verse"><a name="2">2</a>Relinque proximo tuo nocenti te,et tunc deprecanti tibi peccata solventur.</span> <span class="verse"><a name="3">3</a>Homo homini reservat iram,et a Deo qurit medelam :</span> <span class="verse"><a name="4">4</a>in hominem similem sibi non habet misericordiam,et de peccatis suis deprecatur.</span> <span class="verse"><a name="5">5</a>Ipse cum caro sit reservat iram,et propitiationem petit a Deo :quis exorabit pro delictis illius ?</span> <span class="verse"><a name="6">6</a>Memento novissimorum, et desine inimicari :</span> <span class="verse"><a name="7">7</a>tabitudo enim et mors imminent in mandatis ejus.</span> <span class="verse"><a name="8">8</a>Memorare timorem Dei,et non irascaris proximo.</span> <span class="verse"><a name="9">9</a>Memorare testamentum Altissimi,et despice ignorantiam proximi.</span> <span class="verse"><a name="10">10</a>Abstine te a lite,et minues peccata.</span> <span class="verse"><a name="11">11</a>Homo enim iracundus incendit litem,et vir peccator turbabit amicos,et in medio pacem habentium immittet inimicitiam.</span> <span class="verse"><a name="12">12</a>Secundum enim ligna silv sic ignis exardescit :et secundum virtutem hominis sic iracundia illius erit,et secundum substantiam suam exaltabit iram suam.</span> <span class="verse"><a name="13">13</a>Certamen festinatum incendit ignem,et lis festinans effundit sanguinem :et lingua testificans adducit mortem.</span> <span class="verse"><a name="14">14</a>Si sufflaveris in scintillam, quasi ignis exardebit :et si exspueris super illam, extinguetur :utraque ex ore proficiscuntur.]</span> <span class="verse"><a name="15">15</a>[Susurro et bilinguis maledictus,multos enim turbabit pacem habentes.</span> <span class="verse"><a name="16">16</a>Lingua tertia multos commovit,et dispersit illos de gente in gentem.</span> <span class="verse"><a name="17">17</a>Civitates muratas divitum destruxit,et domus magnatorum effodit.</span> <span class="verse"><a name="18">18</a>Virtutes populorum concidit,et gentes fortes dissolvit.</span> <span class="verse"><a name="19">19</a>Lingua tertia mulieres viratas ejecit,et privavit illas laboribus suis.</span> <span class="verse"><a name="20">20</a>Qui respicit illam non habebit requiem,nec habebit amicum in quo requiescat.</span> <span class="verse"><a name="21">21</a>Flagelli plaga livorem facit :plaga autem lingu comminuet ossa.</span> <span class="verse"><a name="22">22</a>Multi ceciderunt in ore gladii :sed non sic quasi qui interierunt per linguam suam.</span> <span class="verse"><a name="23">23</a>Beatus qui tectus est a lingua nequam,qui in iracundiam illius non transivit,et qui non attraxit jugum illius,et in vinculis ejus non est ligatus :</span> <span class="verse"><a name="24">24</a>jugum enim illius jugum ferreum est,et vinculum illius vinculum reum est ;</span> <span class="verse"><a name="25">25</a>mors illius mors nequissima :et utilis potius infernus quam illa.</span> <span class="verse"><a name="26">26</a>Perseverantia illius non permanebit,sed obtinebit vias injustorum,et in flamma sua non comburet justos.</span> <span class="verse"><a name="27">27</a>Qui relinquunt Deum incident in illam,et exardebit in illis, et non extinguetur,et immittetur in illos quasi leo,et quasi pardus ldet illos.</span> <span class="verse"><a name="28">28</a>Sepi aures tuas spinis :linguam nequam noli audire :et ori tuo facito ostia et seras.</span> <span class="verse"><a name="29">29</a>Aurum tuum et argentum tuum confla,et verbis tuis facito stateram,et frenos ori tuo rectos :</span> <span class="verse"><a name="30">30</a>et attende ne forte labaris in lingua,et cadas in conspectu inimicorum insidiantium tibi,et sit casus tuus insanabilis in mortem.]</span> </p></div</div></div></body></html>