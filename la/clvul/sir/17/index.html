<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/sir/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/sir">Sirach</a> &gt <strong>Chapter 17</strong></div><p><span class="verse"><a name="1">1</a>[Deus creavit de terra hominem,et secundum imaginem suam fecit illum :</span> <span class="verse"><a name="2">2</a>et iterum convertit illum in ipsam,et secundum se vestivit illum virtute.</span> <span class="verse"><a name="3">3</a>Numerum dierum et tempus dedit illi,et dedit illi potestatem eorum qu sunt super terram.</span> <span class="verse"><a name="4">4</a>Posuit timorem illius super omnem carnem,et dominatus est bestiarum et volatilium.</span> <span class="verse"><a name="5">5</a>Creavit ex ipso adjutorium simile sibi :consilium, et linguam, et oculos, et aures,et cor dedit illis excogitandi,et disciplina intellectus replevit illos.</span> <span class="verse"><a name="6">6</a>Creavit illis scientiam spiritus,sensu implevit cor illorum,et mala et bona ostendit illis.</span> <span class="verse"><a name="7">7</a>Posuit oculum suum super corda illorum,ostendere illis magnalia operum suorum :</span> <span class="verse"><a name="8">8</a>ut nomen sanctificationis collaudent,et gloriari in mirabilibus illius ;ut magnalia enarrent operum ejus.</span> <span class="verse"><a name="9">9</a>Addidit illis disciplinam,et legem vit hreditavit illos.</span> <span class="verse"><a name="10">10</a>Testamentum ternum constituit cum illis,et justitiam et judicia sua ostendit illis.</span> <span class="verse"><a name="11">11</a>Et magnalia honoris ejus vidit oculus illorum,et honorem vocis audierunt aures illorum.Et dixit illis : Attendite ab omni iniquo.</span> <span class="verse"><a name="12">12</a>Et mandavit illis unicuique de proximo suo.</span> <span class="verse"><a name="13">13</a>Vi illorum coram ipso sunt semper :non sunt abscons ab oculis ipsius.</span> <span class="verse"><a name="14">14</a>In unamquamque gentem prposuit rectorem :</span> <span class="verse"><a name="15">15</a>et pars Dei Isral facta est manifesta.</span> <span class="verse"><a name="16">16</a>Et omnia opera illorum velut sol in conspectu Dei :et oculi ejus sine intermissione inspicientes in viis eorum.</span> <span class="verse"><a name="17">17</a>Non sunt absconsa testamenta per iniquitatem illorum,et omnes iniquitates eorum in conspectu Dei.</span> <span class="verse"><a name="18">18</a>Eleemosyna viri quasi signaculum cum ipso,et gratiam hominis quasi pupillam conservabit.</span> <span class="verse"><a name="19">19</a>Et postea resurget,et retribuet illis retributionem, unicuique in caput ipsorum,et convertet in interiores partes terr.</span> <span class="verse"><a name="20">20</a>Pnitentibus autem dedit viam justiti,et confirmavit deficientes sustinere,et destinavit illis sortem veritatis.]</span> <span class="verse"><a name="21">21</a>[Convertere ad Dominum, et relinque peccata tua :</span> <span class="verse"><a name="22">22</a>precare ante faciem Domini, et minue offendicula.</span> <span class="verse"><a name="23">23</a>Revertere ad Dominum, et avertere ab injustitia tua,et nimis odito execrationem :</span> <span class="verse"><a name="24">24</a>et cognosce justitias et judicia Dei,et sta in sorte propositionis, et orationis altissimi Dei.</span> <span class="verse"><a name="25">25</a>In partes vade sculi sancti,cum vivis et dantibus confessionem Deo.</span> <span class="verse"><a name="26">26</a>Non demoreris in errore impiorum :ante mortem confitere :a mortuo, quasi nihil, perit confessio.</span> <span class="verse"><a name="27">27</a>Confiteberis vivens,vivus et sanus confiteberis :et laudabis Deum,et gloriaberis in miserationibus illius.</span> <span class="verse"><a name="28">28</a>Quam magna misericordia Domini,et propitiatio illius convertentibus ad se !</span> <span class="verse"><a name="29">29</a>Nec enim omnia possunt esse in hominibus,quoniam non est immortalis filius hominis,et in vanitate maliti placuerunt.</span> <span class="verse"><a name="30">30</a>Quid lucidius sole ?et hic deficiet ;aut quid nequius quam quod excogitavit caro et sanguis ?et hoc arguetur.</span> <span class="verse"><a name="31">31</a>Virtutem altitudinis cli ipse conspicit :et omnes homines terra et cinis.]</span> </p></div</div></div></body></html>