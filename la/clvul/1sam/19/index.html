<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1sam/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1sam">1 Samuel</a> &gt <strong>Chapter 19</strong></div><p><span class="verse"><a name="1">1</a>Locutus est autem Saul ad Jonathan filium suum, et ad omnes servos suos, ut occiderent David. Porro Jonathas filius Saul diligebat David valde :</span> <span class="verse"><a name="2">2</a>et indicavit Jonathas David, dicens : Qurit Saul pater meus occidere te : quapropter observa te, quso, mane : et manebis clam, et absconderis.</span> <span class="verse"><a name="3">3</a>Ego autem egrediens stabo juxta patrem meum in agro, ubicumque fueris : et ego loquar de te ad patrem meum, et quodcumque videro, nuntiabo tibi.</span> <span class="verse"><a name="4">4</a>Locutus est ergo Jonathas de David bona ad Saul patrem suum : dixitque ad eum : Ne pecces rex in servum tuum David, quia non peccavit tibi, et opera ejus bona sunt tibi valde.</span> <span class="verse"><a name="5">5</a>Et posuit animam suam in manu sua, et percussit Philisthum, et fecit Dominus salutem magnam universo Israli : vidisti, et ltatus es. Quare ergo peccas in sanguine innoxio, interficiens David, qui est absque culpa ?</span> <span class="verse"><a name="6">6</a>Quod cum audisset Saul, placatus voce Jonath, juravit : Vivit Dominus, quia non occidetur.</span> <span class="verse"><a name="7">7</a>Vocavit itaque Jonathas David, et indicavit ei omnia verba hc : et introduxit Jonathas David ad Saul, et fuit ante eum sicut fuerat heri et nudiustertius.</span> <span class="verse"><a name="8">8</a>Motum est autem rursum bellum : et egressus David, pugnavit adversum Philisthiim : percussitque eos plaga magna, et fugerunt a facie ejus.</span> <span class="verse"><a name="9">9</a>Et factus est spiritus Domini malus in Saul : sedebat autem in domo sua, et tenebat lanceam : porro David psallebat manu sua.</span> <span class="verse"><a name="10">10</a>Nisusque est Saul configere David lancea in pariete, et declinavit David a facie Saul : lancea autem casso vulnere perlata est in parietem, et David fugit, et salvatus est nocte illa.</span> <span class="verse"><a name="11">11</a>Misit ergo Saul satellites suos in domum David, ut custodirent eum, et interficeretur mane. Quod cum annuntiasset David Michol uxor sua, dicens : Nisi salvaveris te nocte hac, cras morieris :</span> <span class="verse"><a name="12">12</a>deposuit eum per fenestram. Porro ille abiit et aufugit, atque salvatus est.</span> <span class="verse"><a name="13">13</a>Tulit autem Michol statuam, et posuit eam super lectum, et pellem pilosam caprarum posuit ad caput ejus, et operuit eam vestimentis.</span> <span class="verse"><a name="14">14</a>Misit autem Saul apparitores, qui raperent David : et responsum est quod grotaret.</span> <span class="verse"><a name="15">15</a>Rursumque misit Saul nuntios ut viderent David, dicens : Afferte eum ad me in lecto, ut occidatur.</span> <span class="verse"><a name="16">16</a>Cumque venissent nuntii, inventum est simulacrum super lectum, et pellis caprarum ad caput ejus.</span> <span class="verse"><a name="17">17</a>Dixitque Saul ad Michol : Quare sic illusisti mihi, et dimisisti inimicum meum ut fugeret ? Et respondit Michol ad Saul : Quia ipse locutus est mihi : Dimitte me, alioquin interficiam te.</span> <span class="verse"><a name="18">18</a>David autem fugiens salvatus est, et venit ad Samuel in Ramatha, et nuntiavit ei omnia qu fecerat sibi Saul : et abierunt ipse et Samuel, et morati sunt in Najoth.</span> <span class="verse"><a name="19">19</a>Nuntiatum est autem Sauli a dicentibus : Ecce David in Najoth in Ramatha.</span> <span class="verse"><a name="20">20</a>Misit ergo Saul lictores, ut raperent David : qui cum vidissent cuneum prophetarum vaticinantium, et Samuelem stantem super eos, factus est etiam spiritus Domini in illis, et prophetare cperunt etiam ipsi.</span> <span class="verse"><a name="21">21</a>Quod cum nuntiatum esset Sauli, misit et alios nuntios : prophetaverunt autem et illi. Et rursum misit Saul tertios nuntios : qui et ipsi prophetaverunt. Et iratus iracundia Saul,</span> <span class="verse"><a name="22">22</a>abiit etiam ipse in Ramatha, et venit usque ad cisternam magnam qu est in Socho, et interrogavit, et dixit : In quo loco sunt Samuel et David ? Dictumque est ei : Ecce in Najoth sunt in Ramatha.</span> <span class="verse"><a name="23">23</a>Et abiit in Najoth in Ramatha, et factus est etiam super eum spiritus Domini, et ambulabat ingrediens, et prophetabat usque dum veniret in Najoth in Ramatha.</span> <span class="verse"><a name="24">24</a>Et expoliavit etiam ipse se vestimentis suis, et prophetavit cum ceteris coram Samuele, et cecidit nudus tota die illa et nocte. Unde et exivit proverbium : Num et Saul inter prophetas ?</span> </p></div</div></div></body></html>