<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1sam/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1sam">1 Samuel</a> &gt <strong>Chapter 16</strong></div><p><span class="verse"><a name="1">1</a>Dixitque Dominus ad Samuelem : Usquequo tu luges Saul, cum ego projecerim eum ne regnet super Isral ? Imple cornu tuum oleo, et veni, ut mittam te ad Isai Bethlehemitem : providi enim in filiis ejus mihi regem.</span> <span class="verse"><a name="2">2</a>Et ait Samuel : Quomodo vadam ? audiet enim Saul, et interficiet me. Et ait Dominus : Vitulum de armento tolles in manu tua, et dices : Ad immolandum Domino veni.</span> <span class="verse"><a name="3">3</a>Et vocabis Isai ad victimam, et ego ostendam tibi quid facias, et unges quemcumque monstravero tibi.</span> <span class="verse"><a name="4">4</a>Fecit ergo Samuel sicut locutus est ei Dominus. Venitque in Bethlehem, et admirati sunt seniores civitatis occurrentes ei : dixeruntque : Pacificusne est ingressus tuus ?</span> <span class="verse"><a name="5">5</a>Et ait : Pacificus : ad immolandum Domino veni : sanctificamini, et venite mecum ut immolem. Sanctificavit ergo Isai et filios ejus, et vocavit eos ad sacrificium.</span> <span class="verse"><a name="6">6</a>Cumque ingressi essent, vidit Eliab, et ait : Num coram Domino est christus ejus ?</span> <span class="verse"><a name="7">7</a>Et dixit Dominus ad Samuelem : Ne respicias vultum ejus, neque altitudinem statur ejus : quoniam abjeci eum, nec juxta intuitum hominis ego judico : homo enim videt ea qu parent, Dominus autem intuetur cor.</span> <span class="verse"><a name="8">8</a>Et vocavit Isai Abinadab, et adduxit eum coram Samuele. Qui dixit : Nec hunc elegit Dominus.</span> <span class="verse"><a name="9">9</a>Adduxit autem Isai Samma, de quo ait : Etiam hunc non elegit Dominus.</span> <span class="verse"><a name="10">10</a>Adduxit itaque Isai septem filios suos coram Samuele : et ait Samuel ad Isai : Non elegit Dominus ex istis.</span> <span class="verse"><a name="11">11</a>Dixitque Samuel ad Isai : Numquid jam completi sunt filii ? Qui respondit : Adhuc reliquus est parvulus, et pascit oves. Et ait Samuel ad Isai : Mitte, et adduc eum : nec enim discumbemus priusquam huc ille veniat.</span> <span class="verse"><a name="12">12</a>Misit ergo, et adduxit eum. Erat autem rufus, et pulcher aspectu, decoraque facie : et ait Dominus : Surge, unge eum : ipse est enim.</span> <span class="verse"><a name="13">13</a>Tulit ergo Samuel cornu olei, et unxit eum in medio fratrum ejus : et directus est spiritus Domini a die illa in David, et deinceps. Surgensque Samuel abiit in Ramatha.</span> <span class="verse"><a name="14">14</a>Spiritus autem Domini recessit a Saul, et exagitabat eum spiritus nequam a Domino.</span> <span class="verse"><a name="15">15</a>Dixeruntque servi Saul ad eum : Ecce spiritus Dei malus exagitat te.</span> <span class="verse"><a name="16">16</a>Jubeat dominus noster, et servi tui qui coram te sunt qurent hominem scientem psallere cithara, ut quando arripuerit te spiritus Domini malus, psallat manu sua, et levius feras.</span> <span class="verse"><a name="17">17</a>Et ait Saul ad servos suos : Providete ergo mihi aliquem bene psallentem, et adducite eum ad me.</span> <span class="verse"><a name="18">18</a>Et respondens unus de pueris, ait : Ecce vidi filium Isai Bethlehemitem scientem psallere, et fortissimum robore, et virum bellicosum, et prudentem in verbis, et virum pulchrum : et Dominus est cum eo.</span> <span class="verse"><a name="19">19</a>Misit ergo Saul nuntios ad Isai, dicens : Mitte ad me David filium tuum, qui est in pascuis.</span> <span class="verse"><a name="20">20</a>Tulit itaque Isai asinum plenum panibus, et lagenam vini, et hdum de capris unum, et misit per manum David filii sui Sauli.</span> <span class="verse"><a name="21">21</a>Et venit David ad Saul, et stetit coram eo : at ille dilexit eum nimis, et factus est ejus armiger.</span> <span class="verse"><a name="22">22</a>Misitque Saul ad Isai, dicens : Stet David in conspectu meo : invenit enim gratiam in oculis meis.</span> <span class="verse"><a name="23">23</a>Igitur quandocumque spiritus Domini malus arripiebat Saul, David tollebat citharam, et percutiebat manu sua, et refocillabatur Saul, et levius habebat : recedebat enim ab eo spiritus malus.</span> </p></div</div></div></body></html>