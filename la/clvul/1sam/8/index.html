<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1sam">1 Samuel</a> &gt <strong>Chapter 8</strong></div><p><span class="verse"><a name="1">1</a>Factum est autem cum senuisset Samuel, posuit filios suos judices Isral.</span> <span class="verse"><a name="2">2</a>Fuitque nomen filii ejus primogeniti Jol : et nomen secundi Abia, judicum in Bersabee.</span> <span class="verse"><a name="3">3</a>Et non ambulaverunt filii illius in viis ejus : sed declinaverunt post avaritiam, acceperuntque munera, et perverterunt judicium.</span> <span class="verse"><a name="4">4</a>Congregati ergo universi majores natu Isral, venerunt ad Samuelem in Ramatha.</span> <span class="verse"><a name="5">5</a>Dixeruntque ei : Ecce tu senuisti, et filii tui non ambulant in viis tuis : constitue nobis regem, ut judicet nos, sicut et univers habent nationes.</span> <span class="verse"><a name="6">6</a>Displicuit sermo in oculis Samuelis, eo quod dixissent : Da nobis regem, ut judicet nos. Et oravit Samuel ad Dominum.</span> <span class="verse"><a name="7">7</a>Dixit autem Dominus ad Samuelem : Audi vocem populi in omnibus qu loquuntur tibi : non enim te abjecerunt, sed me, ne regnem super eos.</span> <span class="verse"><a name="8">8</a>Juxta omnia opera sua qu fecerunt, a die qua eduxi eos de gypto usque ad diem hanc : sicut dereliquerunt me, et servierunt diis alienis, sic faciunt etiam tibi.</span> <span class="verse"><a name="9">9</a>Nunc ergo vocem eorum audi : verumtamen contestare eos, et prdic eis jus regis, qui regnaturus est super eos.</span> <span class="verse"><a name="10">10</a>Dixit itaque Samuel omnia verba Domini ad populum, qui petierat a se regem.</span> <span class="verse"><a name="11">11</a>Et ait : Hoc erit jus regis, qui imperaturus est vobis : filios vestros tollet, et ponet in curribus suis : facietque sibi equites et prcursores quadrigarum suarum,</span> <span class="verse"><a name="12">12</a>et constituet sibi tribunos, et centuriones, et aratores agrorum suorum, et messores segetum, et fabros armorum et curruum suorum.</span> <span class="verse"><a name="13">13</a>Filias quoque vestras faciet sibi unguentarias, et focarias, et panificas.</span> <span class="verse"><a name="14">14</a>Agros quoque vestros, et vineas, et oliveta optima tollet, et dabit servis suis.</span> <span class="verse"><a name="15">15</a>Sed et segetes vestras et vinearum reditus addecimabit, ut det eunuchis et famulis suis.</span> <span class="verse"><a name="16">16</a>Servos etiam vestros, et ancillas, et juvenes optimos, et asinos, auferet, et ponet in opere suo.</span> <span class="verse"><a name="17">17</a>Greges quoque vestros addecimabit, vosque eritis ei servi.</span> <span class="verse"><a name="18">18</a>Et clamabitis in die illa a facie regis vestri, quem elegistis vobis : et non exaudiet vos Dominus in die illa, quia petistis vobis regem.</span> <span class="verse"><a name="19">19</a>Noluit autem populus audire vocem Samuelis, sed dixerunt : Nequaquam : rex enim erit super nos,</span> <span class="verse"><a name="20">20</a>et erimus nos quoque sicut omnes gentes : et judicabit nos rex noster, et egredietur ante nos, et pugnabit bella nostra pro nobis.</span> <span class="verse"><a name="21">21</a>Et audivit Samuel omnia verba populi, et locutus est ea in auribus Domini.</span> <span class="verse"><a name="22">22</a>Dixit autem Dominus ad Samuelem : Audi vocem eorum, et constitue super eos regem. Et ait Samuel ad viros Isral : Vadat unusquisque in civitatem suam.</span> </p></div</div></div></body></html>