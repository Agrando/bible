<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1macc/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1macc">1 Maccabees</a> &gt <strong>Chapter 13</strong></div><p><span class="verse"><a name="1">1</a>Et audivit Simon quod congregavit Tryphon exercitum copiosum ut veniret in terram Juda, et attereret eam.</span> <span class="verse"><a name="2">2</a>Videns quia in tremore populus est, et in timore, ascendit Jerusalem, et congregavit populum :</span> <span class="verse"><a name="3">3</a>et adhortans dixit : Vos scitis quanta ego, et fratres mei, et domus patris mei, fecimus pro legibus et pro sanctis, prlia, et angustias quales vidimus :</span> <span class="verse"><a name="4">4</a>horum gratia perierunt fratres mei omnes propter Isral, et relictus sum ego solus.</span> <span class="verse"><a name="5">5</a>Et nunc non mihi contingat parcere anim me in omni tempore tribulationis : non enim melior sum fratribus meis.</span> <span class="verse"><a name="6">6</a>Vindicabo itaque gentem meam, et sancta, natos quoque nostros, et uxores : quia congregat sunt univers gentes conterere nos inimiciti gratia.</span> <span class="verse"><a name="7">7</a>Et accensus est spiritus populi simul ut audivit sermones istos :</span> <span class="verse"><a name="8">8</a>et responderunt voce magna, dicentes : Tu es dux noster loco Jud, et Jonath fratris tui :</span> <span class="verse"><a name="9">9</a>pugna prlium nostrum : et omnia, qucumque dixeris nobis, faciemus.</span> <span class="verse"><a name="10">10</a>Et congregans omnes viros bellatores, acceleravit consummare universos muros Jerusalem, et munivit eam in gyro.</span> <span class="verse"><a name="11">11</a>Et misit Jonathan filium Absalomi, et cum eo exercitum novum in Joppen, et ejectis his qui erant in ea, remansit illic ipse.</span> <span class="verse"><a name="12">12</a>Et movit Tryphon a Ptolemaida cum exercitu multo, ut veniret in terram Juda, et Jonathas cum eo in custodia.</span> <span class="verse"><a name="13">13</a>Simon autem applicuit in Addus contra faciem campi.</span> <span class="verse"><a name="14">14</a>Et ut cognovit Tryphon quia surrexit Simon loco fratris sui Jonath, et quia commissurus esset cum eo prlium, misit ad eum legatos,</span> <span class="verse"><a name="15">15</a>dicens : Pro argento, quod debebat frater tuus Jonathas in ratione regis propter negotia qu habuit, detinuimus eum.</span> <span class="verse"><a name="16">16</a>Et nunc mitte argenti talenta centum, et duos filios ejus obsides, ut non dimissus fugiat a nobis, et remittemus eum.</span> <span class="verse"><a name="17">17</a>Et cognovit Simon quia cum dolo loqueretur secum : jussit tamen dari argentum et pueros, ne inimicitiam magnam sumeret ad populum Isral, dicentem :</span> <span class="verse"><a name="18">18</a>Quia non misit ei argentum, et pueros, propterea periit.</span> <span class="verse"><a name="19">19</a>Et misit pueros, et centum talenta : et mentitus est, et non dimisit Jonathan.</span> <span class="verse"><a name="20">20</a>Et post hc venit Tryphon intra regionem, ut contereret eam : et gyraverunt per viam qu ducit Ador : et Simon et castra ejus ambulabant in omnem locum quocumque ibant.</span> <span class="verse"><a name="21">21</a>Qui autem in arce erant, miserunt ad Tryphonem legatos, ut festinaret venire per desertum, et mitteret illis alimonias.</span> <span class="verse"><a name="22">22</a>Et paravit Tryphon omnem equitatum, ut veniret illa nocte : erat autem nix multa valde, et non venit in Galaaditim.</span> <span class="verse"><a name="23">23</a>Et cum appropinquasset Bascaman, occidit Jonathan et filios ejus illic.</span> <span class="verse"><a name="24">24</a>Et convertit Tryphon, et abiit in terram suam.</span> <span class="verse"><a name="25">25</a>Et misit Simon, et accepit ossa Jonath fratris sui, et sepelivit ea in Modin civitate patrum ejus.</span> <span class="verse"><a name="26">26</a>Et planxerunt eum omnis Isral planctu magno, et luxerunt eum dies multos.</span> <span class="verse"><a name="27">27</a>Et dificavit Simon super sepulchrum patris sui et fratrum suorum dificium altum visu, lapide polito retro et ante.</span> <span class="verse"><a name="28">28</a>Et statuit septem pyramidas, unam contra unam, patri et matri, et quatuor fratribus :</span> <span class="verse"><a name="29">29</a>et his circumposuit columnas magnas : et super columnas arma, ad memoriam ternam : et juxta arma naves sculptas, qu viderentur ab omnibus navigantibus mare :</span> <span class="verse"><a name="30">30</a>hoc est sepulchrum, quod fecit in Modin usque in hunc diem.</span> <span class="verse"><a name="31">31</a>Tryphon autem cum iter faceret cum Antiocho rege adolescente, dolo occidit eum :</span> <span class="verse"><a name="32">32</a>et regnavit loco ejus, et imposuit sibi diadema Asi, et fecit plagam magnam in terra.</span> <span class="verse"><a name="33">33</a>Et dificavit Simon prsidia Jud, muniens ea turribus excelsis, et muris magnis, et portis, et seris : et posuit alimenta in munitionibus.</span> <span class="verse"><a name="34">34</a>Et elegit Simon viros, et misit ad Demetrium regem ut faceret remissionem regioni : quia actus omnes Tryphonis per direptionem fuerant gesti.</span> <span class="verse"><a name="35">35</a>Et Demetrius rex ad verba ista respondit ei, et scripsit epistolam talem :</span> <span class="verse"><a name="36">36</a>Rex Demetrius Simoni summo sacerdoti et amico regum, et senioribus, et genti Judorum, salutem.</span> <span class="verse"><a name="37">37</a>Coronam auream, et bahem, quam misistis, suscepimus : et parati sumus facere vobiscum pacem magnam, et scribere prpositis regis remittere vobis qu indulsimus.</span> <span class="verse"><a name="38">38</a>Qucumque enim constituimus, vobis constant : munitiones, quas dificastis, vobis sint :</span> <span class="verse"><a name="39">39</a>remittimus quoque ignorantias et peccata usque in hodiernum diem, et coronam quam debebatis : et si quid aliud erat tributarium in Jerusalem, jam non sit tributarium.</span> <span class="verse"><a name="40">40</a>Et si qui ex vobis apti sunt conscribi inter nostros, conscribantur, et sit inter nos pax.</span> <span class="verse"><a name="41">41</a>Anno centesimo septuagesimo, ablatum est jugum gentium ab Isral.</span> <span class="verse"><a name="42">42</a>Et cpit populus Isral scribere in tabulis, et gestis publicis, anno primo sub Simone summo sacerdote, magno duce, et principe Judorum.</span> <span class="verse"><a name="43">43</a>In diebus illis applicuit Simon ad Gazam, et circumdedit eam castris, et fecit machinas, et applicuit ad civitatem, et percussit turrem unam, et comprehendit eam.</span> <span class="verse"><a name="44">44</a>Et eruperant qui erant intra machinam in civitatem, et factus est motus magnus in civitate.</span> <span class="verse"><a name="45">45</a>Et ascenderunt qui erant in civitate cum uxoribus et filiis supra murum, scissis tunicis suis, et clamaverunt voce magna, postulantes a Simone dextras sibi dari,</span> <span class="verse"><a name="46">46</a>et dixerunt : Non nobis reddas secundum malitias nostras, sed secundum misericordias tuas.</span> <span class="verse"><a name="47">47</a>Et flexus Simon, non debellavit eos : ejecit tamen eos de civitate, et mundavit des in quibus fuerant simulacra, et tunc intravit in eam cum hymnis benedicens Dominum :</span> <span class="verse"><a name="48">48</a>et ejecta ab ea omni immunditia, collocavit in ea viros qui legem facerent : et munivit eam, et fecit sibi habitationem.</span> <span class="verse"><a name="49">49</a>Qui autem erant in arce Jerusalem, prohibebantur egredi et ingredi regionem, et emere ac vendere : et esurierunt valde, et multi ex eis fame perierunt,</span> <span class="verse"><a name="50">50</a>et clamaverunt ad Simonem ut dextras acciperent : et dedit illis : et ejecit eos inde, et mundavit arcem a contaminationibus :</span> <span class="verse"><a name="51">51</a>et intraverunt in eam tertia et vigesima die secundi mensis, anno centesimo septuagesimo primo, cum laude, et ramis palmarum, et cinyris, et cymbalis, et nablis, et hymnis, et canticis, quia contritus est inimicus magnus ex Isral.</span> <span class="verse"><a name="52">52</a>Et constituit ut omnibus annis agerentur dies hi cum ltitia.</span> <span class="verse"><a name="53">53</a>Et munivit montem templi, qui erat secus arcem, et habitavit ibi ipse, et qui cum eo erant.</span> <span class="verse"><a name="54">54</a>Et vidit Simon Joannem filium suum, quod fortis prlii vir esset : et posuit eum ducem virtutum universarum : et habitavit in Gazaris.</span> </p></div</div></div></body></html>