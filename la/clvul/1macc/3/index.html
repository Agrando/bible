<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1macc/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1macc">1 Maccabees</a> &gt <strong>Chapter 3</strong></div><p><span class="verse"><a name="1">1</a>Et surrexit Judas, qui vocabatur Machabus, filius ejus, pro eo :</span> <span class="verse"><a name="2">2</a>et adjuvabant eum omnes fratres ejus, et universi qui se conjunxerant patri ejus, et prliabantur prlium Isral cum ltitia.</span> <span class="verse"><a name="3">3</a>[Et dilatavit gloriam populo suo,et induit se loricam sicut gigas,et succinxit se arma bellica sua in prliis,et protegebat castra gladio suo.</span> <span class="verse"><a name="4">4</a>Similis factus est leoni in operibus suis,et sicut catulus leonis rugiens in venatione.</span> <span class="verse"><a name="5">5</a>Et persecutus est iniquos perscrutans eos :et qui conturbabant populum suum, eos succendit flammis :</span> <span class="verse"><a name="6">6</a>et repulsi sunt inimici ejus pr timore ejus,et omnes operarii iniquitatis conturbati sunt :et directa est salus in manu ejus.</span> <span class="verse"><a name="7">7</a>Et exacerbabat reges multos,et ltificabat Jacob in operibus suis,et in sculum memoria ejus in benedictione.</span> <span class="verse"><a name="8">8</a>Et perambulavit civitates Juda,et perdidit impios ex eis,et avertit iram ab Isral.</span> <span class="verse"><a name="9">9</a>Et nominatus est usque ad novissimum terr,et congregavit pereuntes.]</span> <span class="verse"><a name="10">10</a>Et congregavit Apollonius gentes, et a Samaria virtutem multam et magnam ad bellandum contra Isral.</span> <span class="verse"><a name="11">11</a>Et cognovit Judas, et exiit obviam illi : et percussit, et occidit illum : et ceciderunt vulnerati multi, et reliqui fugerunt.</span> <span class="verse"><a name="12">12</a>Et accepit spolia eorum : et gladium Apollonii abstulit Judas, et erat pugnans in eo omnibus diebus.</span> <span class="verse"><a name="13">13</a>Et audivit Seron princeps exercitus Syri, quod congregavit Judas congregationem fidelium, et ecclesiam secum,</span> <span class="verse"><a name="14">14</a>et ait : Faciam mihi nomen, et glorificabor in regno, et debellabo Judam, et eos qui cum ipso sunt, qui spernebant verbum regis.</span> <span class="verse"><a name="15">15</a>Et prparavit se : et ascenderunt cum eo castra impiorum fortes auxiliarii ut facerent vindictam in filios Isral.</span> <span class="verse"><a name="16">16</a>Et appropinquaverunt usque ad Bethoron : et exivit Judas obviam illi cum paucis.</span> <span class="verse"><a name="17">17</a>Ut autem viderunt exercitum venientem sibi obviam, dixerunt Jud : Quomodo poterimus pauci pugnare contra multitudinem tantam, et tam fortem, et nos fatigati sumus jejunio hodie ?</span> <span class="verse"><a name="18">18</a>Et ait Judas : Facile est concludi multos in manus paucorum : et non est differentia in conspectu Dei cli liberare in multis, et in paucis :</span> <span class="verse"><a name="19">19</a>quoniam non in multitudine exercitus victoria belli, sed de clo fortitudo est.</span> <span class="verse"><a name="20">20</a>Ipsi veniunt ad nos in multitudine contumaci, et superbia, ut disperdant nos, et uxores nostras, et filios nostros, et ut spolient nos :</span> <span class="verse"><a name="21">21</a>nos vero pugnabimus pro animabus nostris, et legibus nostris :</span> <span class="verse"><a name="22">22</a>et ipse Dominus conteret eos ante faciem nostram : vos autem ne timueritis eos.</span> <span class="verse"><a name="23">23</a>Ut cessavit autem loqui, insiluit in eos subito : et contritus est Seron et exercitus ejus in conspectu ipsius :</span> <span class="verse"><a name="24">24</a>et persecutus est eum in descensu Bethoron usque in campum, et ceciderunt ex eis octingenti viri, reliqui autem fugerunt in terram Philisthiim.</span> <span class="verse"><a name="25">25</a>Et cecidit timor Jud ac fratrum ejus, et formido super omnes gentes in circuitu eorum :</span> <span class="verse"><a name="26">26</a>et pervenit ad regem nomen ejus, et de prliis Jud narrabant omnes gentes.</span> <span class="verse"><a name="27">27</a>Ut audivit autem rex Antiochus sermones istos, iratus est animo : et misit, et congregavit exercitum universi regni sui, castra fortia valde :</span> <span class="verse"><a name="28">28</a>et aperuit rarium suum, et dedit stipendia exercitui in annum : et mandavit illis ut essent parati ad omnia.</span> <span class="verse"><a name="29">29</a>Et vidit quod defecit pecunia de thesauris suis, et tributa regionis modica propter dissensionem et plagam quam fecit in terra, ut tolleret legitima, qu erant a primis diebus :</span> <span class="verse"><a name="30">30</a>et timuit ne non haberet ut semel et bis, in sumptus et donaria, qu dederat ante larga manu : et abundaverat super reges qui ante eum fuerant.</span> <span class="verse"><a name="31">31</a>Et consternatus erat animo valde, et cogitavit ire in Persidem, et accipere tributa regionum, et congregare argentum multum.</span> <span class="verse"><a name="32">32</a>Et reliquit Lysiam hominem nobilem de genere regali, super negotia regia, a flumine Euphrate usque ad flumen gypti,</span> <span class="verse"><a name="33">33</a>et ut nutriret Antiochum filium suum, donec rediret.</span> <span class="verse"><a name="34">34</a>Et tradidit ei medium exercitum, et elephantos : et mandavit ei de omnibus qu volebat, et de inhabitantibus Judam, et Jerusalem :</span> <span class="verse"><a name="35">35</a>et ut mitteret ad eos exercitum ad conterendam et extirpandam virtutem Isral, et reliquias Jerusalem, et auferendam memoriam eorum de loco :</span> <span class="verse"><a name="36">36</a>et ut constitueret habitatores filios alienigenas in omnibus finibus eorum, et sorte distribueret terram eorum.</span> <span class="verse"><a name="37">37</a>Et rex assumpsit partem exercitus residui, et exivit ab Antiochia civitate regni sui anno centesimo et quadragesimo septimo : et transfretavit Euphraten flumen, et perambulabat superiores regiones.</span> <span class="verse"><a name="38">38</a>Et elegit Lysias Ptolemum filium Dorymini, et Nicanorem, et Gorgiam, viros potentes ex amicis regis :</span> <span class="verse"><a name="39">39</a>et misit cum eis quadraginta millia virorum, et septem millia equitum, ut venirent in terram Juda, et disperderent eam secundum verbum regis.</span> <span class="verse"><a name="40">40</a>Et processerunt cum universa virtute sua, et venerunt, et applicuerunt Emmaum in terra campestri.</span> <span class="verse"><a name="41">41</a>Et audierunt mercatores regionum nomen eorum : et acceperunt argentum, et aurum multum valde, et pueros, et venerunt in castra ut acciperent filios Isral in servos, et additi sunt ad eos exercitus Syri, et terr alienigenarum.</span> <span class="verse"><a name="42">42</a>Et vidit Judas et fratres ejus, quia multiplicata sunt mala, et exercitus applicabant ad fines eorum : et cognoverunt verba regis, qu mandavit populo facere in interitum et consummationem :</span> <span class="verse"><a name="43">43</a>et dixerunt unusquisque ad proximum suum : Erigamus dejectionem populi nostri, et pugnemus pro populo nostro, et sanctis nostris.</span> <span class="verse"><a name="44">44</a>Et congregatus est conventus ut essent parati in prlium, et ut orarent et peterent misericordiam et miserationes.</span> <span class="verse"><a name="45">45</a>Et Jerusalem non habitabatur, sed erat sicut desertum : non erat qui ingrederetur et egrederetur de natis ejus. Et sanctum conculcabatur : et filii alienigenarum erant in arce ; ibi erat habitatio gentium : et ablata est voluptas a Jacob, et defecit ibi tibia et cithara.</span> <span class="verse"><a name="46">46</a>Et congregati sunt, et venerunt in Maspha contra Jerusalem, quia locus orationis erat in Maspha ante in Isral.</span> <span class="verse"><a name="47">47</a>Et jejunaverunt illa die, et induerunt se ciliciis, et cinerem imposuerunt capiti suo, et disciderunt vestimenta sua :</span> <span class="verse"><a name="48">48</a>et expanderunt libros legis, de quibus scrutabantur gentes similitudinem simulacrorum suorum :</span> <span class="verse"><a name="49">49</a>et attulerunt ornamenta sacerdotalia, et primitias, et decimas : et suscitaverunt Nazaros, qui impleverant dies,</span> <span class="verse"><a name="50">50</a>et clamaverunt voce magna in clum, dicentes : Quid faciemus istis, et quo eos ducemus ?</span> <span class="verse"><a name="51">51</a>et sancta tua conculcata sunt, et contaminata sunt, et sacerdotes tui facti sunt in luctum, et in humilitatem :</span> <span class="verse"><a name="52">52</a>et ecce nationes convenerunt adversum nos ut nos disperdant : tu scis qu cogitant in nos.</span> <span class="verse"><a name="53">53</a>Quomodo poterimus subsistere ante faciem eorum, nisi tu, Deus, adjuves nos ?</span> <span class="verse"><a name="54">54</a>Et tubis exclamaverunt voce magna.</span> <span class="verse"><a name="55">55</a>Et post hc constituit Judas duces populi, tribunos, et centuriones, et pentacontarchos, et decuriones.</span> <span class="verse"><a name="56">56</a>Et dixit his, qui dificabant domos, et sponsabant uxores, et plantabant vineas, et formidolosis, ut redirent unusquisque in domum suam secundum legem.</span> <span class="verse"><a name="57">57</a>Et moverunt castra, et collocaverunt ad austrum Emmaum.</span> <span class="verse"><a name="58">58</a>Et ait Judas : Accingimini, et estote filii potentes, et estote parati in mane, ut pugnetis adversus nationes has qu convenerunt adversus nos disperdere nos, et sancta nostra :</span> <span class="verse"><a name="59">59</a>quoniam melius est nos mori in bello, quam videre mala gentis nostr, et sanctorum.</span> <span class="verse"><a name="60">60</a>Sicut autem fuerit voluntas in clo, sic fiat.</span> </p></div</div></div></body></html>