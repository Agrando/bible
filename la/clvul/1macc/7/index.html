<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/1macc/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/1macc">1 Maccabees</a> &gt <strong>Chapter 7</strong></div><p><span class="verse"><a name="1">1</a>Anno centesimo quinquagesimo primo, exiit Demetrius Seleuci filius ab urbe Roma, et ascendit cum paucis viris in civitatem maritimam, et regnavit illic.</span> <span class="verse"><a name="2">2</a>Et factum est, ut ingressus est domum regni patrum suorum, comprehendit exercitus Antiochum et Lysiam, ut adducerent eos ad eum.</span> <span class="verse"><a name="3">3</a>Et res ei innotuit, et ait : Nolite mihi ostendere faciem eorum.</span> <span class="verse"><a name="4">4</a>Et occidit eos exercitus. Et sedit Demetrius super sedem regni sui.</span> <span class="verse"><a name="5">5</a>Et venerunt ad eum viri iniqui et impii ex Isral : et Alcimus dux eorum, qui volebat fieri sacerdos.</span> <span class="verse"><a name="6">6</a>Et accusaverunt populum apud regem, dicentes : Perdidit Judas et fratres ejus omnes amicos tuos, et nos dispersit de terra nostra.</span> <span class="verse"><a name="7">7</a>Nunc ergo mitte virum, cui credis, ut eat, et videat exterminium omne quod fecit nobis, et regionibus regis : et puniat omnes amicos ejus, et adjutores eorum.</span> <span class="verse"><a name="8">8</a>Et elegit rex ex amicis suis Bacchidem, qui dominabatur trans flumen magnum in regno, et fidelem regi : et misit eum,</span> <span class="verse"><a name="9">9</a>ut videret exterminium quod fecit Judas : sed et Alcimum impium constituit in sacerdotium, et mandavit ei facere ultionem in filios Isral.</span> <span class="verse"><a name="10">10</a>Et surrexerunt, et venerunt cum exercitu magno in terram Juda : et miserunt nuntios, et locuti sunt ad Judam et ad fratres ejus verbis pacificis in dolo.</span> <span class="verse"><a name="11">11</a>Et non intenderunt sermonibus eorum : viderunt enim quia venerunt cum exercitu magno.</span> <span class="verse"><a name="12">12</a>Et convenerunt ad Alcimum et Bacchidem congregatio scribarum requirere qu justa sunt :</span> <span class="verse"><a name="13">13</a>et primi, Assidi qui erant in filiis Isral : et exquirebant ab eis pacem.</span> <span class="verse"><a name="14">14</a>Dixerunt enim : Homo sacerdos de semine Aaron venit ; non decipiet nos :</span> <span class="verse"><a name="15">15</a>et locutus est cum eis verba pacifica, et juravit illis, dicens : Non inferemus vobis malum, neque amicis vestris.</span> <span class="verse"><a name="16">16</a>Et crediderunt ei : et comprehendit ex eis sexaginta viros, et occidit eos in una die, secundum verbum quod scriptum est :</span> <span class="verse"><a name="17">17</a>Carnes sanctorum tuorum, et sanguinem ipsorum effuderunt in circuitu Jerusalem, et non erat qui sepeliret.</span> <span class="verse"><a name="18">18</a>Et incubuit timor et tremor in omnem populum : quia dixerunt : Non est veritas, et judicium in eis : transgressi sunt enim constitutum, et jusjurandum quod juraverunt.</span> <span class="verse"><a name="19">19</a>Et movit Bacchides castra ab Jerusalem, et applicuit in Bethzecha : et misit, et comprehendit multos ex eis qui a se effugerant : et quosdam de populo mactavit, et in puteum magnum projecit.</span> <span class="verse"><a name="20">20</a>Et commisit regionem Alcimo, et reliquit cum eo auxilium in adjutorium ipsi. Et abiit Bacchides ad regem :</span> <span class="verse"><a name="21">21</a>et satis agebat Alcimus pro principatu sacerdotii sui :</span> <span class="verse"><a name="22">22</a>et convenerunt ad eum omnes, qui perturbabant populum suum, et obtinuerunt terram Juda, et fecerunt plagam magnam in Isral.</span> <span class="verse"><a name="23">23</a>Et vidit Judas omnia mala qu fecit Alcimus et qui cum eo erant filiis Isral, multo plus quam gentes :</span> <span class="verse"><a name="24">24</a>et exiit in omnes fines Jud in circuitu, et fecit vindictam in viros desertores, et cessaverunt ultra exire in regionem.</span> <span class="verse"><a name="25">25</a>Vidit autem Alcimus quod prvaluit Judas et qui cum eo erant, et cognovit quia non potest sustinere eos : et regressus est ad regem, et accusavit eos multis criminibus.</span> <span class="verse"><a name="26">26</a>Et misit rex Nicanorem, unum ex principibus suis nobilioribus, qui erat inimicitias exercens contra Isral : et mandavit ei evertere populum.</span> <span class="verse"><a name="27">27</a>Et venit Nicanor in Jerusalem cum exercitu magno, et misit ad Judam et ad fratres ejus verbis pacificis cum dolo,</span> <span class="verse"><a name="28">28</a>dicens : Non sit pugna inter me et vos : veniam cum viris paucis, ut videam facies vestras cum pace.</span> <span class="verse"><a name="29">29</a>Et venit ad Judam, et salutaverunt se invicem pacifice : et hostes parati erant rapere Judam.</span> <span class="verse"><a name="30">30</a>Et innotuit sermo Jud quoniam cum dolo venerat ad eum : et conterritus est ab eo, et amplius noluit videre faciem ejus.</span> <span class="verse"><a name="31">31</a>Et cognovit Nicanor quoniam denudatum est consilium ejus : et exivit obviam Jud in pugnam juxta Capharsalama.</span> <span class="verse"><a name="32">32</a>Et ceciderunt de Nicanoris exercitu fere quinque millia viri, et fugerunt in civitatem David.</span> <span class="verse"><a name="33">33</a>Et post hc verba ascendit Nicanor in montem Sion : et exierunt de sacerdotibus populi salutare eum in pace, et demonstrare ei holocautomata, qu offerebantur pro rege.</span> <span class="verse"><a name="34">34</a>Et irridens sprevit eos, et polluit : et locutus est superbe,</span> <span class="verse"><a name="35">35</a>et juravit cum ira, dicens : Nisi traditus fuerit Judas et exercitus ejus in manus meas, continuo cum regressus fuero in pace, succendam domum istam. Et exiit cum ira magna.</span> <span class="verse"><a name="36">36</a>Et intraverunt sacerdotes, et steterunt ante faciem altaris et templi, et flentes dixerunt :</span> <span class="verse"><a name="37">37</a>Tu, Domine, elegisti domum istam ad invocandum nomen tuum in ea, ut esset domus orationis et obsecrationis populo tuo :</span> <span class="verse"><a name="38">38</a>fac vindictam in homine isto et exercitu ejus, et cadant in gladio : memento blasphemias eorum, et ne dederis eis ut permaneant.</span> <span class="verse"><a name="39">39</a>Et exiit Nicanor ab Jerusalem, et castra applicuit ad Bethoron : et occurrit illi exercitus Syri.</span> <span class="verse"><a name="40">40</a>Et Judas applicuit in Adarsa cum tribus millibus viris : et oravit Judas, et dixit :</span> <span class="verse"><a name="41">41</a>Qui missi erant a rege Sennacherib, Domine, quia blasphemaverunt te, exiit angelus, et percussit ex eis centum octoginta quinque millia :</span> <span class="verse"><a name="42">42</a>sic contere exercitum istum in conspectu nostro hodie : et sciant ceteri quia male locutus est super sancta tua : et judica illum secundum malitiam illius.</span> <span class="verse"><a name="43">43</a>Et commiserunt exercitus prlium tertiadecima die mensis Adar : et contrita sunt castra Nicanoris, et cecidit ipse primus in prlio.</span> <span class="verse"><a name="44">44</a>Ut autem vidit exercitus ejus quia cecidisset Nicanor, projecerunt arma sua, et fugerunt :</span> <span class="verse"><a name="45">45</a>et persecuti sunt eos viam unius diei ab Adazer usquequo veniatur in Gazara, et tubis cecinerunt post eos cum significationibus :</span> <span class="verse"><a name="46">46</a>et exierunt de omnibus castellis Jud in circuitu, et ventilabant eos cornibus, et convertebantur iterum ad eos, et ceciderunt omnes gladio, et non est relictus ex eis nec unus.</span> <span class="verse"><a name="47">47</a>Et acceperunt spolia eorum in prdam : et caput Nicanoris amputaverunt, et dexteram ejus, quam extenderat superbe, et attulerunt, et suspenderunt contra Jerusalem.</span> <span class="verse"><a name="48">48</a>Et ltatus est populus valde, et egerunt diem illam in ltitia magna.</span> <span class="verse"><a name="49">49</a>Et constituit agi omnibus annis diem istam tertiadecima die mensis Adar.</span> <span class="verse"><a name="50">50</a>Et siluit terra Juda dies paucos.</span> </p></div</div></div></body></html>