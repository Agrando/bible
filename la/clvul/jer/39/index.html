<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/jer/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/jer">Jeremiah</a> &gt <strong>Chapter 39</strong></div><p><span class="verse"><a name="1">1</a>Anno nono Sedeci regis Juda, mense decimo, venit Nabuchodonosor rex Babylonis, et omnis exercitus ejus, ad Jerusalem, et obsidebant eam.</span> <span class="verse"><a name="2">2</a>Undecimo autem anno Sedeci, mense quarto, quinta mensis, aperta est civitas :</span> <span class="verse"><a name="3">3</a>et ingressi sunt omnes principes regis Babylonis, et sederunt in porta media : Neregel, Sereser, Semegarnabu, Sarsachim, Rabsares, Neregel, Sereser, Rebmag, et omnes reliqui principes regis Babylonis.</span> <span class="verse"><a name="4">4</a>Cumque vidisset eos Sedecias rex Juda, et omnes viri bellatores, fugerunt : et egressi sunt nocte de civitate per viam horti regis, et per portam qu erat inter duos muros, et egressi sunt ad viam deserti.</span> <span class="verse"><a name="5">5</a>Persecutus est autem eos exercitus Chaldorum, et comprehenderunt Sedeciam in campo solitudinis Jerichontin, et captum adduxerunt ad Nabuchodonosor regem Babylonis, in Reblatha, qu est in terra Emath : et locutus est ad eum judicia.</span> <span class="verse"><a name="6">6</a>Et occidit rex Babylonis filios Sedeci in Reblatha, in oculis ejus : et omnes nobiles Juda occidit rex Babylonis.</span> <span class="verse"><a name="7">7</a>Oculos quoque Sedeci eruit, et vinxit eum compedibus ut duceretur in Babylonem.</span> <span class="verse"><a name="8">8</a>Domum quoque regis et domum vulgi succenderunt Chaldi igni, et murum Jerusalem subverterunt.</span> <span class="verse"><a name="9">9</a>Et reliquias populi qui remanserant in civitate, et perfugas qui transfugerant ad eum, et superfluos vulgi qui remanserant, transtulit Nabuzardan, magister militum, in Babylonem.</span> <span class="verse"><a name="10">10</a>Et de plebe pauperum, qui nihil penitus habebant, dimisit Nabuzardan, magister militum, in terra Juda, et dedit eis vineas et cisternas in die illa.</span> <span class="verse"><a name="11">11</a>Prceperat autem Nabuchodonosor rex Babylonis de Jeremia Nabuzardan, magistro militum, dicens :</span> <span class="verse"><a name="12">12</a>Tolle illum, et pone super eum oculos tuos, nihilque ei mali facias : sed ut voluerit, sic facias ei.</span> <span class="verse"><a name="13">13</a>Misit ergo Nabuzardan princeps militi, et Nabusezban, et Rabsares, et Neregel, et Sereser, et Rebmag, et omnes optimates regis Babylonis,</span> <span class="verse"><a name="14">14</a>miserunt, et tulerunt Jeremiam de vestibulo carceris, et tradiderunt eum Godoli filio Ahicam filii Saphan, ut intraret in domum, et habitaret in populo.</span> <span class="verse"><a name="15">15</a>Ad Jeremiam autem factus fuerat sermo Domini, cum clausus esset in vestibulo carceris, dicens :</span> <span class="verse"><a name="16">16</a>Vade, et dic Abdemelech thiopi, dicens : Hc dicit Dominus exercituum, Deus Isral : Ecce ego inducam sermones meos super civitatem hanc in malum, et non in bonum, et erunt in conspectu tuo in die illa.</span> <span class="verse"><a name="17">17</a>Et liberabo te in die illa, ait Dominus, et non traderis in manus virorum quos tu formidas :</span> <span class="verse"><a name="18">18</a>sed eruens liberabo te, et gladio non cades, sed erit tibi anima tua in salutem, quia in me habuisti fiduciam, ait Dominus.</span> </p></div</div></div></body></html>