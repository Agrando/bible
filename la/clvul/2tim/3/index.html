<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/2tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/2tim">2 Timothy</a> &gt <strong>Chapter 3</strong></div><p><span class="verse"><a name="1">1</a>Hoc autem scito, quod in novissimis diebus instabunt tempora periculosa :</span> <span class="verse"><a name="2">2</a>erunt homines seipsos amantes, cupidi, elati, superbi, blasphemi, parentibus non obedientes, ingrati, scelesti,</span> <span class="verse"><a name="3">3</a>sine affectione, sine pace, criminatores, incontinentes, immites, sine benignitate,</span> <span class="verse"><a name="4">4</a>proditores, protervi, tumidi, et voluptatum amatores magis quam Dei :</span> <span class="verse"><a name="5">5</a>habentes speciem quidem pietatis, virtutem autem ejus abnegantes. Et hos devita :</span> <span class="verse"><a name="6">6</a>ex his enim sunt qui penetrant domos, et captivas ducunt mulierculas oneratas peccatis, qu ducuntur variis desideriis :</span> <span class="verse"><a name="7">7</a>semper discentes, et numquam ad scientiam veritatis pervenientes.</span> <span class="verse"><a name="8">8</a>Quemadmodum autem Jannes et Mambres restiterunt Moysi : ita et hi resistunt veritati, homines corrupti mente, reprobi circa fidem ;</span> <span class="verse"><a name="9">9</a>sed ultra non proficient : insipientia enim eorum manifesta erit omnibus, sicut et illorum fuit.</span> <span class="verse"><a name="10">10</a>Tu autem assecutus es meam doctrinam, institutionem, propositum, fidem, longanimitatem, dilectionem, patientiam,</span> <span class="verse"><a name="11">11</a>persecutiones, passiones : qualia mihi facta sunt Antiochi, Iconii, et Lystris : quales persecutiones sustinui, et ex omnibus eripuit me Dominus.</span> <span class="verse"><a name="12">12</a>Et omnes, qui pie volunt vivere in Christo Jesu, persecutionem patientur.</span> <span class="verse"><a name="13">13</a>Mali autem homines et seductores proficient in pejus, errantes, et in errorem mittentes.</span> <span class="verse"><a name="14">14</a>Tu vero permane in iis qu didicisti, et credita sunt tibi : sciens a quo didiceris :</span> <span class="verse"><a name="15">15</a>et quia ab infantia sacras litteras nosti, qu te possunt instruere ad salutem, per fidem qu est in Christo Jesu.</span> <span class="verse"><a name="16">16</a>Omnis Scriptura divinitus inspirata utilis est ad docendum, ad arguendum, ad corripiendum, et erudiendum in justitia :</span> <span class="verse"><a name="17">17</a>ut perfectus sit homo Dei, ad omne opus bonum instructus.</span> </p></div</div></div></body></html>