<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/2macc/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/2macc">2 Maccabees</a> &gt <strong>Chapter 15</strong></div><p><span class="verse"><a name="1">1</a>Nicanor autem, ut comperit Judam esse in locis Samari, cogitavit cum omni impetu die sabbati committere bellum.</span> <span class="verse"><a name="2">2</a>Judis vero qui illum per necessitatem sequebantur, dicentibus : Ne ita ferociter et barbare feceris, sed honorem tribue diei sanctificationis, et honora eum qui universa conspicit :</span> <span class="verse"><a name="3">3</a>ille infelix interrogavit si est potens in clo, qui imperavit agi diem sabbatorum.</span> <span class="verse"><a name="4">4</a>Et respondentibus illis : Est Dominus vivus ipse in clo potens, qui jussit agi septimam diem :</span> <span class="verse"><a name="5">5</a>at ille ait : Et ego potens sum super terram qui impero sumi arma, et negotia regis impleri. Tamen non obtinuit ut consilium perficeret.</span> <span class="verse"><a name="6">6</a>Et Nicanor quidem cum summa superbia erectus, cogitaverat commune trophum statuere de Juda.</span> <span class="verse"><a name="7">7</a>Machabus autem semper confidebat cum omni spe auxilium sibi a Deo affuturum :</span> <span class="verse"><a name="8">8</a>et hortabatur suos ne formidarent ad adventum nationum, sed in mente haberent adjutoria sibi facta de clo, et nunc sperarent ab Omnipotente sibi affuturam victoriam.</span> <span class="verse"><a name="9">9</a>Et allocutus eos de lege et prophetis, admonens etiam certamina qu fecerant prius, promptiores constituit eos :</span> <span class="verse"><a name="10">10</a>et ita animis eorum erectis simul ostendebat gentium fallaciam, et juramentorum prvaricationem.</span> <span class="verse"><a name="11">11</a>Singulos autem illorum armavit, non clypei et hast munitione, sed sermonibus optimis et exhortationibus, exposito digno fide somnio, per quod universos ltificavit.</span> <span class="verse"><a name="12">12</a>Erat autem hujuscemodi visus : Oniam, qui fuerat summus sacerdos, virum bonum et benignum, verecundum visu, modestum moribus, et eloquio decorum, et qui a puero in virtutibus exercitatus sit, manus protendentem orare pro omni populo Judorum.</span> <span class="verse"><a name="13">13</a>Post hoc apparuisse et alium virum tate et gloria mirabilem, et magni decoris habitudine circa illum.</span> <span class="verse"><a name="14">14</a>Respondentem vero Oniam dixisse : Hic est fratrum amator, et populi Isral : hic est qui multum orat pro populo et universa sancta civitate, Jeremias propheta Dei.</span> <span class="verse"><a name="15">15</a>Extendisse autem Jeremiam dextram, et dedisse Jud gladium aureum, dicentem :</span> <span class="verse"><a name="16">16</a>Accipe sanctum gladium munus a Deo, in quo dejicies adversarios populi mei Isral.</span> <span class="verse"><a name="17">17</a>Exhortati itaque Jud sermonibus bonis valde, de quibus extolli posset impetus, et animi juvenum confortari, statuerunt dimicare et confligere fortiter : ut virtus de negotiis judicaret, eo quod civitas sancta et templum periclitarentur.</span> <span class="verse"><a name="18">18</a>Erat enim pro uxoribus et filiis, itemque pro fratribus et cognatis, minor sollicitudo : maximus vero et primus pro sanctitate timor erat templi.</span> <span class="verse"><a name="19">19</a>Sed et eos qui in civitate erant, non minima sollicitudo habebat pro his qui congressuri erant.</span> <span class="verse"><a name="20">20</a>Et cum jam omnes sperarent judicium futurum, hostesque adessent atque exercitus esset ordinatus, besti equitesque opportuno in loco compositi,</span> <span class="verse"><a name="21">21</a>considerans Machabus adventum multitudinis, et apparatum varium armorum, et ferocitatem bestiarum, extendens manus in clum, prodigia facientem Dominum invocavit, qui non secundum armorum potentiam, sed prout ipsi placet, dat dignis victoriam.</span> <span class="verse"><a name="22">22</a>Dixit autem invocans hoc modo : Tu Domine, qui misisti angelum tuum sub Ezechia rege Juda, et interfecisti de castris Sennacherib centum octoginta quinque millia :</span> <span class="verse"><a name="23">23</a>et nunc, dominator clorum, mitte angelum tuum bonum ante nos in timore et tremore magnitudinis brachii tui,</span> <span class="verse"><a name="24">24</a>ut metuant qui cum blasphemia veniunt adversus sanctum populum tuum. Et hic quidem ita peroravit.</span> <span class="verse"><a name="25">25</a>Nicanor autem et qui cum ipso erant, cum tubis et canticis admovebant.</span> <span class="verse"><a name="26">26</a>Judas vero et qui cum eo erant, invocato Deo, per orationes congressi sunt :</span> <span class="verse"><a name="27">27</a>manu quidem pugnantes, sed Dominum cordibus orantes, prostraverunt non minus triginta quinque millia, prsentia Dei magnifice delectati.</span> <span class="verse"><a name="28">28</a>Cumque cessassent, et cum gaudio redirent, cognoverunt Nicanorem ruisse cum armis suis.</span> <span class="verse"><a name="29">29</a>Facto itaque clamore, et perturbatione excitata, patria voce omnipotentem Dominum benedicebant.</span> <span class="verse"><a name="30">30</a>Prcepit autem Judas, qui per omnia corpore et animo mori pro civibus paratus erat, caput Nicanoris, et manum cum humero abscissam, Jerosolymam perferri.</span> <span class="verse"><a name="31">31</a>Quo cum pervenisset, convocatis contribulibus et sacerdotibus ad altare, accersiit et eos qui in arce erant.</span> <span class="verse"><a name="32">32</a>Et ostenso capite Nicanoris, et manu nefaria quam extendens contra domum sanctam omnipotentis Dei magnifice gloriatus est.</span> <span class="verse"><a name="33">33</a>Linguam etiam impii Nicanoris prcisam jussit particulatim avibus dari : manum autem dementis contra templum suspendi.</span> <span class="verse"><a name="34">34</a>Omnes igitur cli benedixerunt Dominum, dicentes : Benedictus qui locum suum incontaminatum servavit.</span> <span class="verse"><a name="35">35</a>Suspendit autem Nicanoris caput in summa arce, ut evidens esset, et manifestum signum auxilii Dei.</span> <span class="verse"><a name="36">36</a>Itaque omnes communi consilio decreverunt nullo modo diem istum absque celebritate prterire :</span> <span class="verse"><a name="37">37</a>habere autem celebritatem tertiadecima die mensis Adar, quod dicitur voce syriaca, pridie Mardochi diei.</span> <span class="verse"><a name="38">38</a>Igitur his erga Nicanorem gestis, et ex illis temporibus ab Hebris civitate possessa, ego quoque in his faciam finem sermonis.</span> <span class="verse"><a name="39">39</a>Et si quidem bene, et ut histori competit, hoc et ipse velim : sin autem minus digne, concedendum est mihi.</span> <span class="verse"><a name="40">40</a>Sicut enim vinum semper bibere, aut semper aquam, contrarium est ; alternis autem uti, delectabile : ita legentibus si semper exactus sit sermo, non erit gratus. Hic ergo erit consummatus.</span> </p></div</div></div></body></html>