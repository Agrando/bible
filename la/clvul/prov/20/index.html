<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/prov/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/prov">Proverbs</a> &gt <strong>Chapter 20</strong></div><p><span class="verse"><a name="1">1</a>[Luxuriosa res vinum, et tumultuosa ebrietas :quicumque his delectatur non erit sapiens.</span> <span class="verse"><a name="2">2</a>Sicut rugitus leonis, ita et terror regis :qui provocat eum peccat in animam suam.</span> <span class="verse"><a name="3">3</a>Honor est homini qui separat se a contentionibus ;omnes autem stulti miscentur contumeliis.</span> <span class="verse"><a name="4">4</a>Propter frigus piger arare noluit ;mendicabit ergo state, et non dabitur illi.</span> <span class="verse"><a name="5">5</a>Sicut aqua profunda, sic consilium in corde viri ;sed homo sapiens exhauriet illud.</span> <span class="verse"><a name="6">6</a>Multi homines misericordes vocantur ;virum autem fidelem quis inveniet ?]</span> <span class="verse"><a name="7">7</a>[Justus qui ambulat in simplicitate suabeatos post se filios derelinquet.</span> <span class="verse"><a name="8">8</a>Rex qui sedet in solio judiciidissipat omne malum intuitu suo.</span> <span class="verse"><a name="9">9</a>Quis potest dicere : Mundum est cor meum ;purus sum a peccato ?</span> <span class="verse"><a name="10">10</a>Pondus et pondus, mensura et mensura :utrumque abominabile est apud Deum.</span> <span class="verse"><a name="11">11</a>Ex studiis suis intelligitur puer,si munda et recta sint opera ejus.</span> <span class="verse"><a name="12">12</a>Aurem audientem, et oculum videntem :Dominus fecit utrumque.</span> <span class="verse"><a name="13">13</a>Noli diligere somnum, ne te egestas opprimat :aperi oculos tuos, et saturare panibus.</span> <span class="verse"><a name="14">14</a>Malum est, malum est, dicit omnis emptor ;et cum recesserit, tunc gloriabitur.</span> <span class="verse"><a name="15">15</a>Est aurum et multitudo gemmarum,et vas pretiosum labia scienti.]</span> <span class="verse"><a name="16">16</a>[Tolle vestimentum ejus qui fidejussor extitit alieni,et pro extraneis aufer pignus ab eo.</span> <span class="verse"><a name="17">17</a>Suavis est homini panis mendacii,et postea implebitur os ejus calculo.</span> <span class="verse"><a name="18">18</a>Cogitationes consiliis roborantur,et gubernaculis tractanda sunt bella.</span> <span class="verse"><a name="19">19</a>Ei qui revelat mysteria, et ambulat fraudulenter,et dilatat labia sua, ne commiscearis.</span> <span class="verse"><a name="20">20</a>Qui maledicit patri suo et matri,extinguetur lucerna ejus in mediis tenebris :</span> <span class="verse"><a name="21">21</a>hreditas ad quam festinatur in principio,in novissimo benedictione carebit.</span> <span class="verse"><a name="22">22</a>Ne dicas : Reddam malum :exspecta Dominum, et liberabit te.</span> <span class="verse"><a name="23">23</a>Abominatio est apud Dominum pondus et pondus ;statera dolosa non est bona.</span> <span class="verse"><a name="24">24</a>A Domino diriguntur gressus viri :quis autem hominum intelligere potest viam suam ?</span> <span class="verse"><a name="25">25</a>Ruina est homini devorare sanctos,et post vota retractare.]</span> <span class="verse"><a name="26">26</a>[Dissipat impios rex sapiens,et incurvat super eos fornicem.</span> <span class="verse"><a name="27">27</a>Lucerna Domini spiraculum hominis,qu investigat omnia secreta ventris.</span> <span class="verse"><a name="28">28</a>Misericordia et veritas custodiunt regem,et roboratur clementia thronus ejus.</span> <span class="verse"><a name="29">29</a>Exsultatio juvenum fortitudo eorum,et dignitas senum canities.</span> <span class="verse"><a name="30">30</a>Livor vulneris absterget mala,et plag in secretioribus ventris.]</span> </p></div</div></div></body></html>