<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/prov/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/prov">Proverbs</a> &gt <strong>Chapter 27</strong></div><p><span class="verse"><a name="1">1</a>[Ne glorieris in crastinum,ignorans quid superventura pariat dies.</span> <span class="verse"><a name="2">2</a>Laudet te alienus, et non os tuum ;extraneus, et non labia tua.</span> <span class="verse"><a name="3">3</a>Grave est saxum, et onerosa arena,sed ira stulti utroque gravior.</span> <span class="verse"><a name="4">4</a>Ira non habet misericordiam nec erumpens furor,et impetum concitati ferre quis poterit ?</span> <span class="verse"><a name="5">5</a>Melior est manifesta correptioquam amor absconditus.</span> <span class="verse"><a name="6">6</a>Meliora sunt vulnera diligentisquam fraudulenta oscula odientis.</span> <span class="verse"><a name="7">7</a>Anima saturata calcabit favum,et anima esuriens etiam amarum pro dulci sumet.</span> <span class="verse"><a name="8">8</a>Sicut avis transmigrans de nido suo,sic vir qui derelinquit locum suum.</span> <span class="verse"><a name="9">9</a>Unguento et variis odoribus delectatur cor,et bonis amici consiliis anima dulcoratur.]</span> <span class="verse"><a name="10">10</a>[Amicum tuum et amicum patris tui ne dimiseris,et domum fratris tui ne ingrediaris in die afflictionis tu.Melior est vicinus juxtaquam frater procul.</span> <span class="verse"><a name="11">11</a>Stude sapienti, fili mi, et ltifica cor meum,ut possis exprobranti respondere sermonem.</span> <span class="verse"><a name="12">12</a>Astutus videns malum, absconditus est :parvuli transeuntes sustinuerunt dispendia.</span> <span class="verse"><a name="13">13</a>Tolle vestimentum ejus qui spopondit pro extraneo,et pro alienis aufer ei pignus.</span> <span class="verse"><a name="14">14</a>Qui benedicit proximo suo voce grandi,de nocte consurgens maledicenti similis erit.</span> <span class="verse"><a name="15">15</a>Tecta perstillantia in die frigoriset litigiosa mulier comparantur.</span> <span class="verse"><a name="16">16</a>Qui retinet eam quasi qui ventum teneat,et oleum dexter su vocabit.</span> <span class="verse"><a name="17">17</a>Ferrum ferro exacuitur,et homo exacuit faciem amici sui.</span> <span class="verse"><a name="18">18</a>Qui servat ficum comedet fructus ejus,et qui custos est domini sui glorificabitur.</span> <span class="verse"><a name="19">19</a>Quomodo in aquis resplendent vultus prospicientium,sic corda hominum manifesta sunt prudentibus.</span> <span class="verse"><a name="20">20</a>Infernus et perditio numquam implentur :similiter et oculi hominum insatiabiles.</span> <span class="verse"><a name="21">21</a>Quomodo probatur in conflatorio argentum et in fornace aurum,sic probatur homo ore laudantis.Cor iniqui inquirit mala,cor autem rectum inquirit scientiam.</span> <span class="verse"><a name="22">22</a>Si contuderis stultum in pilaquasi ptisanas feriente desuper pilo,non auferetur ab eo stultitia ejus.]</span> <span class="verse"><a name="23">23</a>[Diligenter agnosce vultum pecoris tui,tuosque greges considera :</span> <span class="verse"><a name="24">24</a>non enim habebis jugiter potestatem,sed corona tribuetur in generationem et generationem.</span> <span class="verse"><a name="25">25</a>Aperta sunt prata, et apparuerunt herb virentes,et collecta sunt fna de montibus.</span> <span class="verse"><a name="26">26</a>Agni ad vestimentum tuum,et hdi ad agri pretium.</span> <span class="verse"><a name="27">27</a>Sufficiat tibi lac caprarum in cibos tuos,et in necessaria domus tu, et ad victum ancillis tuis.]</span> </p></div</div></div></body></html>