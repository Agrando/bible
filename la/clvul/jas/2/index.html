<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/jas">James</a> &gt <strong>Chapter 2</strong></div><p><span class="verse"><a name="1">1</a>Fratres mei, nolite in personarum acceptione habere fidem Domini nostri Jesu Christi glori.</span> <span class="verse"><a name="2">2</a>Etenim si introierit in conventum vestrum vir aureum annulum habens in veste candida, introierit autem et pauper in sordido habitu,</span> <span class="verse"><a name="3">3</a>et intendatis in eum qui indutus est veste prclara, et dixeritis ei : Tu sede hic bene : pauperi autem dicatis : Tu sta illic ; aut sede sub scabello pedum meorum :</span> <span class="verse"><a name="4">4</a>nonne judicatis apud vosmetipsos, et facti estis judices cogitationum iniquarum ?</span> <span class="verse"><a name="5">5</a>Audite, fratres mei dilectissimi : nonne Deus elegit pauperes in hoc mundo, divites in fide, et hredes regni, quod repromisit Deus diligentibus se ?</span> <span class="verse"><a name="6">6</a>vos autem exhonorastis pauperem. Nonne divites per potentiam opprimunt vos, et ipsi trahunt vos ad judicia ?</span> <span class="verse"><a name="7">7</a>nonne ipsi blasphemant bonum nomen, quod invocatum est super vos ?</span> <span class="verse"><a name="8">8</a>Si tamen legem perficitis regalem secundum Scripturas : Diliges proximum tuum sicut teipsum : bene facitis :</span> <span class="verse"><a name="9">9</a>si autem personas accipitis, peccatum operamini, redarguti a lege quasi transgressores.</span> <span class="verse"><a name="10">10</a>Quicumque autem totam legem servaverit, offendat autem in uno, factus est omnium reus.</span> <span class="verse"><a name="11">11</a>Qui enim dixit : Non mchaberis, dixit et : Non occides. Quod si non mchaberis, occides autem, factus es transgressor legis.</span> <span class="verse"><a name="12">12</a>Sic loquimini, et sic facite sicut per legem libertatis incipientes judicari.</span> <span class="verse"><a name="13">13</a>Judicium enim sine misericordia illi qui non fecit misericordiam : superexaltat autem misericordia judicium.</span> <span class="verse"><a name="14">14</a>Quid proderit, fratres mei, si fidem quis dicat se habere, opera autem non habeat ? numquid poterit fides salvare eum ?</span> <span class="verse"><a name="15">15</a>Si autem frater et soror nudi sint, et indigeant victu quotidiano,</span> <span class="verse"><a name="16">16</a>dicat autem aliquis ex vobis illis : Ite in pace, calefacimini et saturamini : non dederitis autem eis qu necessaria sunt corpori, quid proderit ?</span> <span class="verse"><a name="17">17</a>Sic et fides, si non habeat opera, mortua est in semetipsa.</span> <span class="verse"><a name="18">18</a>Sed dicet quis : Tu fidem habes, et ego opera habeo : ostende mihi fidem tuam sine operibus : et ego ostendam tibi ex operibus fidem meam.</span> <span class="verse"><a name="19">19</a>Tu credis quoniam unus est Deus : bene facis : et dmones credunt, et contremiscunt.</span> <span class="verse"><a name="20">20</a>Vis autem scire, o homo inanis, quoniam fides sine operibus mortua est ?</span> <span class="verse"><a name="21">21</a>Abraham pater noster nonne ex operibus justificatus est, offerens Isaac filium suum super altare ?</span> <span class="verse"><a name="22">22</a>Vides quoniam fides cooperabatur operibus illius : et ex operibus fides consummata est ?</span> <span class="verse"><a name="23">23</a>Et suppleta est Scriptura, dicens : Credidit Abraham Deo, et reputatum est illi ad justitiam, et amicus Dei appellatus est.</span> <span class="verse"><a name="24">24</a>Videtis quoniam ex operibus justificatur homo, et non ex fide tantum ?</span> <span class="verse"><a name="25">25</a>Similiter et Rahab meretrix, nonne ex operibus justificata est, suscipiens nuntios, et alia via ejiciens ?</span> <span class="verse"><a name="26">26</a>Sicut enim corpus sine spiritu mortuum est, ita et fides sine operibus mortua est.</span> </p></div</div></div></body></html>