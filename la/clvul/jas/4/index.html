<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/jas/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/jas">James</a> &gt <strong>Chapter 4</strong></div><p><span class="verse"><a name="1">1</a>Unde bella et lites in vobis ? nonne hinc : ex concupiscentiis vestris, qu militant in membris vestris ?</span> <span class="verse"><a name="2">2</a>concupiscitis, et non habetis : occiditis, et zelatis : et non potestis adipisci : litigatis, et belligeratis, et non habetis, propter quod non postulatis.</span> <span class="verse"><a name="3">3</a>Petitis, et non accipitis : eo quod male petatis : ut in concupiscentiis vestris insumatis.</span> <span class="verse"><a name="4">4</a>Adulteri, nescitis quia amicitia hujus mundi inimica est Dei ? quicumque ergo voluerit amicus esse sculi hujus, inimicus Dei constituitur.</span> <span class="verse"><a name="5">5</a>An putatis quia inaniter Scriptura dicat : Ad invidiam concupiscit spiritus qui habitat in vobis ?</span> <span class="verse"><a name="6">6</a>majorem autem dat gratiam. Propter quod dicit : Deus superbis resistit, humilibus autem dat gratiam.</span> <span class="verse"><a name="7">7</a>Subditi ergo estote Deo, resistite autem diabolo, et fugiet a vobis.</span> <span class="verse"><a name="8">8</a>Appropinquate Deo, et appropinquabit vobis. Emundate manus, peccatores : et purificate corda, duplices animo.</span> <span class="verse"><a name="9">9</a>Miseri estote, et lugete, et plorate : risus vester in luctum convertatur, et gaudium in mrorem.</span> <span class="verse"><a name="10">10</a>Humiliamini in conspectu Domini, et exaltabit vos.</span> <span class="verse"><a name="11">11</a>Nolite detrahere alterutrum fratres. Qui detrahit fratri, aut qui judicat fratrem suum, detrahit legi, et judicat legem. Si autem judicas legem, non es factor legis, sed judex.</span> <span class="verse"><a name="12">12</a>Unus est legislator et judex, qui potest perdere et liberare.</span> <span class="verse"><a name="13">13</a>Tu autem quis es, qui judicas proximum ? Ecce nunc qui dicitis : Hodie, aut crastino ibimus in illam civitatem, et faciemus ibi quidem annum, et mercabimur, et lucrum faciemus :</span> <span class="verse"><a name="14">14</a>qui ignoratis quid erit in crastino.</span> <span class="verse"><a name="15">15</a>Qu est enim vita vestra ? vapor est ad modicum parens, et deinceps exterminabitur ; pro eo ut dicatis : Si Dominus voluerit. Et : Si vixerimus, faciemus hoc, aut illud.</span> <span class="verse"><a name="16">16</a>Nunc autem exsultatis in superbiis vestris. Omnis exsultatio talis, maligna est.</span> <span class="verse"><a name="17">17</a>Scienti igitur bonum facere, et non facienti, peccatum est illi.</span> </p></div</div></div></body></html>