<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/jas/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/jas">James</a> &gt <strong>Chapter 3</strong></div><p><span class="verse"><a name="1">1</a>Nolite plures magistri fieri fratres mei, scientes quoniam majus judicium sumitis.</span> <span class="verse"><a name="2">2</a>In multis enim offendimus omnes. Si quis in verbo non offendit, hic perfectus est vir : potest etiam freno circumducere totum corpus.</span> <span class="verse"><a name="3">3</a>Si autem equis frena in ora mittimus ad consentiendum nobis, et omne corpus illorum circumferimus.</span> <span class="verse"><a name="4">4</a>Ecce et naves, cum magn sint, et a ventis validis minentur, circumferuntur a modico gubernaculo ubi impetus dirigentis voluerit.</span> <span class="verse"><a name="5">5</a>Ita et lingua modicum quidem membrum est, et magna exaltat. Ecce quantus ignis quam magnam silvam incendit !</span> <span class="verse"><a name="6">6</a>Et lingua ignis est, universitas iniquitatis. Lingua constituitur in membris nostris, qu maculat totum corpus, et inflammat rotam nativitatis nostr inflammata a gehenna.</span> <span class="verse"><a name="7">7</a>Omnis enim natura bestiarum, et volucrum, et serpentium, et ceterorum domantur, et domita sunt a natura humana :</span> <span class="verse"><a name="8">8</a>linguam autem nullus hominum domare potest : inquietum malum, plena veneno mortifero.</span> <span class="verse"><a name="9">9</a>In ipsa benedicimus Deum et Patrem : et in ipsa maledicimus homines, qui ad similitudinem Dei facti sunt.</span> <span class="verse"><a name="10">10</a>Ex ipso ore procedit benedictio et maledictio. Non oportet, fratres mei, hc ita fieri.</span> <span class="verse"><a name="11">11</a>Numquid fons de eodem foramine emanat dulcem et amaram aquam ?</span> <span class="verse"><a name="12">12</a>Numquid potest, fratres mei, ficus uvas facere, aut vitis ficus ? Sic neque salsa dulcem potest facere aquam.</span> <span class="verse"><a name="13">13</a>Quis sapiens et disciplinatus inter vos ? Ostendat ex bona conversatione operationem suam in mansuetudine sapienti.</span> <span class="verse"><a name="14">14</a>Quod si zelum amarum habetis, et contentiones sint in cordibus vestris : nolite gloriari, et mendaces esse adversus veritatem :</span> <span class="verse"><a name="15">15</a>non est enim ista sapientia desursum descendens : sed terrena, animalis, diabolica.</span> <span class="verse"><a name="16">16</a>Ubi enim zelus et contentio, ibi inconstantia et omne opus pravum.</span> <span class="verse"><a name="17">17</a>Qu autem desursum est sapientia, primum quidem pudica est, deinde pacifica, modesta, suadibilis, bonus consentiens, plena misericordia et fructibus bonis, non judicans, sine simulatione.</span> <span class="verse"><a name="18">18</a>Fructus autem justiti, in pace seminatur, facientibus pacem.</span> </p></div</div></div></body></html>