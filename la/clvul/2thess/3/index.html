<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/2thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/2thess">2 Thessalonians</a> &gt <strong>Chapter 3</strong></div><p><span class="verse"><a name="1">1</a>De cetero fratres, orate pro nobis ut sermo Dei currat, et clarificetur, sicut et apud vos :</span> <span class="verse"><a name="2">2</a>et ut liberemur ab importunis, et malis hominibus : non enim omnium est fides.</span> <span class="verse"><a name="3">3</a>Fidelis autem Deus est, qui confirmabit vos, et custodiet a malo.</span> <span class="verse"><a name="4">4</a>Confidimus autem de vobis, in Domino, quoniam qu prcepimus, et facitis, et facietis.</span> <span class="verse"><a name="5">5</a>Dominus autem dirigat corda vestra in caritate Dei, et patientia Christi.</span> <span class="verse"><a name="6">6</a>Denuntiamus autem vobis, fratres, in nomine Domini nostri Jesu Christi, ut subtrahatis vos ab omni fratre ambulante inordinate, et non secundum traditionem, quam acceperunt a nobis.</span> <span class="verse"><a name="7">7</a>Ipsi enim scitis quemadmodum oporteat imitari nos : quoniam non inquieti fuimus inter vos :</span> <span class="verse"><a name="8">8</a>neque gratis panem manducavimus ab aliquo, sed in labore, et in fatigatione, nocte et die operantes, ne quem vestrum gravaremus.</span> <span class="verse"><a name="9">9</a>Non quasi non habuerimus potestatem, sed ut nosmetipsos formam daremus vobis ad imitandum nos.</span> <span class="verse"><a name="10">10</a>Nam et cum essemus apud vos, hoc denuntiabamus vobis : quoniam si quis non vult operari, nec manducet.</span> <span class="verse"><a name="11">11</a>Audivimus enim inter vos quosdam ambulare inquiete, nihil operantes, sed curiose agentes.</span> <span class="verse"><a name="12">12</a>Iis autem, qui ejusmodi sunt, denuntiemus, et obsecramus in Domino Jesu Christo, ut cum silentio operantes, suum panem manducent.</span> <span class="verse"><a name="13">13</a>Vos autem, fratres, nolite deficere benefacientes.</span> <span class="verse"><a name="14">14</a>Quod si quis non obedit verbo nostro per epistolam, hunc notate, et ne commisceamini cum illo ut confundatur :</span> <span class="verse"><a name="15">15</a>et nolite quasi inimicum existimare, sed corripite ut fratrem.</span> <span class="verse"><a name="16">16</a>Ipse autem Dominus pacis det vobis pacem sempiternam in omni loco. Dominus sit cum omnibus vobis.</span> <span class="verse"><a name="17">17</a>Salutatio, mea manu Pauli : quod est signum in omni epistola, ita scribo.</span> <span class="verse"><a name="18">18</a>Gratia Domini nostri Jesu Christi cum omnibus vobis. Amen.</span> </p></div</div></div></body></html>