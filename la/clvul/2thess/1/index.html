<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/2thess/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/2thess">2 Thessalonians</a> &gt <strong>Chapter 1</strong></div><p><span class="verse"><a name="1">1</a>Paulus, et Sylvanus, et Timotheus, ecclesi Thessalonicensium in Deo Patre nostro, et Domino Jesu Christo.</span> <span class="verse"><a name="2">2</a>Gratia vobis, et pax a Deo Patre nostro, et Domino Jesu Christo.</span> <span class="verse"><a name="3">3</a>Gratias agere debemus semper Deo pro vobis, fratres, ita ut dignum est, quoniam supercrescit fides vestra, et abundat caritas uniuscujusque vestrum in invicem :</span> <span class="verse"><a name="4">4</a>ita ut et nos ipsi in vobis gloriemur in ecclesiis Dei, pro patientia vestra, et fide, et in omnibus persecutionibus vestris, et tribulationibus, quas sustinetis</span> <span class="verse"><a name="5">5</a>in exemplum justi judicii Dei, ut digni habeamini in regno Dei, pro quo et patimini.</span> <span class="verse"><a name="6">6</a>Si tamen justum est apud Deum retribuere tribulationem iis qui vos tribulant :</span> <span class="verse"><a name="7">7</a>et vobis, qui tribulamini, requiem nobiscum in revelatione Domini Jesu de clo cum angelis virtutis ejus,</span> <span class="verse"><a name="8">8</a>in flamma ignis dantis vindictam iis qui non noverunt Deum, et qui non obediunt Evangelio Domini nostri Jesu Christi,</span> <span class="verse"><a name="9">9</a>qui pnas dabunt in interitu ternas a facie Domini, et a gloria virtutis ejus :</span> <span class="verse"><a name="10">10</a>cum venerit glorificari in sanctis suis, et admirabilis fieri in omnibus, qui crediderunt, quia creditum est testimonium nostrum super vos in die illo.</span> <span class="verse"><a name="11">11</a>In quo etiam oramus semper pro vobis : ut dignetur vos vocatione sua Deus noster, et impleat omnem voluntatem bonitatis, et opus fidei in virtute,</span> <span class="verse"><a name="12">12</a>ut clarificetur nomen Domini nostri Jesu Christi in vobis, et vos in illo secundum gratiam Dei nostri, et Domini Jesu Christi.</span> </p></div</div></div></body></html>