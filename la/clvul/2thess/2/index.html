<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/clvul/2thess/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/clvul">Clementine Vulgate</a> &gt; <a href="/la/clvul/2thess">2 Thessalonians</a> &gt <strong>Chapter 2</strong></div><p><span class="verse"><a name="1">1</a>Rogamus autem vos, fratres, per adventum Domini nostri Jesu Christi, et nostr congregationis in ipsum :</span> <span class="verse"><a name="2">2</a>ut non cito moveamini a vestro sensu, neque terreamini, neque per spiritum, neque per sermonem, neque per epistolam tamquam per nos missam, quasi instet dies Domini.</span> <span class="verse"><a name="3">3</a>Ne quis vos seducat ullo modo : quoniam nisi venerit discessio primum, et revelatus fuerit homo peccati filius perditionis,</span> <span class="verse"><a name="4">4</a>qui adversatur, et extollitur supra omne, quod dicitur Deus, aut quod colitur, ita ut in templo Dei sedeat ostendens se tamquam sit Deus.</span> <span class="verse"><a name="5">5</a>Non retinetis quod cum adhuc essem apud vos, hc dicebam vobis ?</span> <span class="verse"><a name="6">6</a>et nunc quid detineat scitis, ut reveletur in suo tempore.</span> <span class="verse"><a name="7">7</a>Nam mysterium jam operatur iniquitatis : tantum ut qui tenet nunc, teneat, donec de medio fiat.</span> <span class="verse"><a name="8">8</a>Et tunc revelabitur ille iniquus, quem Dominus Jesus interficiet spiritu oris sui, et destruet illustratione adventus sui eum :</span> <span class="verse"><a name="9">9</a>cujus est adventus secundum operationem Satan in omni virtute, et signis, et prodigiis mendacibus,</span> <span class="verse"><a name="10">10</a>et in omni seductione iniquitatis iis qui pereunt : eo quod caritatem veritatis non receperunt ut salvi fierent.</span> <span class="verse"><a name="11">11</a>Ideo mittet illis Deus operationem erroris ut credant mendacio,</span> <span class="verse"><a name="12">12</a>ut judicentur omnes qui non crediderunt veritati, sed consenserunt iniquitati.</span> <span class="verse"><a name="13">13</a>Nos autem debemus gratias agere Deo semper pro vobis, fratres dilecti a Deo, quod elegerit vos Deus primitias in salutem in sanctificatione spiritus, et in fide veritatis :</span> <span class="verse"><a name="14">14</a>in qua et vocavit vos per Evangelium nostrum in acquisitionem glori Domini nostri Jesu Christi.</span> <span class="verse"><a name="15">15</a>Itaque fratres, state : et tenete traditiones, quas didicistis, sive per sermonem, sive per epistolam nostram.</span> <span class="verse"><a name="16">16</a>Ipse autem Dominus noster Jesus Christus, et Deus et Pater noster, qui dilexit nos, et dedit consolationem ternam, et spem bonam in gratia,</span> <span class="verse"><a name="17">17</a>exhortetur corda vestra, et confirmet in omni opere et sermone bono.</span> </p></div</div></div></body></html>