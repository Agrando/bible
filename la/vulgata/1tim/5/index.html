<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1tim/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1tim">1 Timothy</a> &gt <strong>Chapter 5</strong></div><p><span class="verse"><a name="1">1</a>seniorem ne increpaveris sed obsecra ut patrem iuvenes ut fratres</span> <span class="verse"><a name="2">2</a>anus ut matres iuvenculas ut sorores in omni castitate</span> <span class="verse"><a name="3">3</a>viduas honora quae vere viduae sunt</span> <span class="verse"><a name="4">4</a>si qua autem vidua filios aut nepotes habet discant primum domum suam regere et mutuam vicem reddere parentibus hoc enim acceptum est coram Deo</span> <span class="verse"><a name="5">5</a>quae autem vere vidua est et desolata speravit in Deum et instat obsecrationibus et orationibus nocte ac die</span> <span class="verse"><a name="6">6</a>nam quae in deliciis est vivens mortua est</span> <span class="verse"><a name="7">7</a>et hoc praecipe ut inreprehensibiles sint</span> <span class="verse"><a name="8">8</a>si quis autem suorum et maxime domesticorum curam non habet fidem negavit et est infideli deterior</span> <span class="verse"><a name="9">9</a>vidua eligatur non minus sexaginta annorum quae fuerit unius viri uxor</span> <span class="verse"><a name="10">10</a>in operibus bonis testimonium habens si filios educavit si hospitio recepit si sanctorum pedes lavit si tribulationem patientibus subministravit si omne opus bonum subsecuta est</span> <span class="verse"><a name="11">11</a>adulescentiores autem viduas devita cum enim luxuriatae fuerint in Christo nubere volunt</span> <span class="verse"><a name="12">12</a>habentes damnationem quia primam fidem irritam fecerunt</span> <span class="verse"><a name="13">13</a>simul autem et otiosae discunt circumire domos non solum otiosae sed et verbosae et curiosae loquentes quae non oportet</span> <span class="verse"><a name="14">14</a>volo ergo iuveniores nubere filios procreare matres familias esse nullam occasionem dare adversario maledicti gratia</span> <span class="verse"><a name="15">15</a>iam enim quaedam conversae sunt retro Satanan</span> <span class="verse"><a name="16">16</a>si qua fidelis habet viduas subministret illis et non gravetur ecclesia ut his quae vere viduae sunt sufficiat</span> <span class="verse"><a name="17">17</a>qui bene praesunt presbyteri duplici honore digni habeantur maxime qui laborant in verbo et doctrina</span> <span class="verse"><a name="18">18</a>dicit enim scriptura non infrenabis os bovi trituranti et dignus operarius mercede sua</span> <span class="verse"><a name="19">19</a>adversus presbyterum accusationem noli recipere nisi sub duobus et tribus testibus</span> <span class="verse"><a name="20">20</a>peccantes coram omnibus argue ut et ceteri timorem habeant</span> <span class="verse"><a name="21">21</a>testor coram Deo et Christo Iesu et electis angelis ut haec custodias sine praeiudicio nihil faciens in aliam partem declinando</span> <span class="verse"><a name="22">22</a>manus cito nemini inposueris neque communicaveris peccatis alienis te ipsum castum custodi</span> <span class="verse"><a name="23">23</a>noli adhuc aquam bibere sed vino modico utere propter stomachum tuum et frequentes tuas infirmitates</span> <span class="verse"><a name="24">24</a>quorundam hominum peccata manifesta sunt praecedentia ad iudicium quosdam autem et subsequuntur</span> <span class="verse"><a name="25">25</a>similiter et facta bona manifesta sunt et quae aliter se habent abscondi non possunt</span> </p></div</div></div></body></html>