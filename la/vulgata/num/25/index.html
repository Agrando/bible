<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/num/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/num">Numbers</a> &gt <strong>Chapter 25</strong></div><p><span class="verse"><a name="1">1</a>morabatur autem eo tempore Israhel in Setthim et fornicatus est populus cum filiabus Moab</span> <span class="verse"><a name="2">2</a>quae vocaverunt eos ad sacrificia sua at illi comederunt et adoraverunt deos earum</span> <span class="verse"><a name="3">3</a>initiatusque est Israhel Beelphegor et iratus Dominus</span> <span class="verse"><a name="4">4</a>ait ad Mosen tolle cunctos principes populi et suspende eos contra solem in patibulis ut avertatur furor meus ab Israhel</span> <span class="verse"><a name="5">5</a>dixitque Moses ad iudices Israhel occidat unusquisque proximos suos qui initiati sunt Beelphegor</span> <span class="verse"><a name="6">6</a>et ecce unus de filiis Israhel intravit coram fratribus suis ad scortum madianitin vidente Mose et omni turba filiorum Israhel qui flebant ante fores tabernaculi</span> <span class="verse"><a name="7">7</a>quod cum vidisset Finees filius Eleazari filii Aaron sacerdotis surrexit de medio multitudinis et arrepto pugione</span> <span class="verse"><a name="8">8</a>ingressus est post virum israhelitem in lupanar et perfodit ambos simul virum scilicet et mulierem in locis genitalibus cessavitque plaga a filiis Israhel</span> <span class="verse"><a name="9">9</a>et occisi sunt viginti quattuor milia homines</span> <span class="verse"><a name="10">10</a>dixitque Dominus ad Mosen</span> <span class="verse"><a name="11">11</a>Finees filius Eleazari filii Aaron sacerdotis avertit iram meam a filiis Israhel quia zelo meo commotus est contra eos ut non ipse delerem filios Israhel in zelo meo</span> <span class="verse"><a name="12">12</a>idcirco loquere ad eos ecce do ei pacem foederis mei</span> <span class="verse"><a name="13">13</a>et erit tam ipsi quam semini illius pactum sacerdotii sempiternum quia zelatus est pro Deo suo et expiavit scelus filiorum Israhel</span> <span class="verse"><a name="14">14</a>erat autem nomen viri israhelitae qui occisus est cum Madianitide Zambri filius Salu dux de cognatione et tribu Symeonis</span> <span class="verse"><a name="15">15</a>porro mulier madianitis quae pariter interfecta est vocabatur Chozbi filia Sur principis nobilissimi Madianitarum</span> <span class="verse"><a name="16">16</a>locutusque est Dominus ad Mosen dicens</span> <span class="verse"><a name="17">17</a>hostes vos sentiant Madianitae et percutite eos</span> <span class="verse"><a name="18">18</a>quia et ipsi hostiliter egerunt contra vos et decepere insidiis per idolum Phogor et Chozbi filiam ducis Madian sororem suam quae percussa est in die plagae pro sacrilegio Phogor</span> </p></div</div></div></body></html>