<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/num/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/num">Numbers</a> &gt <strong>Chapter 34</strong></div><p><span class="verse"><a name="1">1</a>locutus est Dominus ad Mosen</span> <span class="verse"><a name="2">2</a>praecipe filiis Israhel et dices ad eos cum ingressi fueritis terram Chanaan et in possessionem vobis sorte ceciderit his finibus terminabitur</span> <span class="verse"><a name="3">3</a>pars meridiana incipiet a solitudine Sin quae est iuxta Edom et habebit terminos contra orientem mare Salsissimum</span> <span class="verse"><a name="4">4</a>qui circumibunt australem plagam per ascensum Scorpionis ita ut transeant Senna et perveniant in meridiem usque ad Cadesbarne unde egredientur confinia ad villam nomine Addar et tendent usque Asemona</span> <span class="verse"><a name="5">5</a>ibitque per gyrum terminus ab Asemona usque ad torrentem Aegypti et maris Magni litore finietur</span> <span class="verse"><a name="6">6</a>plaga autem occidentalis a mari Magno incipiet et ipso fine cludetur</span> <span class="verse"><a name="7">7</a>porro ad septentrionalem plagam a mari Magno termini incipient pervenientes usque ad montem Altissimum</span> <span class="verse"><a name="8">8</a>a quo venies in Emath usque ad terminos Sedada</span> <span class="verse"><a name="9">9</a>ibuntque confinia usque Zephrona et villam Henan hii erunt termini in parte aquilonis</span> <span class="verse"><a name="10">10</a>inde metabuntur fines contra orientalem plagam de villa Henan usque Sephama</span> <span class="verse"><a name="11">11</a>et de Sephama descendent termini in Rebla contra fontem inde pervenient contra orientem ad mare Chenereth</span> <span class="verse"><a name="12">12</a>et tendent usque Iordanem et ad ultimum Salsissimo cludentur mari hanc habebitis terram per fines suos in circuitu</span> <span class="verse"><a name="13">13</a>praecepitque Moses filiis Israhel dicens haec erit terra quam possidebitis sorte et quam iussit dari Dominus novem tribubus et dimidiae tribui</span> <span class="verse"><a name="14">14</a>tribus enim filiorum Ruben per familias suas et tribus filiorum Gad iuxta cognationum numerum media quoque tribus Manasse</span> <span class="verse"><a name="15">15</a>id est duae semis tribus acceperunt partem suam trans Iordanem contra Hiericho ad orientalem plagam</span> <span class="verse"><a name="16">16</a>et ait Dominus ad Mosen</span> <span class="verse"><a name="17">17</a>haec sunt nomina virorum qui terram vobis divident Eleazar sacerdos et Iosue filius Nun</span> <span class="verse"><a name="18">18</a>et singuli principes de tribubus singulis</span> <span class="verse"><a name="19">19</a>quorum ista sunt vocabula de tribu Iuda Chaleb filius Iepphonne</span> <span class="verse"><a name="20">20</a>de tribu Symeon Samuhel filius Ammiud</span> <span class="verse"><a name="21">21</a>de tribu Beniamin Helidad filius Chaselon</span> <span class="verse"><a name="22">22</a>de tribu filiorum Dan Bocci filius Iogli</span> <span class="verse"><a name="23">23</a>filiorum Ioseph de tribu Manasse Hannihel filius Ephod</span> <span class="verse"><a name="24">24</a>de tribu Ephraim Camuhel filius Sephtan</span> <span class="verse"><a name="25">25</a>de tribu Zabulon Elisaphan filius Pharnach</span> <span class="verse"><a name="26">26</a>de tribu Isachar dux Faltihel filius Ozan</span> <span class="verse"><a name="27">27</a>de tribu Aser Ahiud filius Salomi</span> <span class="verse"><a name="28">28</a>de tribu Nepthali Phedahel filius Ameiud</span> <span class="verse"><a name="29">29</a>hii sunt quibus praecepit Dominus ut dividerent filiis Israhel terram Chanaan</span> </p></div</div></div></body></html>