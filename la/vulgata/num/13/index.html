<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/num/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/num">Numbers</a> &gt <strong>Chapter 13</strong></div><p><span class="verse"><a name="1">1</a>profectus est de Aseroth fixis tentoriis in deserto Pharan</span> <span class="verse"><a name="2">2</a>ibi locutus est Dominus ad Mosen dicens</span> <span class="verse"><a name="3">3</a>mitte viros qui considerent terram Chanaan quam daturus sum filiis Israhel singulos de singulis tribubus ex principibus</span> <span class="verse"><a name="4">4</a>fecit Moses quod Dominus imperarat de deserto Pharan mittens principes viros quorum ista sunt nomina</span> <span class="verse"><a name="5">5</a>de tribu Ruben Semmua filium Zecchur</span> <span class="verse"><a name="6">6</a>de tribu Symeon Saphat filium Huri</span> <span class="verse"><a name="7">7</a>de tribu Iuda Chaleb filium Iepphonne</span> <span class="verse"><a name="8">8</a>de tribu Isachar Igal filium Ioseph</span> <span class="verse"><a name="9">9</a>de tribu Ephraim Osee filium Nun</span> <span class="verse"><a name="10">10</a>de tribu Beniamin Phalti filium Raphu</span> <span class="verse"><a name="11">11</a>de tribu Zabulon Geddihel filium Sodi</span> <span class="verse"><a name="12">12</a>de tribu Ioseph sceptri Manasse Gaddi filium Susi</span> <span class="verse"><a name="13">13</a>de tribu Dan Ammihel filium Gemalli</span> <span class="verse"><a name="14">14</a>de tribu Aser Sthur filium Michahel</span> <span class="verse"><a name="15">15</a>de tribu Nepthali Naabbi filium Vaphsi</span> <span class="verse"><a name="16">16</a>de tribu Gad Guhel filium Machi</span> <span class="verse"><a name="17">17</a>haec sunt nomina virorum quos misit Moses ad considerandam terram vocavitque Osee filium Nun Iosue</span> <span class="verse"><a name="18">18</a>misit ergo eos Moses ad considerandam terram Chanaan et dixit ad eos ascendite per meridianam plagam cumque veneritis ad montes</span> <span class="verse"><a name="19">19</a>considerate terram qualis sit et populum qui habitator est eius utrum fortis sit an infirmus pauci numero an plures</span> <span class="verse"><a name="20">20</a>ipsa terra bona an mala urbes quales muratae an absque muris</span> <span class="verse"><a name="21">21</a>humus pinguis an sterilis nemorosa an absque arboribus confortamini et adferte nobis de fructibus terrae erat autem tempus quando iam praecoquae uvae vesci possunt</span> <span class="verse"><a name="22">22</a>cumque ascendissent exploraverunt terram a deserto Sin usque Roob intrantibus Emath</span> <span class="verse"><a name="23">23</a>ascenderuntque ad meridiem et venerunt in Hebron ubi erant Ahiman et Sisai et Tholmai filii Enach nam Hebron septem annis ante Tanim urbem Aegypti condita est</span> <span class="verse"><a name="24">24</a>pergentesque usque ad torrentem Botri absciderunt palmitem cum uva sua quem portaverunt in vecte duo viri de malis quoque granatis et de ficis loci illius tulerunt</span> <span class="verse"><a name="25">25</a>qui appellatus est Neelescol id est torrens Botri eo quod botrum inde portassent filii Israhel</span> <span class="verse"><a name="26">26</a>reversique exploratores terrae post quadraginta dies omni regione circuita</span> <span class="verse"><a name="27">27</a>venerunt ad Mosen et Aaron et ad omnem coetum filiorum Israhel in desertum Pharan quod est in Cades locutique eis et omni multitudini ostenderunt fructus terrae</span> <span class="verse"><a name="28">28</a>et narraverunt dicentes venimus in terram ad quam misisti nos quae re vera fluit lacte et melle ut ex his fructibus cognosci potest</span> <span class="verse"><a name="29">29</a>sed cultores fortissimos habet et urbes grandes atque muratas stirpem Enach vidimus ibi</span> <span class="verse"><a name="30">30</a>Amalech habitat in meridie Hettheus et Iebuseus et Amorreus in montanis Chananeus vero moratur iuxta mare et circa fluenta Iordanis</span> <span class="verse"><a name="31">31</a>inter haec Chaleb conpescens murmur populi qui oriebatur contra Mosen ait ascendamus et possideamus terram quoniam poterimus obtinere eam</span> <span class="verse"><a name="32">32</a>alii vero qui fuerant cum eo dicebant nequaquam ad hunc populum valemus ascendere quia fortior nobis est</span> <span class="verse"><a name="33">33</a>detraxeruntque terrae quam inspexerant apud filios Israhel dicentes terram quam lustravimus devorat habitatores suos populum quem aspeximus procerae staturae est</span> <span class="verse"><a name="34">34</a>ibi vidimus monstra quaedam filiorum Enach de genere giganteo quibus conparati quasi lucustae videbamur</span> </p></div</div></div></body></html>