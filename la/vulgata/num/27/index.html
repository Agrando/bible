<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/num/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/num">Numbers</a> &gt <strong>Chapter 27</strong></div><p><span class="verse"><a name="1">1</a>accesserunt autem filiae Salphaad filii Epher filii Galaad filii Machir filii Manasse qui fuit filius Ioseph quarum sunt nomina Maala et Noa et Egla et Melcha et Thersa</span> <span class="verse"><a name="2">2</a>steteruntque coram Mosen et Eleazaro sacerdote et cunctis principibus populi ad ostium tabernaculi foederis atque dixerunt</span> <span class="verse"><a name="3">3</a>pater noster mortuus est in deserto nec fuit in seditione quae concitata est contra Dominum sub Core sed in peccato suo mortuus est hic non habuit mares filios cur tollitur nomen illius de familia sua quia non habet filium date nobis possessionem inter cognatos patris nostri</span> <span class="verse"><a name="4">4</a>rettulitque Moses causam earum ad iudicium Domini</span> <span class="verse"><a name="5">5</a>qui dixit ad eum</span> <span class="verse"><a name="6">6</a>iustam rem postulant filiae Salphaad da eis possessionem inter cognatos patris sui et ei in hereditate succedant</span> <span class="verse"><a name="7">7</a>ad filios autem Israhel loqueris haec</span> <span class="verse"><a name="8">8</a>homo cum mortuus fuerit absque filio ad filiam eius transibit hereditas</span> <span class="verse"><a name="9">9</a>si filiam non habuerit habebit successores fratres suos</span> <span class="verse"><a name="10">10</a>quod si et fratres non fuerint dabitis hereditatem fratribus patris eius</span> <span class="verse"><a name="11">11</a>sin autem nec patruos habuerit dabitur hereditas his qui ei proximi sunt eritque hoc filiis Israhel sanctum lege perpetua sicut praecepit Dominus Mosi</span> <span class="verse"><a name="12">12</a>dixit quoque Dominus ad Mosen ascende in montem istum Abarim et contemplare inde terram quam daturus sum filiis Israhel</span> <span class="verse"><a name="13">13</a>cumque videris eam ibis et tu ad populum tuum sicut ivit frater tuus Aaron</span> <span class="verse"><a name="14">14</a>quia offendistis me in deserto Sin in contradictione multitudinis nec sanctificare me voluistis coram ea super aquas hae sunt aquae Contradictionis in Cades deserti Sin</span> <span class="verse"><a name="15">15</a>cui respondit Moses</span> <span class="verse"><a name="16">16</a>provideat Dominus Deus spirituum omnis carnis hominem qui sit super multitudinem hanc</span> <span class="verse"><a name="17">17</a>et possit exire et intrare ante eos et educere illos vel introducere ne sit populus Domini sicut oves absque pastore</span> <span class="verse"><a name="18">18</a>dixitque Dominus ad eum tolle Iosue filium Nun virum in quo est spiritus et pone manum tuam super eum</span> <span class="verse"><a name="19">19</a>qui stabit coram Eleazaro sacerdote et omni multitudine</span> <span class="verse"><a name="20">20</a>et dabis ei praecepta cunctis videntibus et partem gloriae tuae ut audiat eum omnis synagoga filiorum Israhel</span> <span class="verse"><a name="21">21</a>pro hoc si quid agendum erit Eleazar sacerdos consulet Dominum ad verbum eius egredietur et ingredietur ipse et omnes filii Israhel cum eo et cetera multitudo</span> <span class="verse"><a name="22">22</a>fecit Moses ut praeceperat Dominus cumque tulisset Iosue statuit eum coram Eleazaro sacerdote et omni frequentia populi</span> <span class="verse"><a name="23">23</a>et inpositis capiti eius manibus cuncta replicavit quae mandaverat Dominus</span> </p></div</div></div></body></html>