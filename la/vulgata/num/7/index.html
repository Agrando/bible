<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/num/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/num">Numbers</a> &gt <strong>Chapter 7</strong></div><p><span class="verse"><a name="1">1</a>factum est autem in die qua conplevit Moses tabernaculum et erexit illud unxitque et sanctificavit cum omnibus vasis suis altare similiter et vasa eius</span> <span class="verse"><a name="2">2</a>obtulerunt principes Israhel et capita familiarum qui erant per singulas tribus praefecti eorum qui numerati fuerant</span> <span class="verse"><a name="3">3</a>munera coram Domino sex plaustra tecta cum duodecim bubus unum plaustrum obtulere duo duces et unum bovem singuli obtuleruntque ea in conspectu tabernaculi</span> <span class="verse"><a name="4">4</a>ait autem Dominus ad Mosen</span> <span class="verse"><a name="5">5</a>suscipe ab eis ut serviant in ministerio tabernaculi et tradas ea Levitis iuxta ordinem ministerii sui</span> <span class="verse"><a name="6">6</a>itaque cum suscepisset Moses plaustra et boves tradidit eos Levitis</span> <span class="verse"><a name="7">7</a>duo plaustra et quattuor boves dedit filiis Gerson iuxta id quod habebant necessarium</span> <span class="verse"><a name="8">8</a>quattuor alia plaustra et octo boves dedit filiis Merari secundum officia et cultum suum sub manu Ithamar filii Aaron sacerdotis</span> <span class="verse"><a name="9">9</a>filiis autem Caath non dedit plaustra et boves quia in sanctuario serviunt et onera propriis portant umeris</span> <span class="verse"><a name="10">10</a>igitur obtulerunt duces in dedicationem altaris die qua unctum est oblationem suam ante altare</span> <span class="verse"><a name="11">11</a>dixitque Dominus ad Mosen singuli duces per singulos dies offerant munera in dedicationem altaris</span> <span class="verse"><a name="12">12</a>primo die obtulit oblationem suam Naasson filius Aminadab de tribu Iuda</span> <span class="verse"><a name="13">13</a>fueruntque in ea acetabulum argenteum pondo centum triginta siclorum fiala argentea habens septuaginta siclos iuxta pondus sanctuarii utrumque plenum simila conspersa oleo in sacrificium</span> <span class="verse"><a name="14">14</a>mortariolum ex decem siclis aureis plenum incenso</span> <span class="verse"><a name="15">15</a>bovem et arietem et agnum anniculum in holocaustum</span> <span class="verse"><a name="16">16</a>hircumque pro peccato</span> <span class="verse"><a name="17">17</a>et in sacrificio pacificorum boves duos arietes quinque hircos quinque agnos anniculos quinque haec est oblatio Naasson filii Aminadab</span> <span class="verse"><a name="18">18</a>secundo die obtulit Nathanahel filius Suar dux de tribu Isachar</span> <span class="verse"><a name="19">19</a>acetabulum argenteum adpendens centum triginta siclos fialam argenteam habentem septuaginta siclos iuxta pondus sanctuarii utrumque plenum simila conspersa oleo in sacrificium</span> <span class="verse"><a name="20">20</a>mortariolum aureum habens decem siclos plenum incenso</span> <span class="verse"><a name="21">21</a>bovem de armento et arietem et agnum anniculum in holocaustum</span> <span class="verse"><a name="22">22</a>hircumque pro peccato</span> <span class="verse"><a name="23">23</a>et in sacrificio pacificorum boves duos arietes quinque hircos quinque agnos anniculos quinque haec fuit oblatio Nathanahel filii Suar</span> <span class="verse"><a name="24">24</a>tertio die princeps filiorum Zabulon Heliab filius Helon</span> <span class="verse"><a name="25">25</a>obtulit acetabulum argenteum adpendens centum triginta siclos fialam argenteam habentem septuaginta siclos ad pondus sanctuarii utrumque plenum simila conspersa oleo in sacrificium</span> <span class="verse"><a name="26">26</a>mortariolum aureum adpendens decem siclos plenum incenso</span> <span class="verse"><a name="27">27</a>bovem de armento et arietem et agnum anniculum in holocaustum</span> <span class="verse"><a name="28">28</a>hircumque pro peccato</span> <span class="verse"><a name="29">29</a>et in sacrificio pacificorum boves duos arietes quinque hircos quinque agnos anniculos quinque haec est oblatio Heliab filii Helon</span> <span class="verse"><a name="30">30</a>die quarto princeps filiorum Ruben Helisur filius Sedeur</span> <span class="verse"><a name="31">31</a>obtulit acetabulum argenteum adpendens centum triginta siclos fialam argenteam habentem septuaginta siclos ad pondus sanctuarii utrumque plenum simila conspersa oleo in sacrificium</span> <span class="verse"><a name="32">32</a>mortariolum aureum adpendens decem siclos plenum incenso</span> <span class="verse"><a name="33">33</a>bovem de armento et arietem et agnum anniculum in holocaustum</span> <span class="verse"><a name="34">34</a>hircumque pro peccato</span> <span class="verse"><a name="35">35</a>et in hostias pacificorum boves duos arietes quinque hircos quinque agnos anniculos quinque haec fuit oblatio Helisur filii Sedeur</span> <span class="verse"><a name="36">36</a>die quinto princeps filiorum Symeon Salamihel filius Surisaddai</span> <span class="verse"><a name="37">37</a>obtulit acetabulum argenteum adpendens centum triginta siclos fialam argenteam habentem septuaginta siclos ad pondus sanctuarii utrumque plenum simila conspersa oleo in sacrificium</span> <span class="verse"><a name="38">38</a>mortariolum aureum adpendens decem siclos plenum incenso</span> <span class="verse"><a name="39">39</a>bovem de armento et arietem et agnum anniculum in holocaustum</span> <span class="verse"><a name="40">40</a>hircumque pro peccato</span> <span class="verse"><a name="41">41</a>et in hostias pacificorum boves duos arietes quinque hircos quinque agnos anniculos quinque haec fuit oblatio Salamihel filii Surisaddai</span> <span class="verse"><a name="42">42</a>die sexto princeps filiorum Gad Heliasaph filius Duhel</span> <span class="verse"><a name="43">43</a>obtulit acetabulum argenteum adpendens centum triginta siclos fialam argenteam habentem septuaginta siclos ad pondus sanctuarii utrumque plenum simila conspersa oleo in sacrificium</span> <span class="verse"><a name="44">44</a>mortariolum aureum adpendens siclos decem plenum incenso</span> <span class="verse"><a name="45">45</a>bovem de armento et arietem et agnum anniculum in holocaustum</span> <span class="verse"><a name="46">46</a>hircumque pro peccato</span> <span class="verse"><a name="47">47</a>et in hostias pacificorum boves duos arietes quinque hircos quinque agnos anniculos quinque haec fuit oblatio Heliasaph filii Duhel</span> <span class="verse"><a name="48">48</a>die septimo princeps filiorum Ephraim Helisama filius Ammiud</span> <span class="verse"><a name="49">49</a>obtulit acetabulum argenteum adpendens centum triginta siclos fialam argenteam habentem septuaginta siclos ad pondus sanctuarii utrumque plenum simila conspersa oleo in sacrificium</span> <span class="verse"><a name="50">50</a>mortariolum aureum adpendens decem siclos plenum incenso</span> <span class="verse"><a name="51">51</a>bovem de armento et arietem et agnum anniculum in holocaustum</span> <span class="verse"><a name="52">52</a>hircumque pro peccato</span> <span class="verse"><a name="53">53</a>et in hostias pacificas boves duos arietes quinque hircos quinque agnos anniculos quinque haec fuit oblatio Helisama filii Ammiud</span> <span class="verse"><a name="54">54</a>die octavo princeps filiorum Manasse Gamalihel filius Phadassur</span> <span class="verse"><a name="55">55</a>obtulit acetabulum argenteum adpendens centum triginta siclos fialam argenteam habentem septuaginta siclos ad pondus sanctuarii utrumque plenum simila conspersa oleo in sacrificium</span> <span class="verse"><a name="56">56</a>mortariolum aureum adpendens decem siclos plenum incenso</span> <span class="verse"><a name="57">57</a>bovem de armento et arietem et agnum anniculum in holocaustum</span> <span class="verse"><a name="58">58</a>hircumque pro peccato</span> <span class="verse"><a name="59">59</a>et in hostias pacificorum boves duos arietes quinque hircos quinque agnos anniculos quinque haec fuit oblatio Gamalihel filii Phadassur</span> <span class="verse"><a name="60">60</a>die nono princeps filiorum Beniamin Abidan filius Gedeonis</span> <span class="verse"><a name="61">61</a>obtulit acetabulum argenteum adpendens centum triginta siclos fialam argenteam habentem septuaginta siclos ad pondus sanctuarii utrumque plenum simila conspersa oleo in sacrificium</span> <span class="verse"><a name="62">62</a>mortariolum aureum adpendens decem siclos plenum incenso</span> <span class="verse"><a name="63">63</a>bovem de armento et arietem et agnum anniculum in holocaustum</span> <span class="verse"><a name="64">64</a>hircumque pro peccato</span> <span class="verse"><a name="65">65</a>et in hostias pacificorum boves duos arietes quinque hircos quinque agnos anniculos quinque haec fuit oblatio Abidan filii Gedeonis</span> <span class="verse"><a name="66">66</a>die decimo princeps filiorum Dan Ahiezer filius Amisaddai</span> <span class="verse"><a name="67">67</a>obtulit acetabulum argenteum adpendens centum triginta siclos fialam argenteam habentem septuaginta siclos ad pondus sanctuarii utrumque plenum simila conspersa oleo in sacrificium</span> <span class="verse"><a name="68">68</a>mortariolum aureum adpendens decem siclos plenum incenso</span> <span class="verse"><a name="69">69</a>bovem de armento et arietem et agnum anniculum in holocaustum</span> <span class="verse"><a name="70">70</a>hircumque pro peccato</span> <span class="verse"><a name="71">71</a>et in hostias pacificorum boves duos arietes quinque hircos quinque agnos anniculos quinque haec fuit oblatio Ahiezer filii Amisaddai</span> <span class="verse"><a name="72">72</a>die undecimo princeps filiorum Aser Phagaihel filius Ochran</span> <span class="verse"><a name="73">73</a>obtulit acetabulum argenteum adpendens centum triginta siclos fialam argenteam habentem septuaginta siclos ad pondus sanctuarii utrumque plenum simila conspersa oleo in sacrificium</span> <span class="verse"><a name="74">74</a>mortariolum aureum adpendens decem siclos plenum incenso</span> <span class="verse"><a name="75">75</a>bovem de armento et arietem et agnum anniculum in holocaustum</span> <span class="verse"><a name="76">76</a>hircumque pro peccato</span> <span class="verse"><a name="77">77</a>et in hostias pacificorum boves duos arietes quinque hircos quinque agnos anniculos quinque haec fuit oblatio Phagaihel filii Ochran</span> <span class="verse"><a name="78">78</a>die duodecimo princeps filiorum Nepthalim Achira filius Henan</span> <span class="verse"><a name="79">79</a>obtulit acetabulum argenteum adpendens centum triginta siclos fialam argenteam habentem septuaginta siclos ad pondus sanctuarii utrumque plenum simila conspersa oleo in sacrificium</span> <span class="verse"><a name="80">80</a>mortariolum aureum adpendens decem siclos plenum incenso</span> <span class="verse"><a name="81">81</a>bovem de armento et arietem et agnum anniculum in holocaustum</span> <span class="verse"><a name="82">82</a>hircumque pro peccato</span> <span class="verse"><a name="83">83</a>et in hostias pacificorum boves duos arietes quinque hircos quinque agnos anniculos quinque haec fuit oblatio Achira filii Henan</span> <span class="verse"><a name="84">84</a>haec in dedicatione altaris oblata sunt a principibus Israhel in die qua consecratum est acetabula argentea duodecim fialae argenteae duodecim mortariola aurea duodecim</span> <span class="verse"><a name="85">85</a>ita ut centum triginta argenti siclos haberet unum acetabulum et septuaginta siclos una fiala id est in commune vasorum omnium ex argento sicli duo milia quadringenti pondere sanctuarii</span> <span class="verse"><a name="86">86</a>mortariola aurea duodecim plena incenso denos siclos adpendentia pondere sanctuarii id est simul auri sicli centum viginti</span> <span class="verse"><a name="87">87</a>boves de armento in holocaustum duodecim arietes duodecim agni anniculi duodecim et libamenta eorum hirci duodecim pro peccato</span> <span class="verse"><a name="88">88</a>hostiae pacificorum boves viginti quattuor arietes sexaginta hirci sexaginta agni anniculi sexaginta haec oblata sunt in dedicatione altaris quando unctum est</span> <span class="verse"><a name="89">89</a>cumque ingrederetur Moses tabernaculum foederis ut consuleret oraculum audiebat vocem loquentis ad se de propitiatorio quod erat super arcam testimonii inter duos cherubin unde et loquebatur ei</span> </p></div</div></div></body></html>