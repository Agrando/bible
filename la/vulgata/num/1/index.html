<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/num/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/num">Numbers</a> &gt <strong>Chapter 1</strong></div><p><span class="verse"><a name="1">1</a>locutusque est Dominus ad Mosen in deserto Sinai in tabernaculo foederis prima die mensis secundi anno altero egressionis eorum ex Aegypto dicens</span> <span class="verse"><a name="2">2</a>tollite summam universae congregationis filiorum Israhel per cognationes et domos suas et nomina singulorum quicquid sexus est masculini</span> <span class="verse"><a name="3">3</a>a vicesimo anno et supra omnium virorum fortium ex Israhel et numerabitis eos per turmas suas tu et Aaron</span> <span class="verse"><a name="4">4</a>eruntque vobiscum principes tribuum ac domorum in cognationibus suis</span> <span class="verse"><a name="5">5</a>quorum ista sunt nomina de Ruben Elisur filius Sedeur</span> <span class="verse"><a name="6">6</a>de Symeon Salamihel filius Surisaddai</span> <span class="verse"><a name="7">7</a>de Iuda Naasson filius Aminadab</span> <span class="verse"><a name="8">8</a>de Isachar Nathanahel filius Suar</span> <span class="verse"><a name="9">9</a>de Zabulon Heliab filius Helon</span> <span class="verse"><a name="10">10</a>filiorum autem Ioseph de Ephraim Helisama filius Ammiud de Manasse Gamalihel filius Phadassur</span> <span class="verse"><a name="11">11</a>de Beniamin Abidan filius Gedeonis</span> <span class="verse"><a name="12">12</a>de Dan Ahiezer filius Amisaddai</span> <span class="verse"><a name="13">13</a>de Aser Phegihel filius Ochran</span> <span class="verse"><a name="14">14</a>de Gad Heliasaph filius Duhel</span> <span class="verse"><a name="15">15</a>de Nepthali Ahira filius Henan</span> <span class="verse"><a name="16">16</a>hii nobilissimi principes multitudinis per tribus et cognationes suas et capita exercitus Israhel</span> <span class="verse"><a name="17">17</a>quos tulerunt Moses et Aaron cum omni vulgi multitudine</span> <span class="verse"><a name="18">18</a>et congregaverunt primo die mensis secundi recensentes eos per cognationes et domos ac familias et capita et nomina singulorum a vicesimo anno et supra</span> <span class="verse"><a name="19">19</a>sicut praeceperat Dominus Mosi numeratique sunt in deserto Sinai</span> <span class="verse"><a name="20">20</a>de Ruben primogenito Israhelis per generationes et familias ac domos suas et nomina capitum singulorum omne quod sexus est masculini a vicesimo anno et supra procedentium ad bellum</span> <span class="verse"><a name="21">21</a>quadraginta sex milia quingenti</span> <span class="verse"><a name="22">22</a>de filiis Symeon per generationes et familias ac domos cognationum suarum recensiti sunt per nomina et capita singulorum omne quod sexus est masculini a vicesimo anno et supra procedentium ad bellum</span> <span class="verse"><a name="23">23</a>quinquaginta novem milia trecenti</span> <span class="verse"><a name="24">24</a>de filiis Gad per generationes et familias ac domos cognationum suarum recensiti sunt per nomina singulorum a viginti annis et supra omnes qui ad bella procederent</span> <span class="verse"><a name="25">25</a>quadraginta quinque milia sescenti quinquaginta</span> <span class="verse"><a name="26">26</a>de filiis Iuda per generationes et familias ac domos cognationum suarum per nomina singulorum a vicesimo anno et supra omnes qui poterant ad bella procedere</span> <span class="verse"><a name="27">27</a>recensiti sunt septuaginta quattuor milia sescenti</span> <span class="verse"><a name="28">28</a>de filiis Isachar per generationes et familias ac domos cognationum suarum per nomina singulorum a vicesimo anno et supra omnes qui ad bella procederent</span> <span class="verse"><a name="29">29</a>recensiti sunt quinquaginta quattuor milia quadringenti</span> <span class="verse"><a name="30">30</a>de filiis Zabulon per generationes et familias ac domos cognationum suarum recensiti sunt per nomina singulorum a vicesimo anno et supra omnes qui poterant ad bella procedere</span> <span class="verse"><a name="31">31</a>quinquaginta septem milia quadringenti</span> <span class="verse"><a name="32">32</a>de filiis Ioseph filiorum Ephraim per generationes et familias ac domos cognationum suarum recensiti sunt per nomina singulorum a vicesimo anno et supra omnes qui poterant ad bella procedere</span> <span class="verse"><a name="33">33</a>quadraginta milia quingenti</span> <span class="verse"><a name="34">34</a>porro filiorum Manasse per generationes et familias ac domos cognationum suarum recensiti sunt per nomina singulorum a viginti annis et supra omnes qui poterant ad bella procedere</span> <span class="verse"><a name="35">35</a>triginta duo milia ducenti</span> <span class="verse"><a name="36">36</a>de filiis Beniamin per generationes et familias ac domos cognationum suarum recensiti sunt nominibus singulorum a vicesimo anno et supra omnes qui poterant ad bella procedere</span> <span class="verse"><a name="37">37</a>triginta quinque milia quadringenti</span> <span class="verse"><a name="38">38</a>de filiis Dan per generationes et familias ac domos cognationum suarum recensiti sunt nominibus singulorum a vicesimo anno et supra omnes qui poterant ad bella procedere</span> <span class="verse"><a name="39">39</a>sexaginta duo milia septingenti</span> <span class="verse"><a name="40">40</a>de filiis Aser per generationes et familias ac domos cognationum suarum recensiti sunt per nomina singulorum a vicesimo anno et supra omnes qui poterant ad bella procedere</span> <span class="verse"><a name="41">41</a>quadraginta milia et mille quingenti</span> <span class="verse"><a name="42">42</a>de filiis Nepthali per generationes et familias ac domos cognationum suarum recensiti sunt nominibus singulorum a vicesimo anno et supra omnes qui poterant ad bella procedere</span> <span class="verse"><a name="43">43</a>quinquaginta tria milia quadringenti</span> <span class="verse"><a name="44">44</a>hii sunt quos numeraverunt Moses et Aaron et duodecim principes Israhel singulos per domos cognationum suarum</span> <span class="verse"><a name="45">45</a>fueruntque omnes filiorum Israhel per domos et familias suas a vicesimo anno et supra qui poterant ad bella procedere</span> <span class="verse"><a name="46">46</a>sescenta tria milia virorum quingenti quinquaginta</span> <span class="verse"><a name="47">47</a>Levitae autem in tribu familiarum suarum non sunt numerati cum eis</span> <span class="verse"><a name="48">48</a>locutusque est Dominus ad Mosen dicens</span> <span class="verse"><a name="49">49</a>tribum Levi noli numerare neque ponas summam eorum cum filiis Israhel</span> <span class="verse"><a name="50">50</a>sed constitue eos super tabernaculum testimonii cuncta vasa eius et quicquid ad caerimonias pertinet ipsi portabunt tabernaculum et omnia utensilia eius et erunt in ministerio ac per gyrum tabernaculi metabuntur</span> <span class="verse"><a name="51">51</a>cum proficiscendum fuerit deponent Levitae tabernaculum cum castra metanda erigent quisquis externorum accesserit occidetur</span> <span class="verse"><a name="52">52</a>metabuntur autem castra filii Israhel unusquisque per turmas et cuneos atque exercitum suum</span> <span class="verse"><a name="53">53</a>porro Levitae per gyrum tabernaculi figent tentoria ne fiat indignatio super multitudinem filiorum Israhel et excubabunt in custodiis tabernaculi testimonii</span> <span class="verse"><a name="54">54</a>fecerunt ergo filii Israhel iuxta omnia quae praeceperat Dominus Mosi</span> </p></div</div></div></body></html>