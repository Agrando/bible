<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/num/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/num">Numbers</a> &gt <strong>Chapter 19</strong></div><p><span class="verse"><a name="1">1</a>locutusque est Dominus ad Mosen et Aaron dicens</span> <span class="verse"><a name="2">2</a>ista est religio victimae quam constituit Dominus praecipe filiis Israhel ut adducant ad te vaccam rufam aetatis integrae in qua nulla sit macula nec portaverit iugum</span> <span class="verse"><a name="3">3</a>tradetisque eam Eleazaro sacerdoti qui eductam extra castra immolabit in conspectu omnium</span> <span class="verse"><a name="4">4</a>et tinguens digitum in sanguine eius asperget contra fores tabernaculi septem vicibus</span> <span class="verse"><a name="5">5</a>conburetque eam cunctis videntibus tam pelle et carnibus eius quam sanguine et fimo flammae traditis</span> <span class="verse"><a name="6">6</a>lignum quoque cedrinum et hysopum coccumque bis tinctum sacerdos mittet in flammam quae vaccam vorat</span> <span class="verse"><a name="7">7</a>et tunc demum lotis vestibus et corpore suo ingredietur in castra commaculatusque erit usque ad vesperam</span> <span class="verse"><a name="8">8</a>sed et ille qui conbuserit eam lavabit vestimenta sua et corpus et inmundus erit usque ad vesperam</span> <span class="verse"><a name="9">9</a>colliget autem vir mundus cineres vaccae et effundet eos extra castra in loco purissimo ut sint multitudini filiorum Israhel in custodiam et in aquam aspersionis quia pro peccato vacca conbusta est</span> <span class="verse"><a name="10">10</a>cumque laverit qui vaccae portaverat cineres vestimenta sua inmundus erit usque ad vesperum habebunt hoc filii Israhel et advenae qui habitant inter eos sanctum iure perpetuo</span> <span class="verse"><a name="11">11</a>qui tetigerit cadaver hominis et propter hoc septem diebus fuerit inmundus</span> <span class="verse"><a name="12">12</a>aspergetur ex hac aqua die tertio et septimo et sic mundabitur si die tertio aspersus non fuerit septimo non poterit emundari</span> <span class="verse"><a name="13">13</a>omnis qui tetigerit humanae animae morticinum et aspersus hac commixtione non fuerit polluet tabernaculum Domini et peribit ex Israhel quia aqua expiationis non est aspersus inmundus erit et manebit spurcitia eius super eum</span> <span class="verse"><a name="14">14</a>ista est lex hominis qui moritur in tabernaculo omnes qui ingrediuntur tentorium illius et universa vasa quae ibi sunt polluta erunt septem diebus</span> <span class="verse"><a name="15">15</a>vas quod non habuerit operculum nec ligaturam desuper inmundum erit</span> <span class="verse"><a name="16">16</a>si quis in agro tetigerit cadaver occisi hominis aut per se mortui sive os illius vel sepulchrum inmundus erit septem diebus</span> <span class="verse"><a name="17">17</a>tollent de cineribus conbustionis atque peccati et mittent aquas vivas super eos in vas</span> <span class="verse"><a name="18">18</a>in quibus cum homo mundus tinxerit hysopum asperget eo omne tentorium et cunctam supellectilem et homines huiuscemodi contagione pollutos</span> <span class="verse"><a name="19">19</a>atque hoc modo mundus lustrabit inmundum tertio et septimo die expiatusque die septimo lavabit et se et vestimenta sua et mundus erit ad vesperam</span> <span class="verse"><a name="20">20</a>si quis hoc ritu non fuerit expiatus peribit anima illius de medio ecclesiae quia sanctuarium Domini polluit et non est aqua lustrationis aspersus</span> <span class="verse"><a name="21">21</a>erit hoc praeceptum legitimum sempiternum ipse quoque qui aspergit aquas lavabit vestimenta sua omnis qui tetigerit aquas expiationis inmundus erit usque ad vesperam</span> <span class="verse"><a name="22">22</a>quicquid tetigerit inmundus inmundum faciet et anima quae horum quippiam tetigerit inmunda erit usque ad vesperum</span> </p></div</div></div></body></html>