<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/num/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/num">Numbers</a> &gt <strong>Chapter 8</strong></div><p><span class="verse"><a name="1">1</a>locutus est Dominus ad Mosen dicens</span> <span class="verse"><a name="2">2</a>loquere Aaroni et dices ad eum cum posueris septem lucernas contra eam partem quam candelabrum respicit lucere debebunt</span> <span class="verse"><a name="3">3</a>fecitque Aaron et inposuit lucernas super candelabrum ut praeceperat Dominus Mosi</span> <span class="verse"><a name="4">4</a>haec autem erat factura candelabri ex auro ductili tam medius stipes quam cuncta ex utroque calamorum latera nascebantur iuxta exemplum quod ostendit Dominus Mosi ita operatus est candelabrum</span> <span class="verse"><a name="5">5</a>et locutus est Dominus ad Mosen dicens</span> <span class="verse"><a name="6">6</a>tolle Levitas de medio filiorum Israhel et purificabis eos</span> <span class="verse"><a name="7">7</a>iuxta hunc ritum aspergantur aqua lustrationis et radant omnes pilos carnis suae cumque laverint vestimenta sua et mundati fuerint</span> <span class="verse"><a name="8">8</a>tollant bovem de armentis et libamentum eius similam oleo conspersam bovem autem alterum de armento tu accipies pro peccato</span> <span class="verse"><a name="9">9</a>et adplicabis Levitas coram tabernaculo foederis convocata omni multitudine filiorum Israhel</span> <span class="verse"><a name="10">10</a>cumque Levitae fuerint coram Domino ponent filii Israhel manus suas super eos</span> <span class="verse"><a name="11">11</a>et offeret Aaron Levitas munus in conspectu Domini a filiis Israhel ut serviant in ministerio eius</span> <span class="verse"><a name="12">12</a>Levitae quoque ponent manus suas super capita boum e quibus unum facies pro peccato et alterum in holocaustum Domini ut depreceris pro eis</span> <span class="verse"><a name="13">13</a>statuesque Levitas in conspectu Aaron et filiorum eius et consecrabis oblatos Domino</span> <span class="verse"><a name="14">14</a>ac separabis de medio filiorum Israhel ut sint mei</span> <span class="verse"><a name="15">15</a>et postea ingrediantur tabernaculum foederis ut serviant mihi sicque purificabis et consecrabis eos in oblationem Domini quoniam dono donati sunt mihi a filiis Israhel</span> <span class="verse"><a name="16">16</a>pro primogenitis quae aperiunt omnem vulvam in Israhel accepi eos</span> <span class="verse"><a name="17">17</a>mea sunt omnia primogenita filiorum Israhel tam ex hominibus quam ex iumentis ex die quo percussi omnem primogenitum in terra Aegypti sanctificavi eos mihi</span> <span class="verse"><a name="18">18</a>et tuli Levitas pro cunctis primogenitis filiorum Israhel</span> <span class="verse"><a name="19">19</a>tradidique eos dono Aaroni et filiis eius de medio populi ut serviant mihi pro Israhel in tabernaculo foederis et orent pro eis ne sit in populo plaga si ausi fuerint accedere ad sanctuarium</span> <span class="verse"><a name="20">20</a>feceruntque Moses et Aaron et omnis multitudo filiorum Israhel super Levitas quae praeceperat Dominus Mosi</span> <span class="verse"><a name="21">21</a>purificatique sunt et laverunt vestimenta sua elevavitque eos Aaron in conspectu Domini et oravit pro eis</span> <span class="verse"><a name="22">22</a>ut purificati ingrederentur ad officia sua in tabernaculum foederis coram Aaron et filiis eius sicut praeceperat Dominus Mosi de Levitis ita factum est</span> <span class="verse"><a name="23">23</a>locutus est Dominus ad Mosen dicens</span> <span class="verse"><a name="24">24</a>haec est lex Levitarum a viginti quinque annis et supra ingredientur ut ministrent in tabernaculo foederis</span> <span class="verse"><a name="25">25</a>cumque quinquagesimum annum aetatis impleverint servire cessabunt</span> <span class="verse"><a name="26">26</a>eruntque ministri fratrum suorum in tabernaculo foederis ut custodiant quae sibi fuerint commendata opera autem ipsa non faciant sic dispones Levitas in custodiis suis</span> </p></div</div></div></body></html>