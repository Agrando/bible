<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/num/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/num">Numbers</a> &gt <strong>Chapter 33</strong></div><p><span class="verse"><a name="1">1</a>hae sunt mansiones filiorum Israhel qui egressi sunt de Aegypto per turmas suas in manu Mosi et Aaron</span> <span class="verse"><a name="2">2</a>quas descripsit Moses iuxta castrorum loca quae Domini iussione mutabant</span> <span class="verse"><a name="3">3</a>profecti igitur de Ramesse mense primo quintadecima die mensis primi altera die phase filii Israhel in manu excelsa videntibus cunctis Aegyptiis</span> <span class="verse"><a name="4">4</a>et sepelientibus primogenitos quos percusserat Dominus nam et in diis eorum exercuerat ultionem</span> <span class="verse"><a name="5">5</a>castrametati sunt in Soccoth</span> <span class="verse"><a name="6">6</a>et de Soccoth venerunt in Aetham quae est in extremis finibus solitudinis</span> <span class="verse"><a name="7">7</a>inde egressi venerunt contra Phiahiroth quae respicit Beelsephon et castrametati sunt ante Magdolum</span> <span class="verse"><a name="8">8</a>profectique de Phiahiroth transierunt per medium mare in solitudinem et ambulantes tribus diebus per desertum Aetham castrametati sunt in Mara</span> <span class="verse"><a name="9">9</a>profectique de Mara venerunt in Helim ubi erant duodecim fontes aquarum et palmae septuaginta ibique castrametati sunt</span> <span class="verse"><a name="10">10</a>sed et inde egressi fixere tentoria super mare Rubrum profectique de mari Rubro</span> <span class="verse"><a name="11">11</a>castrametati sunt in deserto Sin</span> <span class="verse"><a name="12">12</a>unde egressi venerunt in Dephca</span> <span class="verse"><a name="13">13</a>profectique de Dephca castrametati sunt in Alus</span> <span class="verse"><a name="14">14</a>egressi de Alus Raphidim fixere tentoria ubi aqua populo defuit ad bibendum</span> <span class="verse"><a name="15">15</a>profectique de Raphidim castrametati sunt in deserto Sinai</span> <span class="verse"><a name="16">16</a>sed et de solitudine Sinai egressi venerunt ad sepulchra Concupiscentiae</span> <span class="verse"><a name="17">17</a>profectique de sepulchris Concupiscentiae castrametati sunt in Aseroth</span> <span class="verse"><a name="18">18</a>et de Aseroth venerunt in Rethma</span> <span class="verse"><a name="19">19</a>profectique de Rethma castrametati sunt in Remmonphares</span> <span class="verse"><a name="20">20</a>unde egressi venerunt in Lebna</span> <span class="verse"><a name="21">21</a>et de Lebna castrametati sunt in Ressa</span> <span class="verse"><a name="22">22</a>egressi de Ressa venerunt in Ceelatha</span> <span class="verse"><a name="23">23</a>unde profecti castrametati sunt in monte Sepher</span> <span class="verse"><a name="24">24</a>egressi de monte Sepher venerunt in Arada</span> <span class="verse"><a name="25">25</a>inde proficiscentes castrametati sunt in Maceloth</span> <span class="verse"><a name="26">26</a>profectique de Maceloth venerunt in Thaath</span> <span class="verse"><a name="27">27</a>de Thaath castrametati sunt in Thare</span> <span class="verse"><a name="28">28</a>unde egressi fixerunt tentoria in Methca</span> <span class="verse"><a name="29">29</a>et de Methca castrametati sunt in Esmona</span> <span class="verse"><a name="30">30</a>profectique de Esmona venerunt in Moseroth</span> <span class="verse"><a name="31">31</a>et de Moseroth castrametati sunt in Baneiacan</span> <span class="verse"><a name="32">32</a>egressique de Baneiacan venerunt in montem Gadgad</span> <span class="verse"><a name="33">33</a>unde profecti castrametati sunt in Hietebatha</span> <span class="verse"><a name="34">34</a>et de Hietebatha venerunt in Ebrona</span> <span class="verse"><a name="35">35</a>egressique de Ebrona castrametati sunt in Asiongaber</span> <span class="verse"><a name="36">36</a>inde profecti venerunt in desertum Sin haec est Cades</span> <span class="verse"><a name="37">37</a>egressique de Cades castrametati sunt in monte Hor in extremis finibus terrae Edom</span> <span class="verse"><a name="38">38</a>ascenditque Aaron sacerdos montem Hor iubente Domino et ibi mortuus est anno quadragesimo egressionis filiorum Israhel ex Aegypto mense quinto prima die mensis</span> <span class="verse"><a name="39">39</a>cum esset annorum centum viginti trium</span> <span class="verse"><a name="40">40</a>audivitque Chananeus rex Arad qui habitabat ad meridiem in terra Chanaan venisse filios Israhel</span> <span class="verse"><a name="41">41</a>et profecti de monte Hor castrametati sunt in Salmona</span> <span class="verse"><a name="42">42</a>unde egressi venerunt in Phinon</span> <span class="verse"><a name="43">43</a>profectique de Phinon castrametati sunt in Oboth</span> <span class="verse"><a name="44">44</a>et de Oboth venerunt in Ieabarim quae est in finibus Moabitarum</span> <span class="verse"><a name="45">45</a>profectique de Ieabarim fixere tentoria in Dibongad</span> <span class="verse"><a name="46">46</a>unde egressi castrametati sunt in Elmondeblathaim</span> <span class="verse"><a name="47">47</a>egressi de Elmondeblathaim venerunt ad montes Abarim contra Nabo</span> <span class="verse"><a name="48">48</a>profectique de montibus Abarim transierunt ad campestria Moab super Iordanem contra Hiericho</span> <span class="verse"><a name="49">49</a>ibique castrametati sunt de Bethsimon usque ad Belsattim in planioribus locis Moabitarum</span> <span class="verse"><a name="50">50</a>ubi locutus est Dominus ad Mosen</span> <span class="verse"><a name="51">51</a>praecipe filiis Israhel et dic ad eos quando transieritis Iordanem intrantes terram Chanaan</span> <span class="verse"><a name="52">52</a>disperdite cunctos habitatores regionis illius confringite titulos et statuas comminuite atque omnia excelsa vastate</span> <span class="verse"><a name="53">53</a>mundantes terram et habitantes in ea ego enim dedi vobis illam in possessionem</span> <span class="verse"><a name="54">54</a>quam dividetis vobis sorte pluribus dabitis latiorem et paucis angustiorem singulis ut sors ceciderit ita tribuetur hereditas per tribus et familias possessio dividetur</span> <span class="verse"><a name="55">55</a>sin autem nolueritis interficere habitatores terrae qui remanserint erunt vobis quasi clavi in oculis et lanceae in lateribus et adversabuntur vobis in terra habitationis vestrae</span> <span class="verse"><a name="56">56</a>et quicquid illis facere cogitaram vobis faciam</span> </p></div</div></div></body></html>