<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/num/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/num">Numbers</a> &gt <strong>Chapter 28</strong></div><p><span class="verse"><a name="1">1</a>dixit quoque Dominus ad Mosen</span> <span class="verse"><a name="2">2</a>praecipe filiis Israhel et dices ad eos oblationem meam et panes et incensum odoris suavissimi offerte per tempora sua</span> <span class="verse"><a name="3">3</a>haec sunt sacrificia quae offerre debetis agnos anniculos inmaculatos duos cotidie in holocaustum sempiternum</span> <span class="verse"><a name="4">4</a>unum offeretis mane et alterum ad vesperam</span> <span class="verse"><a name="5">5</a>decimam partem oephi similae quae conspersa sit oleo purissimo et habeat quartam partem hin</span> <span class="verse"><a name="6">6</a>holocaustum iuge est quod obtulistis in monte Sinai in odorem suavissimum incensi Domini</span> <span class="verse"><a name="7">7</a>et libabitis vini quartam partem hin per agnos singulos in sanctuario Domini</span> <span class="verse"><a name="8">8</a>alterumque agnum similiter offeretis ad vesperam iuxta omnem ritum sacrificii matutini et libamentorum eius oblationem suavissimi odoris Domino</span> <span class="verse"><a name="9">9</a>die autem sabbati offeretis duos agnos anniculos inmaculatos et duas decimas similae oleo conspersae in sacrificio et liba</span> <span class="verse"><a name="10">10</a>quae rite funduntur per singula sabbata in holocausto sempiterno</span> <span class="verse"><a name="11">11</a>in kalendis autem id est in mensuum exordiis offeretis holocaustum Domino vitulos de armento duos arietem unum agnos anniculos septem inmaculatos</span> <span class="verse"><a name="12">12</a>et tres decimas similae oleo conspersae in sacrificio per singulos vitulos et duas decimas similae oleo conspersae per singulos arietes</span> <span class="verse"><a name="13">13</a>et decimam decimae similae ex oleo in sacrificio per agnos singulos holocaustum suavissimi odoris atque incensi est Domino</span> <span class="verse"><a name="14">14</a>libamenta autem vini quae per singulas fundenda sunt victimas ista erunt media pars hin per vitulos singulos tertia per arietem quarta per agnum hoc erit holocaustum per omnes menses qui sibi anno vertente succedunt</span> <span class="verse"><a name="15">15</a>hircus quoque offeretur Domino pro peccatis in holocaustum sempiternum cum libamentis suis</span> <span class="verse"><a name="16">16</a>mense autem primo quartadecima die mensis phase Domini erit</span> <span class="verse"><a name="17">17</a>et quintadecima die sollemnitas septem diebus vescentur azymis</span> <span class="verse"><a name="18">18</a>quarum dies prima venerabilis et sancta erit omne opus servile non facietis in ea</span> <span class="verse"><a name="19">19</a>offeretisque incensum holocaustum Domino vitulos de armento duos arietem unum agnos anniculos inmaculatos septem</span> <span class="verse"><a name="20">20</a>et sacrificia singulorum ex simila quae conspersa sit oleo tres decimas per singulos vitulos et duas decimas per arietem</span> <span class="verse"><a name="21">21</a>et decimam decimae per agnos singulos id est per septem agnos</span> <span class="verse"><a name="22">22</a>et hircum pro peccato unum ut expietur pro vobis</span> <span class="verse"><a name="23">23</a>praeter holocaustum matutinum quod semper offertis</span> <span class="verse"><a name="24">24</a>ita facietis per singulos dies septem dierum in fomitem ignis et in odorem suavissimum Domino qui surget de holocausto et de libationibus singulorum</span> <span class="verse"><a name="25">25</a>dies quoque septimus celeberrimus et sanctus erit vobis omne opus servile non facietis in eo</span> <span class="verse"><a name="26">26</a>dies etiam primitivorum quando offertis novas fruges Domino expletis ebdomadibus venerabilis et sancta erit omne opus servile non facietis in ea</span> <span class="verse"><a name="27">27</a>offeretisque holocaustum in odorem suavissimum Domino vitulos de armento duos arietem unum et agnos anniculos inmaculatos septem</span> <span class="verse"><a name="28">28</a>atque in sacrificiis eorum similae oleo conspersae tres decimas per singulos vitulos per arietes duas</span> <span class="verse"><a name="29">29</a>per agnos decimam decimae qui simul sunt agni septem hircum quoque</span> <span class="verse"><a name="30">30</a>qui mactatur pro expiatione praeter holocaustum sempiternum et liba eius</span> <span class="verse"><a name="31">31</a>inmaculata offeretis omnia cum libationibus suis</span> </p></div</div></div></body></html>