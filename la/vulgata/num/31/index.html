<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/num/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/num">Numbers</a> &gt <strong>Chapter 31</strong></div><p><span class="verse"><a name="1">1</a>locutusque est Dominus ad Mosen dicens</span> <span class="verse"><a name="2">2</a>ulciscere prius filios Israhel de Madianitis et sic colligeris ad populum tuum</span> <span class="verse"><a name="3">3</a>statimque Moses armate inquit ex vobis viros ad pugnam qui possint ultionem Domini expetere de Madianitis</span> <span class="verse"><a name="4">4</a>mille viri de singulis tribubus eligantur Israhel qui mittantur ad bellum</span> <span class="verse"><a name="5">5</a>dederuntque millenos de cunctis tribubus id est duodecim milia expeditorum ad pugnam</span> <span class="verse"><a name="6">6</a>quos misit Moses cum Finees filio Eleazari sacerdotis vasa quoque sancta et tubas ad clangendum tradidit ei</span> <span class="verse"><a name="7">7</a>cumque pugnassent contra Madianitas atque vicissent omnes mares occiderunt</span> <span class="verse"><a name="8">8</a>et reges eorum Evi et Recem et Sur et Ur et Rebe quinque principes gentis Balaam quoque filium Beor interfecerunt gladio</span> <span class="verse"><a name="9">9</a>ceperuntque mulieres eorum et parvulos omniaque pecora et cunctam supellectilem quicquid habere potuerant depopulati sunt</span> <span class="verse"><a name="10">10</a>tam urbes quam viculos et castella flamma consumpsit</span> <span class="verse"><a name="11">11</a>et tulerunt praedam et universa quae ceperant tam ex hominibus quam ex iumentis</span> <span class="verse"><a name="12">12</a>et adduxerunt ad Mosen et Eleazarum sacerdotem et ad omnem multitudinem filiorum Israhel reliqua etiam utensilia portaverunt ad castra in campestribus Moab iuxta Iordanem contra Hiericho</span> <span class="verse"><a name="13">13</a>egressi sunt autem Moses et Eleazar sacerdos et omnes principes synagogae in occursum eorum extra castra</span> <span class="verse"><a name="14">14</a>iratusque Moses principibus exercitus tribunis et centurionibus qui venerant de bello</span> <span class="verse"><a name="15">15</a>ait cur feminas reservastis</span> <span class="verse"><a name="16">16</a>nonne istae sunt quae deceperunt filios Israhel ad suggestionem Balaam et praevaricari vos fecerunt in Domino super peccato Phogor unde et percussus est populus</span> <span class="verse"><a name="17">17</a>ergo cunctos interficite quicquid est generis masculini etiam in parvulis et mulieres quae noverunt viros in coitu iugulate</span> <span class="verse"><a name="18">18</a>puellas autem et omnes feminas virgines reservate vobis</span> <span class="verse"><a name="19">19</a>et manete extra castra septem diebus qui occiderit hominem vel occisum tetigerit lustrabitur die tertio et septimo</span> <span class="verse"><a name="20">20</a>et de omni praeda sive vestimentum fuerit sive vas et aliquid in utensilia praeparatum de caprarum pellibus et pilis et ligno expiabitur</span> <span class="verse"><a name="21">21</a>Eleazar quoque sacerdos ad viros exercitus qui pugnaverant sic locutus est hoc est praeceptum legis quod mandavit Dominus Mosi</span> <span class="verse"><a name="22">22</a>aurum et argentum et aes et ferrum et stagnum et plumbum</span> <span class="verse"><a name="23">23</a>et omne quod potest transire per flammas igne purgabitur quicquid autem ignem non potest sustinere aqua expiationis sanctificabitur</span> <span class="verse"><a name="24">24</a>et lavabitis vestimenta vestra die septimo et purificati postea castra intrabitis</span> <span class="verse"><a name="25">25</a>dixitque Dominus ad Mosen</span> <span class="verse"><a name="26">26</a>tollite summam eorum quae capta sunt ab homine usque ad pecus tu et Eleazar sacerdos et principes vulgi</span> <span class="verse"><a name="27">27</a>dividesque ex aequo praedam inter eos qui pugnaverunt et egressi sunt ad bellum et inter omnem reliquam multitudinem</span> <span class="verse"><a name="28">28</a>et separabis partem Domino ab his qui pugnaverunt et fuerunt in bello unam animam de quingentis tam ex hominibus quam ex bubus et asinis et ovibus</span> <span class="verse"><a name="29">29</a>et dabis eam Eleazaro sacerdoti quia primitiae Domini sunt</span> <span class="verse"><a name="30">30</a>ex media quoque parte filiorum Israhel accipies quinquagesimum caput hominum et boum et asinorum et ovium cunctarumque animantium et dabis ea Levitis qui excubant in custodiis tabernaculi Domini</span> <span class="verse"><a name="31">31</a>feceruntque Moses et Eleazar sicut praeceperat Dominus</span> <span class="verse"><a name="32">32</a>fuit autem praeda quam exercitus ceperat ovium sescenta septuaginta quinque milia</span> <span class="verse"><a name="33">33</a>boum septuaginta duo milia</span> <span class="verse"><a name="34">34</a>asinorum sexaginta milia et mille</span> <span class="verse"><a name="35">35</a>animae hominum sexus feminei quae non cognoverant viros triginta duo milia</span> <span class="verse"><a name="36">36</a>dataque est media pars his qui in proelio fuerant ovium trecenta triginta septem milia quingenta</span> <span class="verse"><a name="37">37</a>e quibus in partem Domini supputatae sunt oves sescentae septuaginta quinque</span> <span class="verse"><a name="38">38</a>et de bubus triginta sex milibus boves septuaginta duo</span> <span class="verse"><a name="39">39</a>de asinis triginta milibus quingentis asini sexaginta unus</span> <span class="verse"><a name="40">40</a>de animabus hominum sedecim milibus cesserunt in partem Domini triginta duae animae</span> <span class="verse"><a name="41">41</a>tradiditque Moses numerum primitiarum Domini Eleazaro sacerdoti sicut ei fuerat imperatum</span> <span class="verse"><a name="42">42</a>ex media parte filiorum Israhel quam separaverat his qui in proelio fuerant</span> <span class="verse"><a name="43">43</a>de media vero parte quae contigerat reliquae multitudini id est de ovium trecentis triginta septem milibus quingentis</span> <span class="verse"><a name="44">44</a>et de bubus triginta sex milibus</span> <span class="verse"><a name="45">45</a>et de asinis triginta milibus quingentis</span> <span class="verse"><a name="46">46</a>et de hominibus sedecim milibus</span> <span class="verse"><a name="47">47</a>tulit Moses quinquagesimum caput et dedit Levitis qui excubant in tabernaculo Domini sicut praeceperat Dominus</span> <span class="verse"><a name="48">48</a>cumque accessissent principes exercitus ad Mosen et tribuni centurionesque dixerunt</span> <span class="verse"><a name="49">49</a>nos servi tui recensuimus numerum pugnatorum quos habuimus sub manu nostra et ne unus quidem defuit</span> <span class="verse"><a name="50">50</a>ob hanc causam offerimus in donariis Domini singuli quod in praeda auri potuimus invenire periscelides et armillas anulos et dextralia ac murenulas ut depreceris pro nobis Dominum</span> <span class="verse"><a name="51">51</a>susceperuntque Moses et Eleazar sacerdos omne aurum in diversis speciebus</span> <span class="verse"><a name="52">52</a>pondo sedecim milia septingentos quinquaginta siclos a tribunis et centurionibus</span> <span class="verse"><a name="53">53</a>unusquisque enim quod in praeda rapuerat suum erat</span> <span class="verse"><a name="54">54</a>et susceptum intulerunt in tabernaculum testimonii in monumentum filiorum Israhel coram Domino</span> </p></div</div></div></body></html>