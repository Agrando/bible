<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/num/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/num">Numbers</a> &gt <strong>Chapter 29</strong></div><p><span class="verse"><a name="1">1</a>mensis etiam septimi prima dies venerabilis et sancta erit vobis omne opus servile non facietis in ea quia dies clangoris est et tubarum</span> <span class="verse"><a name="2">2</a>offeretisque holocaustum in odorem suavissimum Domino vitulum de armento unum arietem unum agnos anniculos inmaculatos septem</span> <span class="verse"><a name="3">3</a>et in sacrificiis eorum similae oleo conspersae tres decimas per singulos vitulos duas decimas per arietem</span> <span class="verse"><a name="4">4</a>unam decimam per agnum qui simul sunt agni septem</span> <span class="verse"><a name="5">5</a>et hircum pro peccato qui offertur in expiationem populi</span> <span class="verse"><a name="6">6</a>praeter holocaustum kalendarum cum sacrificiis suis et holocaustum sempiternum cum libationibus solitis hisdem caerimoniis offeretis in odorem suavissimum incensum Domino</span> <span class="verse"><a name="7">7</a>decima quoque dies mensis huius septimi erit vobis sancta atque venerabilis et adfligetis animas vestras omne opus servile non facietis in ea</span> <span class="verse"><a name="8">8</a>offeretisque holocaustum Domino in odorem suavissimum vitulum de armento unum arietem unum agnos anniculos inmaculatos septem</span> <span class="verse"><a name="9">9</a>et in sacrificiis eorum similae oleo conspersae tres decimas per vitulos singulos duas decimas per arietem</span> <span class="verse"><a name="10">10</a>decimam decimae per agnos singulos qui sunt simul septem agni</span> <span class="verse"><a name="11">11</a>et hircum pro peccato absque his quae offerri pro delicto solent in expiationem et holocaustum sempiternum in sacrificio et libaminibus eorum</span> <span class="verse"><a name="12">12</a>quintadecima vero die mensis septimi quae vobis erit sancta atque venerabilis omne opus servile non facietis in ea sed celebrabitis sollemnitatem Domino septem diebus</span> <span class="verse"><a name="13">13</a>offeretisque holocaustum in odorem suavissimum Domino vitulos de armento tredecim arietes duos agnos anniculos quattuordecim inmaculatos</span> <span class="verse"><a name="14">14</a>et in libamentis eorum similae oleo conspersae tres decimas per vitulos singulos qui sunt simul vituli tredecim et duas decimas arieti uno id est simul arietibus duobus</span> <span class="verse"><a name="15">15</a>et decimam decimae agnis singulis qui sunt simul agni quattuordecim</span> <span class="verse"><a name="16">16</a>et hircum pro peccato absque holocausto sempiterno et sacrificio et libamine eius</span> <span class="verse"><a name="17">17</a>in die altero offeres vitulos de armento duodecim arietes duos agnos anniculos inmaculatos quattuordecim</span> <span class="verse"><a name="18">18</a>sacrificiaque et libamina singulorum per vitulos et arietes et agnos rite celebrabis</span> <span class="verse"><a name="19">19</a>et hircum pro peccato absque holocausto sempiterno sacrificioque eius et libamine</span> <span class="verse"><a name="20">20</a>die tertio offeres vitulos undecim arietes duos agnos anniculos inmaculatos quattuordecim</span> <span class="verse"><a name="21">21</a>sacrificiaque et libamina singulorum per vitulos et arietes et agnos rite celebrabis</span> <span class="verse"><a name="22">22</a>et hircum pro peccato absque holocausto sempiterno et sacrificio et libamine eius</span> <span class="verse"><a name="23">23</a>die quarto offeres vitulos decem arietes duos agnos anniculos inmaculatos quattuordecim</span> <span class="verse"><a name="24">24</a>sacrificiaque eorum et libamina singulorum per vitulos et arietes et agnos rite celebrabis</span> <span class="verse"><a name="25">25</a>et hircum pro peccato absque holocausto sempiterno sacrificioque eius et libamine</span> <span class="verse"><a name="26">26</a>die quinto offeres vitulos novem arietes duos agnos anniculos inmaculatos quattuordecim</span> <span class="verse"><a name="27">27</a>sacrificiaque et libamina singulorum per vitulos et arietes et agnos rite celebrabis</span> <span class="verse"><a name="28">28</a>et hircum pro peccato absque holocausto sempiterno sacrificioque eius et libamine</span> <span class="verse"><a name="29">29</a>die sexto offeres vitulos octo arietes duos agnos anniculos inmaculatos quattuordecim</span> <span class="verse"><a name="30">30</a>sacrificiaque et libamina singulorum per vitulos et arietes et agnos rite celebrabis</span> <span class="verse"><a name="31">31</a>et hircum pro peccato absque holocausto sempiterno sacrificioque eius et libamine</span> <span class="verse"><a name="32">32</a>die septimo offeres vitulos septem arietes duos agnos anniculos inmaculatos quattuordecim</span> <span class="verse"><a name="33">33</a>sacrificiaque et libamina singulorum per vitulos et arietes et agnos rite celebrabis</span> <span class="verse"><a name="34">34</a>et hircum pro peccato absque holocausto sempiterno sacrificioque eius et libamine</span> <span class="verse"><a name="35">35</a>die octavo qui est celeberrimus omne opus servile non facietis</span> <span class="verse"><a name="36">36</a>offerentes holocaustum in odorem suavissimum Domino vitulum unum arietem unum agnos anniculos inmaculatos septem</span> <span class="verse"><a name="37">37</a>sacrificiaque et libamina singulorum per vitulos et arietes et agnos rite celebrabis</span> <span class="verse"><a name="38">38</a>et hircum pro peccato absque holocausto sempiterno sacrificioque eius et libamine</span> <span class="verse"><a name="39">39</a>haec offeretis Domino in sollemnitatibus vestris praeter vota et oblationes spontaneas in holocausto in sacrificio in libamine et in hostiis pacificis</span> </p></div</div></div></body></html>