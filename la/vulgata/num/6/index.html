<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/num/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/num">Numbers</a> &gt <strong>Chapter 6</strong></div><p><span class="verse"><a name="1">1</a>locutus est Dominus ad Mosen dicens</span> <span class="verse"><a name="2">2</a>loquere ad filios Israhel et dices ad eos vir sive mulier cum fecerit votum ut sanctificentur et se voluerint Domino consecrare</span> <span class="verse"><a name="3">3</a>vino et omni quod inebriare potest abstinebunt acetum ex vino et ex qualibet alia potione et quicquid de uva exprimitur non bibent uvas recentes siccasque non comedent</span> <span class="verse"><a name="4">4</a>cunctis diebus quibus ex voto Domino consecrantur quicquid ex vinea esse potest ab uva passa usque ad acinum non comedent</span> <span class="verse"><a name="5">5</a>omni tempore separationis suae novacula non transibit super caput eius usque ad conpletum diem quo Domino consecratur sanctus erit crescente caesarie capitis eius</span> <span class="verse"><a name="6">6</a>omni tempore consecrationis suae super mortuum non ingredietur</span> <span class="verse"><a name="7">7</a>nec super patris quidem et matris et fratris sororisque funere contaminabitur quia consecratio Dei sui super caput eius est</span> <span class="verse"><a name="8">8</a>omnes dies separationis suae sanctus erit Domino</span> <span class="verse"><a name="9">9</a>sin autem mortuus fuerit subito quispiam coram eo polluetur caput consecrationis eius quod radet ilico et in eadem die purgationis suae et rursum septima</span> <span class="verse"><a name="10">10</a>in octavo autem die offeret duos turtures vel duos pullos columbae sacerdoti in introitu foederis testimonii</span> <span class="verse"><a name="11">11</a>facietque sacerdos unum pro peccato et alterum in holocaustum et deprecabitur pro eo quia peccavit super mortuo sanctificabitque caput eius in die illo</span> <span class="verse"><a name="12">12</a>et consecrabit Domino dies separationis illius offerens agnum anniculum pro peccato ita tamen ut dies priores irriti fiant quoniam polluta est sanctificatio eius</span> <span class="verse"><a name="13">13</a>ista est lex consecrationis cum dies quos ex voto decreverat conplebuntur adducet eum ad ostium tabernaculi foederis</span> <span class="verse"><a name="14">14</a>et offeret oblationem eius Domino agnum anniculum inmaculatum in holocaustum et ovem anniculam inmaculatam pro peccato et arietem inmaculatum hostiam pacificam</span> <span class="verse"><a name="15">15</a>canistrum quoque panum azymorum qui conspersi sunt oleo et lagana absque fermento uncta oleo ac libamina singulorum</span> <span class="verse"><a name="16">16</a>quae offeret sacerdos coram Domino et faciet tam pro peccato quam in holocaustum</span> <span class="verse"><a name="17">17</a>arietem vero immolabit hostiam pacificam Domino offerens simul canistrum azymorum et libamenta quae ex more debentur</span> <span class="verse"><a name="18">18</a>tunc radetur nazareus ante ostium tabernaculi foederis caesarie consecrationis suae tolletque capillos eius et ponet super ignem qui est subpositus sacrificio pacificorum</span> <span class="verse"><a name="19">19</a>et armum coctum arietis tortamque absque fermento unam de canistro et laganum azymum unum et tradet in manibus nazarei postquam rasum fuerit caput eius</span> <span class="verse"><a name="20">20</a>susceptaque rursum ab eo elevabit in conspectu Domini et sanctificata sacerdotis erunt sicut pectusculum quod separari iussum est et femur post haec potest bibere nazareus vinum</span> <span class="verse"><a name="21">21</a>ista est lex nazarei cum voverit oblationem suam Domino tempore consecrationis suae exceptis his quae invenerit manus eius iuxta quod mente devoverat ita faciet ad perfectionem sanctificationis suae</span> <span class="verse"><a name="22">22</a>locutus est Dominus ad Mosen dicens</span> <span class="verse"><a name="23">23</a>loquere Aaron et filiis eius sic benedicetis filiis Israhel et dicetis eis</span> <span class="verse"><a name="24">24</a>benedicat tibi Dominus et custodiat te</span> <span class="verse"><a name="25">25</a>ostendat Dominus faciem suam tibi et misereatur tui</span> <span class="verse"><a name="26">26</a>convertat Dominus vultum suum ad te et det tibi pacem</span> <span class="verse"><a name="27">27</a>invocabunt nomen meum super filios Israhel et ego benedicam eis</span> </p></div</div></div></body></html>