<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/neh/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/neh">Nehemiah</a> &gt <strong>Chapter 10</strong></div><p><span class="verse"><a name="1">1</a>signatores autem fuerunt Neemias Athersatha filius Achelai  et Sedecias</span> <span class="verse"><a name="2">2</a>Saraias Azarias Hieremias</span> <span class="verse"><a name="3">3</a>Phessur Amaria Melchia</span> <span class="verse"><a name="4">4</a>Attus Sebenia Melluc</span> <span class="verse"><a name="5">5</a>Arem Mermuth Obdias</span> <span class="verse"><a name="6">6</a>Danihel Genton Baruch</span> <span class="verse"><a name="7">7</a>Mosollam Abia Miamin</span> <span class="verse"><a name="8">8</a>Mazia Belga Semaia hii sacerdotes</span> <span class="verse"><a name="9">9</a>porro Levitae Iosue filius Azaniae Bennui de filiis Enadad  Cedmihel</span> <span class="verse"><a name="10">10</a>et fratres eorum Sechenia Odevia Celita Phalaia Anan</span> <span class="verse"><a name="11">11</a>Micha Roob Asebia</span> <span class="verse"><a name="12">12</a>Zacchur Serebia Sabania</span> <span class="verse"><a name="13">13</a>Odia Bani Baninu</span> <span class="verse"><a name="14">14</a>capita populi Pheros Phaethmoab Helam Zethu Bani</span> <span class="verse"><a name="15">15</a>Bonni Azgad Bebai</span> <span class="verse"><a name="16">16</a>Adonia Beggoai Adin</span> <span class="verse"><a name="17">17</a>Ater Ezechia Azur</span> <span class="verse"><a name="18">18</a>Odevia Asum Besai</span> <span class="verse"><a name="19">19</a>Ares Anathoth Nebai</span> <span class="verse"><a name="20">20</a>Mecphia Mosollam Azir</span> <span class="verse"><a name="21">21</a>Mesizabel Sadoc Ieddua</span> <span class="verse"><a name="22">22</a>Felthia Anan Ania</span> <span class="verse"><a name="23">23</a>Osee Anania Asub</span> <span class="verse"><a name="24">24</a>Aloes Phaleam Sobec</span> <span class="verse"><a name="25">25</a>Reum Asebna Madsia</span> <span class="verse"><a name="26">26</a>et Haia Hanam Anan</span> <span class="verse"><a name="27">27</a>Melluc Arem Baana</span> <span class="verse"><a name="28">28</a>et reliqui de populo sacerdotes Levitae ianitores et  cantores Nathinnei et omnes qui se separaverunt de populis  terrarum ad legem Dei uxores eorum filii eorum et filiae eorum</span> <span class="verse"><a name="29">29</a>omnis qui poterat sapere spondentes pro fratribus suis  optimates eorum et qui veniebant ad pollicendum et iurandum ut  ambularent in lege Dei quam dederat in manu Mosi servi Dei ut  facerent et custodirent universa mandata Domini Dei nostri et  iudicia eius et caerimonias eius</span> <span class="verse"><a name="30">30</a>et ut non daremus filias nostras populo terrae et filias  eorum non acciperemus filiis nostris</span> <span class="verse"><a name="31">31</a>populi quoque terrae qui inportant venalia et omnia ad  usum per diem sabbati ut vendant non accipiemus ab eis in  sabbato et in die sanctificata et dimittemus annum septimum et  exactionem universae manus</span> <span class="verse"><a name="32">32</a>et statuemus super nos praecepta ut demus tertiam partem  sicli per annum ad opus domus Dei nostri</span> <span class="verse"><a name="33">33</a>ad panes propositionis et ad sacrificium sempiternum et in  holocaustum sempiternum in sabbatis in kalendis in  sollemnitatibus et in sanctificatis et pro peccato ut exoretur  pro Israhel et in omnem usum domus Dei nostri</span> <span class="verse"><a name="34">34</a>sortes ergo misimus super oblatione lignorum inter  sacerdotes et Levitas et populos ut inferrentur in domum Dei  nostri per domos patrum nostrorum per tempora a temporibus anni  usque ad annum ut arderent super altare Domini Dei nostri sicut  scriptum est in lege Mosi</span> <span class="verse"><a name="35">35</a>et ut adferremus primogenita terrae nostrae et primitiva  universi fructus omnis ligni ab anno in annum in domo Domini</span> <span class="verse"><a name="36">36</a>et primitiva filiorum nostrorum et pecorum nostrorum sicut  scriptum est in lege et primitiva boum nostrorum et ovium  nostrarum ut offerrentur in domo Dei nostri sacerdotibus qui  ministrant in domo Dei nostri</span> <span class="verse"><a name="37">37</a>et primitias ciborum nostrorum et libaminum nostrorum et  poma omnis ligni vindemiae quoque et olei adferemus  sacerdotibus ad gazofilacium Dei nostri et decimam partem  terrae nostrae Levitis ipsi Levitae decimas accipient ex  omnibus civitatibus operum nostrorum</span> <span class="verse"><a name="38">38</a>erit autem sacerdos filius Aaron cum Levitis in decimis  Levitarum et Levitae offerent decimam partem decimae suae in  domum Dei nostri ad gazofilacium in domo thesauri</span> <span class="verse"><a name="39">39</a>ad gazofilacium enim deportabunt filii Israhel et filii  Levi primitias frumenti vini et olei et ibi erunt vasa  sanctificata et sacerdotes et cantores et ianitores et ministri  et non dimittemus domum Dei nostri</span> </p></div</div></div></body></html>