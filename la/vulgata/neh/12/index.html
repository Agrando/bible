<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/neh/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/neh">Nehemiah</a> &gt <strong>Chapter 12</strong></div><p><span class="verse"><a name="1">1</a>hii autem sacerdotes et Levitae qui ascenderunt cum  Zorobabel filio Salathihel et Iosue Saraia Hieremias Ezra</span> <span class="verse"><a name="2">2</a>Amaria Melluch Attus</span> <span class="verse"><a name="3">3</a>Sechenia Reum Meremuth</span> <span class="verse"><a name="4">4</a>Addo Genthon Abia</span> <span class="verse"><a name="5">5</a>Miamin Madia Belga</span> <span class="verse"><a name="6">6</a>Semaia et Ioarib Idaia Sellum Amoc Elceia</span> <span class="verse"><a name="7">7</a>Idaia isti principes sacerdotum et fratres eorum in diebus  Iosue</span> <span class="verse"><a name="8">8</a>porro Levitae Iesua Bennui Cedmihel Sarabia Iuda Mathanias  super hymnos ipsi et fratres eorum</span> <span class="verse"><a name="9">9</a>et Becbecia atque et Hanni fratres eorum unusquisque in  officio suo</span> <span class="verse"><a name="10">10</a>Hiesue autem genuit Ioachim et Ioachim genuit Eliasib et  Eliasib genuit Ioiada</span> <span class="verse"><a name="11">11</a>et Ioiada genuit Ionathan et Ionathan genuit Ieddoa</span> <span class="verse"><a name="12">12</a>in diebus autem Ioachim erant sacerdotes principes  familiarum Saraiae Amaria Hieremiae Anania</span> <span class="verse"><a name="13">13</a>Ezrae Mosollam Amariae Iohanan</span> <span class="verse"><a name="14">14</a>Milico Ionathan Sebeniae Ioseph</span> <span class="verse"><a name="15">15</a>Arem Edna Maraioth Elci</span> <span class="verse"><a name="16">16</a>Addaiae Zaccharia Genthon Mosollam</span> <span class="verse"><a name="17">17</a>Abiae Zecheri Miamin et Moadiae Felti</span> <span class="verse"><a name="18">18</a>Belgae Sammua Semaiae Ionathan</span> <span class="verse"><a name="19">19</a>Ioiarib Matthanai Iadaiae Azzi</span> <span class="verse"><a name="20">20</a>Sellaiae Celai Amoc Eber</span> <span class="verse"><a name="21">21</a>Elciae Asebia Idaiae Nathanahel</span> <span class="verse"><a name="22">22</a>Levitae in diebus Eliasib et Ioiada et Ionan et Ieddoa  scripti principes familiarum et sacerdotes in regno Darii  Persae</span> <span class="verse"><a name="23">23</a>filii Levi principes familiarum scripti in libro verborum  dierum et usque ad dies Ionathan filii Eliasib</span> <span class="verse"><a name="24">24</a>et principes Levitarum Asebia Serebia et Iesue filius  Cedmihel et fratres eorum per vices suas ut laudarent et  confiterentur iuxta praeceptum David viri Dei et observarent  aeque per ordinem</span> <span class="verse"><a name="25">25</a>Matthania et Becbecia Obedia Mosollam Thelmon Accub  custodes portarum et vestibulorum ante portas</span> <span class="verse"><a name="26">26</a>hii in diebus Ioachim filii Iesue filii Iosedech et in  diebus Neemiae ducis et Ezrae sacerdotis scribaeque</span> <span class="verse"><a name="27">27</a>in dedicatione autem muri Hierusalem requisierunt Levitas  de omnibus locis suis ut adducerent eos in Hierusalem et  facerent dedicationem et laetitiam in actione gratiarum et in  cantico in cymbalis psalteriis et citharis</span> <span class="verse"><a name="28">28</a>congregati sunt ergo filii cantorum et de campestribus  circa Hierusalem et de villis Netuphati</span> <span class="verse"><a name="29">29</a>et de domo Galgal et de regionibus Geba et Azmaveth  quoniam villas aedificaverunt sibi cantores in circuitu  Hierusalem</span> <span class="verse"><a name="30">30</a>et mundati sunt sacerdotes et Levitae et mundaverunt  populum et portas et murum</span> <span class="verse"><a name="31">31</a>ascendere autem feci principes Iuda super murum et statui  duos choros laudantium magnos et ierunt ad dexteram super murum  ad portam Sterquilinii</span> <span class="verse"><a name="32">32</a>et ivit post eos Osaias et media pars principum Iuda</span> <span class="verse"><a name="33">33</a>et Azarias Ezras et Mosollam Iuda et Beniamin et Semeia et  Hieremia</span> <span class="verse"><a name="34">34</a>et de filiis sacerdotum in tubis Zaccharias filius  Ionathan filius Semeiae filius Mathaniae filius Michaiae filius  Zecchur filius Asaph</span> <span class="verse"><a name="35">35</a>et fratres eius Semeia et Azarel Malalai Galalai Maai  Nathanel et Iuda et Anani in vasis cantici David viri Dei et  Ezras scriba ante eos in porta Fontis</span> <span class="verse"><a name="36">36</a>et contra eos ascenderunt in gradibus civitatis David in  ascensu muri super domum David et usque ad portam Aquarum ad  orientem</span> <span class="verse"><a name="37">37</a>et chorus secundus gratias referentium ibat ex adverso et  ego post eum et media pars populi super murum et super turrem  Furnorum et usque ad murum latissimum</span> <span class="verse"><a name="38">38</a>et super portam Ephraim et super portam Antiquam et super  portam Piscium et turrem Ananehel et turrem Ema et usque ad  portam Gregis et steterunt in porta Custodiae</span> <span class="verse"><a name="39">39</a>steteruntque duo chori laudantium in domo Dei et ego et  dimidia pars magistratuum mecum</span> <span class="verse"><a name="40">40</a>et sacerdotes Eliachim Maasia Miniamin Michea Elioenai  Zaccharia Anania in tubis</span> <span class="verse"><a name="41">41</a>et Maasia et Semea et Eleazar et Azi et Iohanan et Melchia  et Elam et Ezer et clare cecinerunt cantores et Iezraia  praepositus</span> <span class="verse"><a name="42">42</a>et immolaverunt in die illa victimas magnas et laetati  sunt Deus enim laetificaverat eos laetitia magna sed et uxores  eorum et liberi gavisi sunt et audita est laetitia Hierusalem  procul</span> <span class="verse"><a name="43">43</a>recensuerunt quoque in die illa viros super gazofilacia  thesauri ad libamina et ad primitias et ad decimas ut  introferrent per eos principes civitatis in decore gratiarum  actionis sacerdotes et Levitas quia laetatus est Iuda in  sacerdotibus et Levitis adstantibus</span> <span class="verse"><a name="44">44</a>et custodierunt observationem Dei sui et observationem  expiationis et cantores et ianitores iuxta praeceptum David et  Salomonis filii eius</span> <span class="verse"><a name="45">45</a>quia in diebus David et Asaph ab exordio erant principes  constituti cantorum in carmine laudantium et confitentium Deo</span> <span class="verse"><a name="46">46</a>et omnis Israhel in diebus Zorobabel et in diebus Neemiae  dabat partes cantoribus et ianitoribus per dies singulos et  sanctificabant Levitas et Levitae sanctificabant filios Aaron</span> </p></div</div></div></body></html>