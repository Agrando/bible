<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/neh/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/neh">Nehemiah</a> &gt <strong>Chapter 9</strong></div><p><span class="verse"><a name="1">1</a>in die autem vicesimo quarto mensis huius convenerunt filii  Israhel in ieiunio et in saccis et humus super eos</span> <span class="verse"><a name="2">2</a>et separatum est semen filiorum Israhel ab omni filio  alienigena et steterunt et confitebantur peccata sua et  iniquitates patrum suorum</span> <span class="verse"><a name="3">3</a>et consurrexerunt ad standum et legerunt in volumine legis  Domini Dei sui quater in die et quater confitebantur et  adorabant Dominum Deum suum</span> <span class="verse"><a name="4">4</a>surrexit autem super gradum Levitarum Iosue et Bani Cedmihel  Sebnia Bani Sarebias Bani Chanani et inclamaverunt voce magna  Dominum Deum suum</span> <span class="verse"><a name="5">5</a>et dixerunt Levitae Iosue et Cedmihel Bonni Asebia Serebia  Odoia Sebna Fataia surgite benedicite Domino Deo vestro ab  aeterno usque in aeternum et benedicant nomini gloriae tuae  excelso in omni benedictione et laude</span> <span class="verse"><a name="6">6</a>tu ipse Domine solus tu fecisti caelum caelum caelorum et  omnem exercitum eorum terram et universa quae in ea sunt maria  et omnia quae in eis sunt et tu vivificas omnia haec et  exercitus caeli te adorat</span> <span class="verse"><a name="7">7</a>tu ipse Domine Deus qui elegisti Abram et eduxisti eum de  igne Chaldeorum et posuisti nomen eius Abraham</span> <span class="verse"><a name="8">8</a>et invenisti cor eius fidele coram te et percussisti cum eo  foedus ut dares ei terram Chananei Chetthei Amorrei et Ferezei  et Iebusei et Gergesei ut dares semini eius et implesti verba  tua quoniam iustus es</span> <span class="verse"><a name="9">9</a>et vidisti adflictionem patrum nostrorum in Aegypto  clamoremque eorum audisti super mare Rubrum</span> <span class="verse"><a name="10">10</a>et dedisti signa et portenta in Pharao et in universis  servis eius et in omni populo terrae illius cognovisti enim  quia superbe egerant contra eos et fecisti tibi nomen sicut et  in hac die</span> <span class="verse"><a name="11">11</a>et mare divisisti ante eos et transierunt per medium maris  in sicca persecutores autem eorum proiecisti in profundum quasi  lapidem in aquas validas</span> <span class="verse"><a name="12">12</a>et in columna nubis ductor eorum fuisti per diem et in  columna ignis per noctem ut appareret eis via per quam  ingrediebantur</span> <span class="verse"><a name="13">13</a>ad montem quoque Sinai descendisti et locutus es cum eis de  caelo et dedisti eis iudicia recta et legem veritatis  caerimonias et praecepta bona</span> <span class="verse"><a name="14">14</a>et sabbatum sanctificatum tuum ostendisti eis et mandata et  caerimonias et legem praecepisti eis in manu Mosi servi tui</span> <span class="verse"><a name="15">15</a>panem quoque de caelo dedisti eis in fame eorum et aquam de  petra eduxisti eis sitientibus et dixisti eis ut ingrederentur  et possiderent terram super quam levasti manum tuam ut traderes  eis</span> <span class="verse"><a name="16">16</a>ipsi vero et patres nostri superbe egerunt et induraverunt  cervices suas et non audierunt mandata tua</span> <span class="verse"><a name="17">17</a>et noluerunt audire et non sunt recordati mirabilium tuorum  quae feceras eis et induraverunt cervices suas et dederunt  caput ut converterentur ad servitutem suam quasi per  contentionem tu autem Deus propitius clemens et misericors  longanimis et multae miserationis non dereliquisti eos</span> <span class="verse"><a name="18">18</a>et quidem cum fecissent sibi vitulum conflatilem et  dixissent iste est Deus tuus qui eduxit te de Aegypto  feceruntque blasphemias magnas</span> <span class="verse"><a name="19">19</a>tu autem in misericordiis tuis multis non dimisisti eos in  deserto columna nubis non recessit ab eis per diem ut duceret  eos in via et columna ignis in nocte ut ostenderet eis iter per  quod ingrederentur</span> <span class="verse"><a name="20">20</a>et spiritum tuum bonum dedisti qui doceret eos et manna  tuum non prohibuisti ab ore eorum et aquam dedisti eis in siti</span> <span class="verse"><a name="21">21</a>quadraginta annis pavisti eos in deserto nihilque eis  defuit vestimenta eorum non inveteraverunt et pedes eorum non  sunt adtriti</span> <span class="verse"><a name="22">22</a>et dedisti eis regna et populos et partitus es eis sortes  et possederunt terram Seon et terram regis Esebon et terram Og  regis Basan</span> <span class="verse"><a name="23">23</a>et filios eorum multiplicasti sicut stellas caeli et  adduxisti eos ad terram de qua dixeras patribus eorum ut  ingrederentur et possiderent</span> <span class="verse"><a name="24">24</a>et venerunt filii et possederunt terram et humiliasti coram  eis habitatores terrae Chananeos et dedisti eos in manu eorum  et reges eorum et populos terrae ut facerent eis sicut placebat  illis</span> <span class="verse"><a name="25">25</a>ceperunt itaque urbes munitas et humum pinguem et  possederunt domos plenas cunctis bonis cisternas ab aliis  fabricatas vineas et oliveta et ligna pomifera multa et  comederunt et saturati sunt et inpinguati sunt et abundavere  deliciis in bonitate tua magna</span> <span class="verse"><a name="26">26</a>provocaverunt autem te ad iracundiam et recesserunt a te et  proiecerunt legem tuam post terga sua et prophetas tuos  occiderunt qui contestabantur eos ut reverterentur ad te  feceruntque blasphemias grandes</span> <span class="verse"><a name="27">27</a>et dedisti eos in manu hostium suorum et adflixerunt eos et  in tempore tribulationis suae clamaverunt ad te et tu de caelo  audisti et secundum miserationes tuas multas dedisti eis  salvatores qui salvaverunt eos de manu hostium suorum</span> <span class="verse"><a name="28">28</a>cumque requievissent reversi sunt ut facerent malum in  conspectu tuo et dereliquisti eos in manu inimicorum suorum et  possederunt eos conversique sunt et clamaverunt ad te tu autem  de caelo audisti et liberasti eos in misericordiis tuis multis  temporibus</span> <span class="verse"><a name="29">29</a>et contestatus es eos ut reverterentur ad legem tuam ipsi  vero superbe egerunt et non audierunt mandata tua et in  iudiciis tuis peccaverunt quae faciet homo et vivet in eis et  dederunt umerum recedentem et cervicem suam induraverunt nec  audierunt</span> <span class="verse"><a name="30">30</a>et protraxisti super eos annos multos et contestatus es eos  in spiritu tuo per manum prophetarum tuorum et non audierunt et  tradidisti eos in manu populorum terrarum</span> <span class="verse"><a name="31">31</a>in misericordiis autem tuis plurimis non fecisti eos in  consumptione nec dereliquisti eos quoniam Deus miserationum et  clemens tu es</span> <span class="verse"><a name="32">32</a>nunc itaque Deus noster Deus magne fortis et terribilis  custodiens pactum et misericordiam ne avertas a facie tua omnem  laborem qui invenit nos reges nostros principes nostros et  sacerdotes nostros prophetas nostros et patres nostros et omnem  populum tuum a diebus regis Assur usque in diem hanc</span> <span class="verse"><a name="33">33</a>et tu iustus in omnibus quae venerunt super nos quia  veritatem fecisti nos autem impie egimus</span> <span class="verse"><a name="34">34</a>reges nostri principes nostri sacerdotes nostri et patres  nostri non fecerunt legem tuam et non adtenderunt mandata tua  et testimonia tua quae testificatus es in eis</span> <span class="verse"><a name="35">35</a>et ipsi in regnis suis bonis et in bonitate tua multa quam  dederas eis et in terra latissima et pingui quam tradideras in  conspectu eorum non servierunt tibi nec reversi sunt ab studiis  suis pessimis</span> <span class="verse"><a name="36">36</a>ecce nos ipsi hodie servi sumus et terram quam dedisti  patribus nostris ut comederent panem eius et quae bona sunt  eius et nos ipsi servi sumus in ea</span> <span class="verse"><a name="37">37</a>et fruges eius multiplicantur regibus quos posuisti super  nos propter peccata nostra et in corporibus nostris dominantur  et in iumentis nostris secundum voluntatem suam et in  tribulatione magna sumus</span> <span class="verse"><a name="38">38</a>super omnibus ergo his nos ipsi percutimus foedus et  scribimus et signant principes nostri Levitae nostri et  sacerdotes nostri</span> </p></div</div></div></body></html>