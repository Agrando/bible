<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/neh/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/neh">Nehemiah</a> &gt <strong>Chapter 3</strong></div><p><span class="verse"><a name="1">1</a>et surrexit Eliasib sacerdos magnus et fratres eius  sacerdotes et aedificaverunt portam Gregis ipsi  sanctificaverunt eam et statuerunt valvas eius et usque ad  turrem centum cubitorum sanctificaverunt eam usque ad turrem  Ananehel</span> <span class="verse"><a name="2">2</a>et iuxta eum aedificaverunt viri Hiericho et iuxta eum  aedificavit Zecchur filius Amri</span> <span class="verse"><a name="3">3</a>portam autem Piscium aedificaverunt filii Asanaa ipsi  texerunt eam et statuerunt valvas eius et seras et vectes et  iuxta eos aedificavit Marimuth filius Uriae filii Accus</span> <span class="verse"><a name="4">4</a>et iuxta eos aedificavit Mosollam filius Barachiae filii  Mesezebel et iuxta eos aedificavit Sadoc filius Baana</span> <span class="verse"><a name="5">5</a>et iuxta eos aedificaverunt Thecueni optimates autem eorum  non subposuerunt colla sua in opere Domini sui</span> <span class="verse"><a name="6">6</a>et portam Veterem aedificaverunt Ioiada filius Fasea et  Mosollam filius Besodia ipsi texerunt eam et statuerunt valvas  eius et seras et vectes</span> <span class="verse"><a name="7">7</a>et iuxta eos aedificavit Meletias Gabaonites et Iadon  Meronathites viri de Gabaon et Maspha pro duce qui erat in  regione trans Flumen</span> <span class="verse"><a name="8">8</a>et iuxta eum aedificavit Ezihel filius Araia aurifex et  iuxta eum aedificavit Anania filius pigmentarii et dimiserunt  Hierusalem usque ad murum plateae latioris</span> <span class="verse"><a name="9">9</a>et iuxta eum aedificavit Rafaia filius Ahur princeps vici  Hierusalem</span> <span class="verse"><a name="10">10</a>et iuxta eos aedificavit Ieiada filius Aromath contra domum  suam et iuxta eum aedificavit Attus filius Asebeniae</span> <span class="verse"><a name="11">11</a>mediam partem vici aedificavit Melchias filius Erem et Asub  filius Phaethmoab et turrem Furnorum</span> <span class="verse"><a name="12">12</a>iuxta eum aedificavit Sellum filius Alloes princeps mediae  partis vici Hierusalem ipse et filiae eius</span> <span class="verse"><a name="13">13</a>et portam Vallis aedificavit Anun et habitatores Zanoe ipsi  aedificaverunt eam et statuerunt valvas eius et seras et vectes  et mille cubitos in muro usque ad portam Sterquilinii</span> <span class="verse"><a name="14">14</a>et portam Sterquilinii aedificavit Melchias filius Rechab  princeps vici Bethaccharem ipse aedificavit eam et statuit  valvas eius et seras et vectes</span> <span class="verse"><a name="15">15</a>et portam Fontis aedificavit Sellum filius Choloozai  princeps pagi Maspha ipse aedificavit eam et texit et statuit  valvas eius et seras et vectes et muros piscinae Siloae in  hortum regis et usque ad gradus qui descendunt de civitate  David</span> <span class="verse"><a name="16">16</a>post eum aedificavit Neemias filius Azboc princeps dimidiae  partis vici Bethsur usque contra sepulchra David et usque ad  piscinam quae grandi opere constructa est et usque ad domum  Fortium</span> <span class="verse"><a name="17">17</a>post eum aedificaverunt Levitae Reum filius Benni post eum  aedificavit Asebias princeps dimidiae partis vici Ceilae in  vico suo</span> <span class="verse"><a name="18">18</a>post eum aedificaverunt fratres eorum Behui filius Enadad  princeps dimidiae partis Ceila</span> <span class="verse"><a name="19">19</a>et aedificavit iuxta eum Azer filius Iosue princeps Maspha  mensuram secundam contra ascensum firmissimi anguli</span> <span class="verse"><a name="20">20</a>post eum in monte aedificavit Baruch filius Zacchai  mensuram secundam ab angulo usque ad portam domus Eliasib  sacerdotis magni</span> <span class="verse"><a name="21">21</a>post eum aedificavit Meremuth filius Uriae filii Accus  mensuram secundam a porta domus Eliasib donec extenderetur  domus Eliasib</span> <span class="verse"><a name="22">22</a>et post eum aedificaverunt sacerdotes viri de campestribus  Iordanis</span> <span class="verse"><a name="23">23</a>post eum aedificavit Beniamin et Asub contra domum suam et  post eum aedificavit Azarias filius Maasiae filii Ananiae  contra domum suam</span> <span class="verse"><a name="24">24</a>post eum aedificavit Bennui filius Enadda mensuram secundam  a domo Azariae usque ad flexuram et usque ad angulum</span> <span class="verse"><a name="25">25</a>Falel filius Ozi contra flexuram et turrem quae eminet de  domo regis excelsa id est in atrio carceris post eum Phadaia  filius Pheros</span> <span class="verse"><a name="26">26</a>Nathinnei autem habitabant in Ofel usque contra portam  Aquarum ad orientem et turrem quae prominebat</span> <span class="verse"><a name="27">27</a>post eum aedificaverunt Thecueni mensuram secundam e  regione a turre magna et eminenti usque ad murum templi</span> <span class="verse"><a name="28">28</a>sursum autem a porta Equorum aedificaverunt sacerdotes  unusquisque contra domum suam</span> <span class="verse"><a name="29">29</a>post eos aedificavit Seddo filius Emmer contra domum suam  et post eum aedificavit Semeia filius Secheniae custos portae  orientalis</span> <span class="verse"><a name="30">30</a>post eum aedificavit Anania filius Selemiae et Anon filius  Selo sextus mensuram secundam post eum aedificavit Mosollam  filius Barachiae contra gazofilacium suum post eum aedificavit  Melchias filius aurificis usque ad domum Nathinneorum et scruta  vendentium contra portam Iudicialem et usque ad cenaculum  Anguli</span> <span class="verse"><a name="31">31</a>et inter cenaculum Anguli in porta Gregis aedificaverunt  artifices et negotiatores</span> </p></div</div></div></body></html>