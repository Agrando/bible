<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/hos/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/hos">Hosea</a> &gt <strong>Chapter 14</strong></div><p><span class="verse"><a name="1">1</a>pereat Samaria quoniam ad amaritudinem concitavit Dominum suum in gladio pereat parvuli eorum elidantur et fetae eius discindantur</span> <span class="verse"><a name="2">2</a>convertere Israhel ad Dominum Deum tuum quoniam corruisti in iniquitate tua</span> <span class="verse"><a name="3">3</a>tollite vobiscum verba et convertimini ad Dominum dicite ei omnem aufer iniquitatem et accipe bonum et reddemus vitulos labiorum nostrorum</span> <span class="verse"><a name="4">4</a>Assur non salvabit nos super equum non ascendemus nec dicemus ultra dii nostri opera manuum nostrarum quia eius qui in te est misereberis pupilli</span> <span class="verse"><a name="5">5</a>sanabo contritiones eorum diligam eos spontanee quia aversus est furor meus ab eo</span> <span class="verse"><a name="6">6</a>ero quasi ros Israhel germinabit quasi lilium et erumpet radix eius ut Libani</span> <span class="verse"><a name="7">7</a>ibunt rami eius et erit quasi oliva gloria eius et odor eius ut Libani</span> <span class="verse"><a name="8">8</a>convertentur sedentes in umbra eius vivent tritico et germinabunt quasi vinea memoriale eius sicut vinum Libani</span> <span class="verse"><a name="9">9</a>Ephraim quid mihi ultra idola ego exaudiam et dirigam eum ego ut abietem virentem ex me fructus tuus inventus est</span> <span class="verse"><a name="10">10</a>quis sapiens et intelleget ista intellegens et sciet haec quia rectae viae Domini et iusti ambulabunt in eis praevaricatores vero corruent in eis</span> </p></div</div></div></body></html>