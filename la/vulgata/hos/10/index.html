<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/hos/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/hos">Hosea</a> &gt <strong>Chapter 10</strong></div><p><span class="verse"><a name="1">1</a>vitis frondosa Israhel fructus adaequatus est ei secundum multitudinem fructus sui multiplicavit altaria iuxta ubertatem terrae suae exuberavit simulacris</span> <span class="verse"><a name="2">2</a>divisum est cor eorum nunc interibunt ipse confringet simulacra eorum depopulabitur aras eorum</span> <span class="verse"><a name="3">3</a>quia nunc dicent non est rex nobis non enim timemus Dominum et rex quid faciet nobis</span> <span class="verse"><a name="4">4</a>loquimini verba visionis inutilis et ferietis foedus et germinabit quasi amaritudo iudicium super sulcos agri</span> <span class="verse"><a name="5">5</a>vaccas Bethaven coluerunt habitatores Samariae quia luxit super eum populus eius et aeditui eius super eum exultaverunt in gloria eius quia migravit ab eo</span> <span class="verse"><a name="6">6</a>siquidem et ipse in Assur delatus est munus regi ultori confusio Ephraim capiet et confundetur Israhel in voluntate sua</span> <span class="verse"><a name="7">7</a>transire fecit Samaria regem suum quasi spumam super faciem aquae</span> <span class="verse"><a name="8">8</a>et disperdentur excelsa idoli peccatum Israhel lappa et tribulus ascendet super aras eorum et dicent montibus operite nos et collibus cadite super nos</span> <span class="verse"><a name="9">9</a>ex diebus Gabaa peccavit Israhel ibi steterunt non conprehendet eos in Gabaa proelium super filios iniquitatis</span> <span class="verse"><a name="10">10</a>iuxta desiderium meum corripiam eos congregabuntur super eos populi cum corripientur propter duas iniquitates suas</span> <span class="verse"><a name="11">11</a>Ephraim vitula docta diligere trituram et ego transivi super pulchritudinem colli eius ascendam super Ephraim arabit Iudas confringet sibi sulcos Iacob</span> <span class="verse"><a name="12">12</a>seminate vobis in iustitia metite in ore misericordiae innovate vobis novale tempus autem requirendi Dominum cum venerit qui docebit vos iustitiam</span> <span class="verse"><a name="13">13</a>arastis impietatem iniquitatem messuistis comedistis frugem mendacii quia confisus es in viis tuis in multitudine fortium tuorum</span> <span class="verse"><a name="14">14</a>consurget tumultus in populo tuo et omnes munitiones tuae vastabuntur sicut vastatus est Salman a domo eius qui iudicavit Baal in die proelii matre super filios adlisa</span> <span class="verse"><a name="15">15</a>sic fecit vobis Bethel a facie malitiae nequitiarum vestrarum</span> </p></div</div></div></body></html>