<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/hos/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/hos">Hosea</a> &gt <strong>Chapter 4</strong></div><p><span class="verse"><a name="1">1</a>audite verbum Domini filii Israhel quia iudicium Domino cum habitatoribus terrae non est enim veritas et non est misericordia et non est scientia Dei in terra</span> <span class="verse"><a name="2">2</a>maledictum et mendacium et homicidium et furtum et adulterium inundaverunt et sanguis sanguinem tetigit</span> <span class="verse"><a name="3">3</a>propter hoc lugebit terra et infirmabitur omnis qui habitat in ea in bestia agri et in volucre caeli sed et pisces maris congregabuntur</span> <span class="verse"><a name="4">4</a>verumtamen unusquisque non iudicet et non arguatur vir populus enim tuus sicut hii qui contradicunt sacerdoti</span> <span class="verse"><a name="5">5</a>et corrues hodie et corruet etiam propheta tecum nocte tacere feci matrem tuam</span> <span class="verse"><a name="6">6</a>conticuit populus meus eo quod non habuerit scientiam quia tu scientiam reppulisti repellam te ne sacerdotio fungaris mihi et oblita es legis Dei tui obliviscar filiorum tuorum et ego</span> <span class="verse"><a name="7">7</a>secundum multitudinem eorum sic peccaverunt mihi gloriam eorum in ignominiam commutabo</span> <span class="verse"><a name="8">8</a>peccata populi mei comedent et ad iniquitatem eorum sublevabunt animas eorum</span> <span class="verse"><a name="9">9</a>et erit sicut populus sic sacerdos et visitabo super eum vias eius et cogitationes eius reddam ei</span> <span class="verse"><a name="10">10</a>et comedent et non saturabuntur fornicati sunt et non cessaverunt quoniam Dominum reliquerunt in non custodiendo</span> <span class="verse"><a name="11">11</a>fornicatio et vinum et ebrietas aufert cor</span> <span class="verse"><a name="12">12</a>populus meus in ligno suo interrogavit et baculus eius adnuntiavit ei spiritus enim fornicationum decepit eos et fornicati sunt a Deo suo</span> <span class="verse"><a name="13">13</a>super capita montium sacrificabant et super colles accendebant thymiama subtus quercum et populum et terebinthum quia bona erat umbra eius ideo fornicabuntur filiae vestrae et sponsae vestrae adulterae erunt</span> <span class="verse"><a name="14">14</a>non visitabo super filias vestras cum fuerint fornicatae et super sponsas vestras cum adulteraverint quoniam ipsi cum meretricibus versabantur et cum effeminatis sacrificabant et populus non intellegens vapulabit</span> <span class="verse"><a name="15">15</a>si fornicaris tu Israhel non delinquat saltim Iuda et nolite ingredi in Galgala et ne ascenderitis in Bethaven neque iuraveritis vivit Dominus</span> <span class="verse"><a name="16">16</a>quoniam sicut vacca lasciviens declinavit Israhel nunc pascet eos Dominus quasi agnum in latitudine</span> <span class="verse"><a name="17">17</a>particeps idolorum Ephraim dimitte eum</span> <span class="verse"><a name="18">18</a>separatum est convivium eorum fornicatione fornicati sunt dilexerunt adferre ignominiam protectores eius</span> <span class="verse"><a name="19">19</a>ligavit spiritus eam in alis suis et confundentur a sacrificiis suis</span> </p></div</div></div></body></html>