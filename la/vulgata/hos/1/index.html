<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/hos/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/hos">Hosea</a> &gt <strong>Chapter 1</strong></div><p><span class="verse"><a name="1">1</a>verbum Domini quod factum est ad Osee filium Beeri in diebus Oziae Ioatham Ahaz Ezechiae regum Iuda et in diebus Hieroboam filii Ioas regis Israhel</span> <span class="verse"><a name="2">2</a>principium loquendi Dominum in Osee et dixit Dominus ad Osee vade sume tibi uxorem fornicationum et filios fornicationum quia fornicans fornicabitur terra a Domino</span> <span class="verse"><a name="3">3</a>et abiit et accepit Gomer filiam Debelaim et concepit et peperit filium</span> <span class="verse"><a name="4">4</a>et dixit Dominus ad eum voca nomen eius Hiezrahel quoniam adhuc modicum et visitabo sanguinem Hiezrahel super domum Hieu et quiescere faciam regnum domus Israhel</span> <span class="verse"><a name="5">5</a>et in illa die conteram arcum Israhel in valle Hiezrahel</span> <span class="verse"><a name="6">6</a>et concepit adhuc et peperit filiam et dixit ei voca nomen eius Absque misericordia quia non addam ultra misereri domui Israhel sed oblivione obliviscar eorum</span> <span class="verse"><a name="7">7</a>et domui Iuda miserebor et salvabo eos in Domino Deo suo et non salvabo eos in arcu et gladio et in bello et in equis et in equitibus</span> <span class="verse"><a name="8">8</a>et ablactavit eam quae erat absque misericordia et concepit et peperit filium</span> <span class="verse"><a name="9">9</a>et dixit voca nomen eius Non populus meus quia vos non populus meus et ego non ero vester</span> <span class="verse"><a name="10">10</a>et erit numerus filiorum Israhel quasi harena maris quae sine mensura est et non numerabitur et erit in loco ubi dicetur eis non populus meus vos dicetur eis filii Dei viventis</span> <span class="verse"><a name="11">11</a>et congregabuntur filii Iuda et filii Israhel pariter et ponent sibimet caput unum et ascendent de terra quia magnus dies Hiezrahel</span> </p></div</div></div></body></html>