<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/hos/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/hos">Hosea</a> &gt <strong>Chapter 12</strong></div><p><span class="verse"><a name="1">1</a>Ephraim pascit ventum et sequitur aestum tota die mendacium et vastitatem multiplicat et foedus cum Assyriis iniit et oleum in Aegyptum ferebat</span> <span class="verse"><a name="2">2</a>iudicium ergo Domini cum Iuda et visitatio super Iacob iuxta vias eius et iuxta adinventiones eius reddet ei</span> <span class="verse"><a name="3">3</a>in utero subplantavit fratrem suum et in fortitudine sua directus est cum angelo</span> <span class="verse"><a name="4">4</a>et invaluit ad angelum et confortatus est flevit et rogavit eum in Bethel invenit eum et ibi locutus est nobiscum</span> <span class="verse"><a name="5">5</a>et Dominus Deus exercituum Dominus memoriale eius</span> <span class="verse"><a name="6">6</a>et tu ad Deum tuum converteris misericordiam et iudicium custodi et spera in Deo tuo semper</span> <span class="verse"><a name="7">7</a>Chanaan in manu eius statera dolosa calumniam dilexit</span> <span class="verse"><a name="8">8</a>et dixit Ephraim verumtamen dives effectus sum inveni idolum mihi omnes labores mei non invenient mihi iniquitatem quam peccavi</span> <span class="verse"><a name="9">9</a>et ego Dominus Deus tuus ex terra Aegypti adhuc sedere te faciam in tabernaculis sicut in diebus festivitatis</span> <span class="verse"><a name="10">10</a>et locutus sum super prophetas et ego visionem multiplicavi et in manu prophetarum adsimilatus sum</span> <span class="verse"><a name="11">11</a>si Galaad idolum tamen frustra erant in Galgal bubus immolantes nam et altaria eorum quasi acervi super sulcos agri</span> <span class="verse"><a name="12">12</a>fugit Iacob in regionem Syriae et servivit Israhel in uxore et in uxore servavit</span> <span class="verse"><a name="13">13</a>in propheta autem eduxit Dominus Israhel de Aegypto et in propheta servatus est</span> <span class="verse"><a name="14">14</a>ad iracundiam me provocavit Ephraim in amaritudinibus suis et sanguis eius super eum veniet et obprobrium eius restituet ei Dominus suus</span> </p></div</div></div></body></html>