<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/hos/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/hos">Hosea</a> &gt <strong>Chapter 5</strong></div><p><span class="verse"><a name="1">1</a>audite hoc sacerdotes et adtendite domus Israhel et domus regis auscultate quia vobis iudicium est quoniam laqueus facti estis speculationi et rete expansum super Thabor</span> <span class="verse"><a name="2">2</a>et victimas declinastis in profundum et ego eruditor omnium eorum</span> <span class="verse"><a name="3">3</a>ego scio Ephraim et Israhel non est absconditus a me quia nunc fornicatus est Ephraim contaminatus est Israhel</span> <span class="verse"><a name="4">4</a>non dabunt cogitationes suas ut revertantur ad Dominum suum quia spiritus fornicationis in medio eorum et Dominum non cognoverunt</span> <span class="verse"><a name="5">5</a>et respondebit arrogantia Israhel in facie eius et Israhel et Ephraim ruent in iniquitate sua ruet etiam Iudas cum eis</span> <span class="verse"><a name="6">6</a>in gregibus suis et in armentis suis vadent ad quaerendum Dominum et non invenient ablatus est ab eis</span> <span class="verse"><a name="7">7</a>in Domino praevaricati sunt quia filios alienos genuerunt nunc devorabit eos mensis cum partibus suis</span> <span class="verse"><a name="8">8</a>clangite bucina in Gabaa tuba in Rama ululate in Bethaven post tergum tuum Beniamin</span> <span class="verse"><a name="9">9</a>Ephraim in desolatione erit in die correptionis in tribubus Israhel ostendi fidem</span> <span class="verse"><a name="10">10</a>facti sunt principes Iuda quasi adsumentes terminum super eos effundam quasi aquam iram meam</span> <span class="verse"><a name="11">11</a>calumniam patiens Ephraim fractus iudicio quoniam coepit abire post sordem</span> <span class="verse"><a name="12">12</a>et ego quasi tinea Ephraim et quasi putredo domui Iuda</span> <span class="verse"><a name="13">13</a>et vidit Ephraim languorem suum et Iudas vinculum suum et abiit Ephraim ad Assur et misit ad regem ultorem et ipse non poterit sanare vos nec solvere poterit a vobis vinculum</span> <span class="verse"><a name="14">14</a>quoniam ego quasi leaena Ephraim et quasi catulus leonis domui Iuda ego ego capiam et vadam tollam et non est qui eruat</span> <span class="verse"><a name="15">15</a>vadens revertar ad locum meum donec deficiatis et quaeratis faciem meam</span> </p></div</div></div></body></html>