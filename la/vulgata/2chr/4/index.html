<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/2chr/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/2chr">2 Chronicles</a> &gt <strong>Chapter 4</strong></div><p><span class="verse"><a name="1">1</a>fecit quoque altare aeneum viginti cubitorum longitudinis et  viginti cubitorum latitudinis et decem cubitorum altitudinis</span> <span class="verse"><a name="2">2</a>mare etiam fusile decem cubitis a labio usque ad labium  rotundum per circuitum quinque cubitos habebat altitudinis et  funiculus triginta cubitorum ambiebat gyrum eius</span> <span class="verse"><a name="3">3</a>similitudo quoque boum erat subter illud et decem cubitis  quaedam extrinsecus celaturae quasi duobus versibus alvum maris  circuibant boves autem erant fusiles</span> <span class="verse"><a name="4">4</a>et ipsum mare super duodecim boves inpositum erat quorum  tres respiciebant aquilonem et alii tres occidentem porro tres  alii meridiem et tres qui reliqui erant orientem mare habentes  superpositum posteriora autem boum erant intrinsecus sub mari</span> <span class="verse"><a name="5">5</a>porro vastitas eius habebat mensuram palmi et labium illius  erat quasi labium calicis vel repandi lilii capiebatque  mensurae tria milia metretas</span> <span class="verse"><a name="6">6</a>fecit quoque concas decem et posuit quinque a dextris et  quinque a sinistris ut lavarent in eis omnia quae in  holocaustum oblaturi erant porro in mari sacerdotes lavabantur</span> <span class="verse"><a name="7">7</a>fecit autem et candelabra aurea decem secundum speciem qua  iussa erant fieri et posuit ea in templo quinque a dextris et  quinque a sinistris</span> <span class="verse"><a name="8">8</a>necnon et mensas decem posuitque eas in templo quinque a  dextris et quinque a sinistris fialas quoque aureas centum</span> <span class="verse"><a name="9">9</a>fecit etiam atrium sacerdotum et basilicam grandem et ostia  in basilica quae texit aere</span> <span class="verse"><a name="10">10</a>porro mare posuit in latere dextro contra orientem ad  meridiem</span> <span class="verse"><a name="11">11</a>fecit autem Hiram lebetas quoque et creagras et fialas et  conplevit omne opus regis in domo Dei</span> <span class="verse"><a name="12">12</a>hoc est columnas duas et epistylia et capita et quasi  quaedam retiacula quae capita tegerent super epistylia</span> <span class="verse"><a name="13">13</a>malagranata quoque quadringenta et retiacula duo ita ut  bini ordines malagranatorum singulis retiaculis iungerentur  quae protegerent epistylia et capita columnarum</span> <span class="verse"><a name="14">14</a>bases etiam fecit et concas quas superposuit basibus</span> <span class="verse"><a name="15">15</a>mare unum bovesque duodecim sub mari</span> <span class="verse"><a name="16">16</a>et lebetas et creagras et fialas omnia vasa fecit Salomoni  Hiram pater eius in domo Domini ex aere mundissimo</span> <span class="verse"><a name="17">17</a>in regione Iordanis fudit ea rex in argillosa terra inter  Socchoth et Saredatha</span> <span class="verse"><a name="18">18</a>erat autem multitudo vasorum innumerabilis ita ut  ignoraretur pondus aeris</span> <span class="verse"><a name="19">19</a>fecitque Salomon omnia vasa domus Dei et altare aureum et  mensas et super eas panes propositionis</span> <span class="verse"><a name="20">20</a>candelabra quoque cum lucernis suis ut lucerent ante  oraculum iuxta ritum ex auro purissimo</span> <span class="verse"><a name="21">21</a>et florentia quaedam et lucernas et forcipes aureos omnia  de auro mundissimo facta sunt</span> <span class="verse"><a name="22">22</a>thymiamateria quoque et turibula et fialas et mortariola ex  auro purissimo et ostia celavit templi interioris id est in  sancto sanctorum et ostia templi forinsecus aurea sicque  conpletum est omne opus quod fecit Salomon in domo Domini</span> </p></div</div></div></body></html>