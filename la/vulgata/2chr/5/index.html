<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/2chr/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/2chr">2 Chronicles</a> &gt <strong>Chapter 5</strong></div><p><span class="verse"><a name="1">1</a>intulit igitur Salomon omnia quae voverat David pater suus  argentum et aurum et universa vasa posuit in thesauris domus  Dei</span> <span class="verse"><a name="2">2</a>post quae congregavit maiores natu Israhel et cunctos  principes tribuum et capita familiarum de filiis Israhel in  Hierusalem ut adducerent arcam foederis Domini de civitate  David quae est Sion</span> <span class="verse"><a name="3">3</a>venerunt igitur ad regem omnes viri Israhel in die sollemni  mensis septimi</span> <span class="verse"><a name="4">4</a>cumque venissent cuncti seniorum Israhel portaverunt Levitae  arcam</span> <span class="verse"><a name="5">5</a>et intulerunt eam et omnem paraturam tabernaculi porro vasa  sanctuarii quae erant in tabernaculo portaverunt sacerdotes cum  Levitis</span> <span class="verse"><a name="6">6</a>rex autem Salomon et universus coetus Israhel et omnes qui  fuerant congregati ante arcam immolabant arietes et boves  absque ullo numero tanta enim erat multitudo victimarum</span> <span class="verse"><a name="7">7</a>et intulerunt sacerdotes arcam foederis Domini in locum suum  id est ad oraculum templi in sancta sanctorum subter alas  cherubin</span> <span class="verse"><a name="8">8</a>ita ut cherubin expanderent alas suas super locum in quo  posita erat arca et ipsam arcam tegerent cum vectibus eius</span> <span class="verse"><a name="9">9</a>vectium autem quibus portabatur arca quia paululum longiores  erant capita parebant ante oraculum si vero quis paululum  fuisset extrinsecus eos videre non poterat fuit itaque arca ibi  usque in praesentem diem</span> <span class="verse"><a name="10">10</a>nihilque erat aliud in arca nisi duae tabulae quas posuerat  Moses in Horeb quando legem dedit Dominus filiis Israhel  egredientibus ex Aegypto</span> <span class="verse"><a name="11">11</a>egressis autem sacerdotibus de sanctuario omnes enim  sacerdotes qui ibi potuerant inveniri sanctificati sunt nec  adhuc illo tempore vices et ministeriorum ordo inter eos  divisus erat</span> <span class="verse"><a name="12">12</a>tam Levitae quam cantores id est et qui sub Asaph erant et  qui sub Heman et qui sub Idithun filii et fratres eorum vestiti  byssinis cymbalis et psalteriis et citharis concrepabant  stantes ad orientalem plagam altaris cumque eis sacerdotes  centum viginti canentes tubis</span> <span class="verse"><a name="13">13</a>igitur cunctis pariter et tubis et voce et cymbalis et  organis et diversi generis musicorum concinentibus et vocem in  sublime tollentibus longe sonitus audiebatur ita ut cum Dominum  laudare coepissent et dicere confitemini Domino quoniam bonus  quoniam in aeternum misericordia eius impleretur domus Domini  nube</span> <span class="verse"><a name="14">14</a>nec possent sacerdotes stare et ministrare propter  caliginem conpleverat enim gloria Domini domum Dei</span> </p></div</div></div></body></html>