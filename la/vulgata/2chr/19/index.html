<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/2chr/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/2chr">2 Chronicles</a> &gt <strong>Chapter 19</strong></div><p><span class="verse"><a name="1">1</a>reversus est autem Iosaphat rex Iuda domum suam pacifice in  Hierusalem</span> <span class="verse"><a name="2">2</a>cui occurrit Hieu filius Anani videns et ait ad eum impio  praebes auxilium et his qui oderunt Dominum amicitia iungeris  et idcirco iram quidem Domini merebaris</span> <span class="verse"><a name="3">3</a>sed bona opera inventa sunt in te eo quod abstuleris lucos  de terra Iuda et praeparaveris cor tuum ut requireres Dominum</span> <span class="verse"><a name="4">4</a>habitavit ergo Iosaphat in Hierusalem rursumque egressus  est ad populum de Bersabee usque ad montem Ephraim et revocavit  eos ad Dominum Deum patrum suorum</span> <span class="verse"><a name="5">5</a>constituitque iudices terrae in cunctis civitatibus Iuda  munitis per singula loca</span> <span class="verse"><a name="6">6</a>et praecipiens iudicibus videte ait quid faciatis non enim  hominis exercetis iudicium sed Domini et quodcumque  iudicaveritis in vos redundabit</span> <span class="verse"><a name="7">7</a>sit timor Domini vobiscum et cum diligentia cuncta facite  non est enim apud Dominum Deum nostrum iniquitas nec personarum  acceptio nec cupido munerum</span> <span class="verse"><a name="8">8</a>in Hierusalem quoque constituit Iosaphat Levitas et  sacerdotes et principes familiarum ex Israhel ut iudicium et  causam Domini iudicarent habitatoribus eius</span> <span class="verse"><a name="9">9</a>praecepitque eis dicens sic agetis in timore Dei fideliter  et corde perfecto</span> <span class="verse"><a name="10">10</a>omnem causam quae venerit ad vos fratrum vestrorum qui  habitant in urbibus suis inter cognationem et cognationem  ubicumque quaestio est de lege de mandato de caerimoniis de  iustificationibus ostendite eis ut non peccent in Dominum et ne  veniat ira super vos et super fratres vestros sic ergo agetis  et non peccabitis</span> <span class="verse"><a name="11">11</a>Amarias autem sacerdos et pontifex vester in his quae ad  Dominum pertinent praesidebit porro Zabadias filius Ismahel qui  est dux in domo Iuda super ea opera erit quae ad regis officium  pertinent habetisque magistros Levitas coram vobis confortamini  et agite diligenter et erit Dominus cum bonis</span> </p></div</div></div></body></html>