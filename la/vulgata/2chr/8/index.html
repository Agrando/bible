<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/2chr/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/2chr">2 Chronicles</a> &gt <strong>Chapter 8</strong></div><p><span class="verse"><a name="1">1</a>expletis autem viginti annis postquam aedificavit Salomon  domum Domini et domum suam</span> <span class="verse"><a name="2">2</a>civitates quas dederat Hiram Salomoni aedificavit et  habitare ibi fecit filios Israhel</span> <span class="verse"><a name="3">3</a>abiit quoque in Emath Suba et obtinuit eam</span> <span class="verse"><a name="4">4</a>et aedificavit Palmyram in deserto et alias civitates  munitissimas aedificavit in Emath</span> <span class="verse"><a name="5">5</a>extruxitque Bethoron superiorem et Bethoron inferiorem  civitates muratas habentes portas et vectes et seras</span> <span class="verse"><a name="6">6</a>Baalath etiam et omnes urbes firmissimas quae fuerunt  Salomonis cunctasque urbes quadrigarum et urbes equitum omnia  quae voluit Salomon atque disposuit aedificavit in Hierusalem  et in Libano et in universa terra potestatis suae</span> <span class="verse"><a name="7">7</a>omnem populum qui derelictus fuerat de Hettheis et Amorreis  et Ferezeis et Eveis et Iebuseis qui non erant de stirpe  Israhel</span> <span class="verse"><a name="8">8</a>de filiis eorum et de posteris quos non interfecerant filii  Israhel subiugavit Salomon in tributarios usque in diem hanc</span> <span class="verse"><a name="9">9</a>porro de filiis Israhel non posuit ut servirent operibus  regis ipsi enim erant viri bellatores et duces primi et  principes quadrigarum et equitum eius</span> <span class="verse"><a name="10">10</a>omnes autem principes exercitus regis Salomonis fuerunt  ducenti quinquaginta qui erudiebant populum</span> <span class="verse"><a name="11">11</a>filiam vero Pharaonis transtulit de civitate David in domum  quam aedificaverat ei dixit enim non habitabit uxor mea in domo  David regis Israhel eo quod sanctificata sit quia ingressa est  eam arca Domini</span> <span class="verse"><a name="12">12</a>tunc obtulit Salomon holocausta Domino super altare Domini  quod extruxerat ante porticum</span> <span class="verse"><a name="13">13</a>ut per singulos dies offerretur in eo iuxta praeceptum Mosi  in sabbatis et in kalendis et in festis diebus ter per annum id  est in sollemnitate azymorum et in sollemnitate ebdomadarum et  in sollemnitate tabernaculorum</span> <span class="verse"><a name="14">14</a>et constituit iuxta dispositionem David patris sui officia  sacerdotum in ministeriis suis et Levitas in ordine suo ut  laudarent et ministrarent coram sacerdotibus iuxta ritum  uniuscuiusque diei et ianitores in divisionibus suis per portam  et portam sic enim praeceperat David homo Dei</span> <span class="verse"><a name="15">15</a>nec praetergressi sunt de mandatis regis tam sacerdotes  quam Levitae ex omnibus quae praeceperat et in custodiis  thesaurorum</span> <span class="verse"><a name="16">16</a>omnes inpensas praeparatas habuit Salomon ex eo die quo  fundavit domum Domini usque in diem quo perfecit eam</span> <span class="verse"><a name="17">17</a>tunc abiit Salomon in Hesiongaber et in Ahilath ad oram  maris Rubri quae est in terra Edom</span> <span class="verse"><a name="18">18</a>misit autem ei Hiram per manum servorum suorum naves et  nautas gnaros maris et abierunt cum servis Salomonis in Ophir  tuleruntque inde quadringenta quinquaginta talenta auri et  adtulerunt ad regem Salomonem</span> </p></div</div></div></body></html>