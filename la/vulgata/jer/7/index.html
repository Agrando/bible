<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/jer/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/jer">Jeremiah</a> &gt <strong>Chapter 7</strong></div><p><span class="verse"><a name="1">1</a>verbum quod factum est ad Hieremiam a Domino dicens</span> <span class="verse"><a name="2">2</a>sta in porta domus Domini et praedica ibi verbum istud et dic audite verbum Domini omnis Iuda qui ingredimini per portas has ut adoretis Dominum</span> <span class="verse"><a name="3">3</a>haec dicit Dominus exercituum Deus Israhel bonas facite vias vestras et studia vestra et habitabo vobiscum in loco isto</span> <span class="verse"><a name="4">4</a>nolite confidere in verbis mendacii dicentes templum Domini templum Domini templum Domini est</span> <span class="verse"><a name="5">5</a>quoniam si bene direxeritis vias vestras et studia vestra si feceritis iudicium inter virum et proximum eius</span> <span class="verse"><a name="6">6</a>advenae et pupillo et viduae non feceritis calumniam nec sanguinem innocentem effuderitis in loco hoc et post deos alienos non ambulaveritis in malum vobismet ipsis</span> <span class="verse"><a name="7">7</a>habitabo vobiscum in loco isto in terra quam dedi patribus vestris a saeculo usque in saeculum</span> <span class="verse"><a name="8">8</a>ecce vos confiditis vobis in sermonibus mendacii qui non proderunt vobis</span> <span class="verse"><a name="9">9</a>furari occidere adulterare iurare mendaciter libare Baali et ire post deos alienos quos ignoratis</span> <span class="verse"><a name="10">10</a>et venistis et stetistis coram me in domo hac in qua invocatum est nomen meum et dixistis liberati sumus eo quod fecerimus omnes abominationes istas</span> <span class="verse"><a name="11">11</a>ergo spelunca latronum facta est domus ista in qua invocatum est nomen meum in oculis vestris ego ego sum ego vidi dicit Dominus</span> <span class="verse"><a name="12">12</a>ite ad locum meum in Silo ubi habitavit nomen meum a principio et videte quae fecerim ei propter malitiam populi mei Israhel</span> <span class="verse"><a name="13">13</a>et nunc quia fecistis omnia opera haec dicit Dominus et locutus sum ad vos mane consurgens et loquens et non audistis et vocavi vos et non respondistis</span> <span class="verse"><a name="14">14</a>faciam domui huic in qua invocatum est nomen meum et in qua vos habetis fiduciam et loco quem dedi vobis et patribus vestris sicut feci Silo</span> <span class="verse"><a name="15">15</a>et proiciam vos a facie mea sicut proieci omnes fratres vestros universum semen Ephraim</span> <span class="verse"><a name="16">16</a>tu ergo noli orare pro populo hoc nec adsumas pro eis laudem et orationem et non obsistas mihi quia non exaudiam te</span> <span class="verse"><a name="17">17</a>nonne vides quid isti faciant in civitatibus Iuda et in plateis Hierusalem</span> <span class="verse"><a name="18">18</a>filii colligunt ligna et patres succendunt ignem et mulieres conspergunt adipem ut faciant placentas Reginae caeli et libent diis alienis et me ad iracundiam provocent</span> <span class="verse"><a name="19">19</a>numquid me ad iracundiam provocant dicit Dominus nonne semet ipsos in confusionem vultus sui</span> <span class="verse"><a name="20">20</a>ideo haec dicit Dominus Deus ecce furor meus et indignatio mea conflatur super locum istum super viros et super iumenta et super lignum regionis et super fruges terrae et succendetur et non extinguetur</span> <span class="verse"><a name="21">21</a>haec dicit Dominus exercituum Deus Israhel holocaustomata vestra addite victimis vestris et comedite carnes</span> <span class="verse"><a name="22">22</a>quia non sum locutus cum patribus vestris et non praecepi eis in die qua eduxi eos de terra Aegypti de verbo holocaustomatum et victimarum</span> <span class="verse"><a name="23">23</a>sed hoc verbum praecepi eis dicens audite vocem meam et ero vobis Deus et vos eritis mihi populus et ambulate in omni via quam mandavi vobis ut bene sit vobis</span> <span class="verse"><a name="24">24</a>et non audierunt nec inclinaverunt aurem suam sed abierunt in voluntatibus et pravitate cordis sui mali factique sunt retrorsum et non in ante</span> <span class="verse"><a name="25">25</a>a die qua egressi sunt patres eorum de terra Aegypti usque ad diem hanc et misi ad vos omnes servos meos prophetas per diem consurgens diluculo et mittens</span> <span class="verse"><a name="26">26</a>et non audierunt me nec inclinaverunt aurem suam sed induraverunt cervicem et peius operati sunt quam patres eorum</span> <span class="verse"><a name="27">27</a>et loqueris ad eos omnia verba haec et non audient te et vocabis eos et non respondebunt tibi</span> <span class="verse"><a name="28">28</a>et dices ad eos haec est gens quae non audivit vocem Domini Dei sui nec recepit disciplinam periit fides et ablata est de ore eorum</span> <span class="verse"><a name="29">29</a>tonde capillum tuum et proice et sume in directum planctum quia proiecit Dominus et reliquit generationem furoris sui</span> <span class="verse"><a name="30">30</a>quia fecerunt filii Iuda malum in oculis meis dicit Dominus posuerunt offendicula sua in domo in qua invocatum est nomen meum ut polluerent eam</span> <span class="verse"><a name="31">31</a>et aedificaverunt excelsa Thofeth qui est in valle filii Ennom ut incenderent filios suos et filias suas igni quae non praecepi nec cogitavi in corde meo</span> <span class="verse"><a name="32">32</a>ideo ecce dies venient dicit Dominus et non dicetur amplius Thofeth et vallis filii Ennom sed vallis Interfectionis et sepelient in Thofeth eo quod non sit locus</span> <span class="verse"><a name="33">33</a>et erit morticinum populi huius in cibum volucribus caeli et bestiis terrae et non erit qui abigat</span> <span class="verse"><a name="34">34</a>et quiescere faciam de urbibus Iuda et de plateis Hierusalem vocem gaudii et vocem laetitiae vocem sponsi et vocem sponsae in desolatione enim erit terra</span> </p></div</div></div></body></html>