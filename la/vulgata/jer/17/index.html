<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/jer/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/jer">Jeremiah</a> &gt <strong>Chapter 17</strong></div><p><span class="verse"><a name="1">1</a>peccatum Iuda scriptum est stilo ferreo in ungue adamantino exaratum super latitudinem cordis eorum et in cornibus ararum eorum</span> <span class="verse"><a name="2">2</a>cum recordati fuerint filii eorum ararum suarum et lucorum lignorumque frondentium in montibus excelsis</span> <span class="verse"><a name="3">3</a>sacrificantes in agro fortitudinem tuam et omnes thesauros tuos in direptionem dabo excelsa tua propter peccata in universis finibus tuis</span> <span class="verse"><a name="4">4</a>et relinqueris sola ab hereditate tua quam dedi tibi et servire te faciam inimicis tuis in terra quam ignoras quoniam ignem succendisti in furore meo usque in aeternum ardebit</span> <span class="verse"><a name="5">5</a>haec dicit Dominus maledictus homo qui confidit in homine et ponit carnem brachium suum et a Domino recedit cor eius</span> <span class="verse"><a name="6">6</a>erit enim quasi myrice in deserto et non videbit cum venerit bonum sed habitabit in siccitate in deserto in terra salsuginis et inhabitabili</span> <span class="verse"><a name="7">7</a>benedictus vir qui confidit in Domino et erit Dominus fiducia eius</span> <span class="verse"><a name="8">8</a>et erit quasi lignum quod transplantatur super aquas quod ad humorem mittit radices suas et non timebit cum venerit aestus et erit folium eius viride et in tempore siccitatis non erit sollicitum nec aliquando desinet facere fructum</span> <span class="verse"><a name="9">9</a>pravum est cor omnium et inscrutabile quis cognoscet illud</span> <span class="verse"><a name="10">10</a>ego Dominus scrutans cor et probans renes qui do unicuique iuxta viam et iuxta fructum adinventionum suarum</span> <span class="verse"><a name="11">11</a>perdix fovit quae non peperit fecit divitias et non in iudicio in dimidio dierum suorum derelinquet eas et in novissimo suo erit insipiens</span> <span class="verse"><a name="12">12</a>solium gloriae altitudinis a principio locus sanctificationis nostrae</span> <span class="verse"><a name="13">13</a>expectatio Israhel Domine omnes qui te derelinquunt confundentur recedentes in terra scribentur quoniam dereliquerunt venam aquarum viventium Dominum</span> <span class="verse"><a name="14">14</a>sana me Domine et sanabor salvum me fac et salvus ero quoniam laus mea tu es</span> <span class="verse"><a name="15">15</a>ecce ipsi dicunt ad me ubi est verbum Domini veniat</span> <span class="verse"><a name="16">16</a>et ego non sum turbatus te pastorem sequens et diem hominis non desideravi tu scis quod egressum est de labiis meis rectum in conspectu tuo fuit</span> <span class="verse"><a name="17">17</a>non sis mihi tu formidini spes mea tu in die adflictionis</span> <span class="verse"><a name="18">18</a>confundantur qui persequuntur me et non confundar ego paveant illi et non paveam ego induc super eos diem adflictionis et duplici contritione contere eos</span> <span class="verse"><a name="19">19</a>haec dicit Dominus ad me vade et sta in porta filiorum populi per quam ingrediuntur reges Iuda et egrediuntur et in cunctis portis Hierusalem</span> <span class="verse"><a name="20">20</a>et dices ad eos audite verbum Domini reges Iuda et omnis Iudaea cunctique habitatores Hierusalem qui ingredimini per portas istas</span> <span class="verse"><a name="21">21</a>haec dicit Dominus custodite animas vestras et nolite portare pondera in die sabbati nec inferatis per portas Hierusalem</span> <span class="verse"><a name="22">22</a>et nolite eicere onera de domibus vestris in die sabbati et omne opus non facietis sanctificate diem sabbati sicut praecepi patribus vestris</span> <span class="verse"><a name="23">23</a>et non audierunt nec inclinaverunt aurem suam sed induraverunt cervicem suam ne audirent me et ne acciperent disciplinam</span> <span class="verse"><a name="24">24</a>et erit si audieritis me dicit Dominus ut non inferatis onera per portas civitatis huius in die sabbati et si sanctificaveritis diem sabbati ne faciatis in ea omne opus</span> <span class="verse"><a name="25">25</a>ingredientur per portas civitatis huius reges et principes sedentes super solium David et ascendentes in curribus et equis ipsi et principes eorum vir Iuda et habitatores Hierusalem et habitabitur civitas haec in sempiternum</span> <span class="verse"><a name="26">26</a>et venient de civitate Iuda et de circuitu Hierusalem et de terra Beniamin et de campestribus et de montuosis et ab austro portantes holocaustum et victimam et sacrificium et tus et inferent oblationem in domum Domini</span> <span class="verse"><a name="27">27</a>si autem non audieritis me ut sanctificetis diem sabbati et ne portetis onus et ne inferatis per portas Hierusalem in die sabbati succendam ignem in portis eius et devorabit domos Hierusalem et non extinguetur</span> </p></div</div></div></body></html>