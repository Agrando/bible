<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/jer/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/jer">Jeremiah</a> &gt <strong>Chapter 1</strong></div><p><span class="verse"><a name="1">1</a>verba Hieremiae filii Helciae de sacerdotibus qui fuerunt in Anathoth in terra Beniamin</span> <span class="verse"><a name="2">2</a>quod factum est verbum Domini ad eum in diebus Iosiae filii Amon regis Iuda in tertiodecimo anno regni eius</span> <span class="verse"><a name="3">3</a>et factum est in diebus Ioachim filii Iosiae regis Iuda usque ad consummationem undecimi anni Sedeciae filii Iosiae regis Iuda usque ad transmigrationem Hierusalem in mense quinto</span> <span class="verse"><a name="4">4</a>et factum est verbum Domini ad me dicens</span> <span class="verse"><a name="5">5</a>priusquam te formarem in utero novi te et antequam exires de vulva sanctificavi te prophetam gentibus dedi te</span> <span class="verse"><a name="6">6</a>et dixi a a a Domine Deus ecce nescio loqui quia puer ego sum</span> <span class="verse"><a name="7">7</a>et dixit Dominus ad me noli dicere puer sum quoniam ad omnia quae mittam te ibis et universa quaecumque mandavero tibi loqueris</span> <span class="verse"><a name="8">8</a>ne timeas a facie eorum quia tecum ego sum ut eruam te dicit Dominus</span> <span class="verse"><a name="9">9</a>et misit Dominus manum suam et tetigit os meum et dixit Dominus ad me ecce dedi verba mea in ore tuo</span> <span class="verse"><a name="10">10</a>ecce constitui te hodie super gentes et super regna ut evellas et destruas et disperdas et dissipes et aedifices et plantes</span> <span class="verse"><a name="11">11</a>et factum est verbum Domini ad me dicens quid tu vides Hieremia et dixi virgam vigilantem ego video</span> <span class="verse"><a name="12">12</a>et dixit Dominus ad me bene vidisti quia vigilabo ego super verbo meo ut faciam illud</span> <span class="verse"><a name="13">13</a>et factum est verbum Domini secundo ad me dicens quid tu vides et dixi ollam succensam ego video et faciem eius a facie aquilonis</span> <span class="verse"><a name="14">14</a>et dixit Dominus ad me ab aquilone pandetur malum super omnes habitatores terrae</span> <span class="verse"><a name="15">15</a>quia ecce ego convocabo omnes cognationes regnorum aquilonis ait Dominus et venient et ponent unusquisque solium suum in introitu portarum Hierusalem et super omnes muros eius in circuitu et super universas urbes Iuda</span> <span class="verse"><a name="16">16</a>et loquar iudicia mea cum eis super omni malitia eorum qui dereliquerunt me et libaverunt diis alienis et adoraverunt opus manuum suarum</span> <span class="verse"><a name="17">17</a>tu ergo accinge lumbos tuos et surge et loquere ad eos omnia quae ego praecipio tibi ne formides a facie eorum nec enim timere te faciam vultum eorum</span> <span class="verse"><a name="18">18</a>ego quippe dedi te hodie in civitatem munitam et in columnam ferream et in murum aereum super omnem terram regibus Iuda principibus eius et sacerdotibus et populo terrae</span> <span class="verse"><a name="19">19</a>et bellabunt adversum te et non praevalebunt quia tecum ego sum ait Dominus ut liberem te</span> </p></div</div></div></body></html>