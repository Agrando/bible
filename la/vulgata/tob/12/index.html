<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/tob/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/tob">Tobit</a> &gt <strong>Chapter 12</strong></div><p><span class="verse"><a name="1">1</a>tunc vocavit ad se Tobias filium suum dixitque ei quid possumus dare viro isti sancto qui venit tecum</span> <span class="verse"><a name="2">2</a>respondens Tobias dixit pater quam mercedem dabimus ei aut quid dignum poterit esse beneficiis eius</span> <span class="verse"><a name="3">3</a>me duxit et reduxit sanum pecuniam a Gabelo ipse suscepit uxorem ipse me habere fecit et daemonium ab ea conpescuit gaudium parentibus eius fecit me ipsum a devoratione piscis eripuit te quoque fecit videre lumen caeli et bonis omnibus per eum repleti sumus quid illi ad haec dignum poterimus dare</span> <span class="verse"><a name="4">4</a>sed peto te pater mi ut roges eum si forte dignabitur medietatem de omnibus quae adlata sunt sibi adsumere</span> <span class="verse"><a name="5">5</a>et vocantes eum pater scilicet et filius tulerunt eum in partem et rogare coeperunt ut dignaretur dimidiam partem omnium quae adtulerant acceptam habere</span> <span class="verse"><a name="6">6</a>tunc dixit eis occulte benedicite Deum caeli et coram omnibus viventibus confitemini illi quoniam fecit vobiscum misericordiam suam</span> <span class="verse"><a name="7">7</a>etenim sacramentum regis abscondere bonum est opera autem Dei revelare et confiteri honorificum est</span> <span class="verse"><a name="8">8</a>bona est oratio cum ieiunio et elemosyna magis quam thesauros auri condere</span> <span class="verse"><a name="9">9</a>quoniam elemosyna a morte liberat et ipsa est quae purgat peccata et faciet invenire vitam aeternam</span> <span class="verse"><a name="10">10</a>qui autem faciunt peccatum et iniquitatem hostes sunt animae suae</span> <span class="verse"><a name="11">11</a>manifesto ergo vobis veritatem et non abscondam a vobis sermonem occultum</span> <span class="verse"><a name="12">12</a>quando orabas cum lacrimis et sepeliebas mortuos et derelinquebas prandium et mortuos abscondebas per diem in domo tua et nocte sepeliebas ego obtuli orationem tuam Domino</span> <span class="verse"><a name="13">13</a>et quia acceptus eras Deo necesse fuit ut temptatio probaret te</span> <span class="verse"><a name="14">14</a>et nunc misit me Dominus ut curarem te et Sarram uxorem filii tui a daemonio liberarem</span> <span class="verse"><a name="15">15</a>ego enim sum Rafahel angelus unus ex septem qui adstamus ante Dominum</span> <span class="verse"><a name="16">16</a>cumque haec audissent turbati sunt et trementes ceciderunt super faciem suam</span> <span class="verse"><a name="17">17</a>dixitque eis angelus pax vobis nolite timere</span> <span class="verse"><a name="18">18</a>etenim cum essem vobiscum per voluntatem Dei ipsum benedicite et cantate illi</span> <span class="verse"><a name="19">19</a>videbar quidem vobiscum manducare et bibere sed ego cibo invisibili et potu qui ab hominibus videri non potest utor</span> <span class="verse"><a name="20">20</a>tempus est ergo ut revertar ad eum qui me misit vos autem benedicite Deum et narrate omnia mirabilia eius</span> <span class="verse"><a name="21">21</a>et cum haec dixisset ab aspectu eorum ablatus est et ultra eum videre non potuerunt</span> <span class="verse"><a name="22">22</a>tunc prostrati per horas tres in faciem benedixerunt Deum et exsurgentes narraverunt omnia mirabilia eius</span> </p></div</div></div></body></html>