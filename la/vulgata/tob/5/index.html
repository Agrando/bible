<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/tob/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/tob">Tobit</a> &gt <strong>Chapter 5</strong></div><p><span class="verse"><a name="1">1</a>tunc Tobias respondit patri suo et dixit omnia quaecumque praecepisti mihi faciam pater</span> <span class="verse"><a name="2">2</a>quomodo autem hanc pecuniam inquiram ignoro ille me nescit neque ego illum quod signum dabo illi sed neque viam qua pergatur illuc aliquando cognovi</span> <span class="verse"><a name="3">3</a>tunc pater suus respondit illi et dixit chirografum quidem eius penes me habeo quem dum illi ostenderis statim restituet</span> <span class="verse"><a name="4">4</a>sed perge nunc et inquire tibi aliquem fidelem virum qui eat tecum salva mercede sua dum adhuc vivo ut recipias ea</span> <span class="verse"><a name="5">5</a>tunc egressus Tobias invenit iuvenem splendidum stantem praecinctum et quasi paratum ad ambulandum</span> <span class="verse"><a name="6">6</a>et ignorans quod angelus Dei esset salutavit eum et dixit unde te habemus bone iuvenis</span> <span class="verse"><a name="7">7</a>at ille respondit ex filiis Israhel et Tobias dixit ei nosti viam quae ducit in regionem Medorum</span> <span class="verse"><a name="8">8</a>cui respondit novi et omnia itinera eius frequenter ambulavi et mansi apud Gabelum fratrem nostrum qui moratur in Rages civitate Medorum quae posita est in monte Exbathanis</span> <span class="verse"><a name="9">9</a>cui Tobias ait sustine me obsecro donec haec ipsa nuntiem patri meo</span> <span class="verse"><a name="10">10</a>tunc ingressus indicavit universa haec patri suo super quae admiratus pater rogat ut introiret ad eum</span> <span class="verse"><a name="11">11</a>ingressus itaque salutavit eum et dixit gaudium tibi semper sit</span> <span class="verse"><a name="12">12</a>et Tobias ait quale mihi gaudium erit qui in tenebris sedeo et lumen caeli non video</span> <span class="verse"><a name="13">13</a>cui ait iuvenis forti animo esto in proximo est ut a Deo cureris</span> <span class="verse"><a name="14">14</a>dixit itaque illi Tobias numquid poteris perducere filium meum ad Gabelum in Rages Medorum et cum redieris restituam tibi mercedem tuam</span> <span class="verse"><a name="15">15</a>et dixit ei angelus ego eum ducam et reducam ad te</span> <span class="verse"><a name="16">16</a>cui Tobias respondit rogo te indica mihi de qua domo aut de qua tribu es tu</span> <span class="verse"><a name="17">17</a>cui Rafahel angelus dixit genus quaeris mercennarii an ipsum mercennarium qui cum filio tuo eat</span> <span class="verse"><a name="18">18</a>sed ne forte sollicitum te reddam ego sum Azarias Ananiae magni filius</span> <span class="verse"><a name="19">19</a>et Tobias respondit ex magno genere es tu sed peto ne irascaris quod voluerim cognoscere genus tuum</span> <span class="verse"><a name="20">20</a>dixit autem illi angelus ego sanum ducam et sanum tibi reducam filium tuum</span> <span class="verse"><a name="21">21</a>respondens autem Tobias dixit bene ambuletis et sit Deus in itinere vestro et angelus eius comitetur vobiscum</span> <span class="verse"><a name="22">22</a>tunc paratis omnibus quae erant in via portanda fecit Tobias vale patri et matri suae et ambulaverunt ambo simul</span> <span class="verse"><a name="23">23</a>cumque profecti essent coepit flere mater eius et dicere baculum senectutis nostrae tulisti et transmisisti a nobis</span> <span class="verse"><a name="24">24</a>numquam esset ipsa pecunia pro qua misisti eum</span> <span class="verse"><a name="25">25</a>sufficiebat enim nobis paupertas nostra ut divitias conputaremus hoc quod videbamus filium nostrum</span> <span class="verse"><a name="26">26</a>dixitque ei Tobias noli flere salvus perveniet filius noster et salvus revertetur ad nos et oculi tui videbunt eum</span> <span class="verse"><a name="27">27</a>credo enim quoniam angelus Dei bonus comitetur ei et bene disponat omnia quae circa ipsum geruntur ita ut cum gaudio revertatur ad nos</span> <span class="verse"><a name="28">28</a>ad hanc vocem cessavit mater eius flere et tacuit</span> </p></div</div></div></body></html>