<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/tob/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/tob">Tobit</a> &gt <strong>Chapter 9</strong></div><p><span class="verse"><a name="1">1</a>tunc vocavit ad se Tobias angelum quem quidem hominem aestimabat et dixit ei Azarias frater peto ut auscultes verba mea</span> <span class="verse"><a name="2">2</a>si me ipsum tradam tibi servum non ero condignus providentiae tuae</span> <span class="verse"><a name="3">3</a>tamen obsecro ut adsumas tibi animalia sive servitia et vadas ad Gabelum in Rages Medorum reddasque ei chirografum suum et recipias ab eo pecuniam et roges eum venire ad nuptias meas</span> <span class="verse"><a name="4">4</a>scis enim ipse quoniam numerat dies pater meus et si tardavero una die plus contristatur anima eius</span> <span class="verse"><a name="5">5</a>et certe vides quomodo Raguhel coniuraverit me cuius adiuramentum spernere non possum</span> <span class="verse"><a name="6">6</a>tunc Rafahel adsumens quattuor ex servis Raguhelis et duos camelos in Rages Medorum perrexit et inveniens Gabelum dedit ei chirografum suum et recepit omnem pecuniam</span> <span class="verse"><a name="7">7</a>indicavitque ei de Tobia filio Tobiae omnia quae gesta sunt fecitque eum secum venire ad nuptias</span> <span class="verse"><a name="8">8</a>cumque ingressus esset domum Raguhelis invenit Tobiam discumbentem et exiliens osculati sunt se alterutrum flevit itaque Gabelus et benedixit Deum</span> <span class="verse"><a name="9">9</a>et dixit benedicat te Dominus Deus Israhel quia filius es viri optimi et iusti et timentis Deum et elemosynas facientis</span> <span class="verse"><a name="10">10</a>et dicatur benedictio super uxorem tuam et super parentes vestros</span> <span class="verse"><a name="11">11</a>et videatis filios vestros et filios filiorum vestrorum usque in tertiam et quartam generationem et sit semen vestrum benedictum a Deo Israhel qui regnat in saecula saeculorum</span> <span class="verse"><a name="12">12</a>cumque omnes dixissent amen accesserunt ad convivium sed et cum timore Domini nuptiarum convivium exercebant</span> </p></div</div></div></body></html>