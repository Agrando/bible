<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/deut/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/deut">Deuteronomy</a> &gt <strong>Chapter 6</strong></div><p><span class="verse"><a name="1">1</a>haec sunt praecepta et caerimoniae atque iudicia quae mandavit Dominus Deus vester ut docerem vos et faciatis ea in terra ad quam transgredimini possidendam</span> <span class="verse"><a name="2">2</a>ut timeas Dominum Deum tuum et custodias omnia mandata et praecepta eius quae ego praecipio tibi et filiis ac nepotibus tuis cunctis diebus vitae tuae ut prolongentur dies tui</span> <span class="verse"><a name="3">3</a>audi Israhel et observa ut facias et bene sit tibi et multipliceris amplius sicut pollicitus est Dominus Deus patrum tuorum tibi terram lacte et melle manantem</span> <span class="verse"><a name="4">4</a>audi Israhel Dominus Deus noster Dominus unus est</span> <span class="verse"><a name="5">5</a>diliges Dominum Deum tuum ex toto corde tuo et ex tota anima tua et ex tota fortitudine tua</span> <span class="verse"><a name="6">6</a>eruntque verba haec quae ego praecipio tibi hodie in corde tuo</span> <span class="verse"><a name="7">7</a>et narrabis ea filiis tuis et meditaberis sedens in domo tua et ambulans in itinere dormiens atque consurgens</span> <span class="verse"><a name="8">8</a>et ligabis ea quasi signum in manu tua eruntque et movebuntur inter oculos tuos</span> <span class="verse"><a name="9">9</a>scribesque ea in limine et ostiis domus tuae</span> <span class="verse"><a name="10">10</a>cumque introduxerit te Dominus Deus tuus in terram pro qua iuravit patribus tuis Abraham Isaac et Iacob et dederit tibi civitates magnas et optimas quas non aedificasti</span> <span class="verse"><a name="11">11</a>domos plenas cunctarum opum quas non extruxisti cisternas quas non fodisti vineta et oliveta quae non plantasti</span> <span class="verse"><a name="12">12</a>et comederis et saturatus fueris</span> <span class="verse"><a name="13">13</a>cave diligenter ne obliviscaris Domini qui eduxit te de terra Aegypti de domo servitutis Dominum Deum tuum timebis et ipsi servies ac per nomen illius iurabis</span> <span class="verse"><a name="14">14</a>non ibitis post deos alienos cunctarum gentium quae in circuitu vestro sunt</span> <span class="verse"><a name="15">15</a>quoniam Deus aemulator Dominus Deus tuus in medio tui nequando irascatur furor Domini Dei tui contra te et auferat te de superficie terrae</span> <span class="verse"><a name="16">16</a>non temptabis Dominum Deum tuum sicut temptasti in loco temptationis</span> <span class="verse"><a name="17">17</a>custodi praecepta Domini Dei tui ac testimonia et caerimonias quas praecepit tibi</span> <span class="verse"><a name="18">18</a>et fac quod placitum est et bonum in conspectu Domini ut bene sit tibi et ingressus possideas terram optimam de qua iuravit Dominus patribus tuis</span> <span class="verse"><a name="19">19</a>ut deleret omnes inimicos tuos coram te sicut locutus est</span> <span class="verse"><a name="20">20</a>cum interrogaverit te filius tuus cras dicens quid sibi volunt testimonia haec et caerimoniae atque iudicia quae praecepit Dominus Deus noster nobis</span> <span class="verse"><a name="21">21</a>dices ei servi eramus Pharaonis in Aegypto et eduxit nos Dominus de Aegypto in manu forti</span> <span class="verse"><a name="22">22</a>fecitque signa atque prodigia magna et pessima in Aegypto contra Pharaonem et omnem domum illius in conspectu nostro</span> <span class="verse"><a name="23">23</a>et eduxit nos inde ut introductis daret terram super qua iuravit patribus nostris</span> <span class="verse"><a name="24">24</a>praecepitque nobis Dominus ut faciamus omnia legitima haec et timeamus Dominum Deum nostrum et bene sit nobis cunctis diebus vitae nostrae sicut est hodie</span> <span class="verse"><a name="25">25</a>eritque nostri misericors si custodierimus et fecerimus omnia praecepta eius coram Domino Deo nostro sicut mandavit nobis</span> </p></div</div></div></body></html>