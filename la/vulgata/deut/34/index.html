<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/deut/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/deut">Deuteronomy</a> &gt <strong>Chapter 34</strong></div><p><span class="verse"><a name="1">1</a>ascendit ergo Moses de campestribus Moab super montem Nebo in verticem Phasga contra Hiericho ostenditque ei Dominus omnem terram Galaad usque Dan</span> <span class="verse"><a name="2">2</a>et universum Nepthalim terramque Ephraim et Manasse et omnem terram usque ad mare Novissimum</span> <span class="verse"><a name="3">3</a>et australem partem et latitudinem campi Hiericho civitatis Palmarum usque Segor</span> <span class="verse"><a name="4">4</a>dixitque Dominus ad eum haec est terra pro qua iuravi Abraham Isaac et Iacob dicens semini tuo dabo eam vidisti eam oculis tuis et non transibis ad illam</span> <span class="verse"><a name="5">5</a>mortuusque est ibi Moses servus Domini in terra Moab iubente Domino</span> <span class="verse"><a name="6">6</a>et sepelivit eum in valle terrae Moab contra Phogor et non cognovit homo sepulchrum eius usque in praesentem diem</span> <span class="verse"><a name="7">7</a>Moses centum et viginti annorum erat quando mortuus est non caligavit oculus eius nec dentes illius moti sunt</span> <span class="verse"><a name="8">8</a>fleveruntque eum filii Israhel in campestribus Moab triginta diebus et conpleti sunt dies planctus lugentium Mosen</span> <span class="verse"><a name="9">9</a>Iosue vero filius Nun repletus est spiritu sapientiae quia Moses posuit super eum manus suas et oboedierunt ei filii Israhel feceruntque sicut praecepit Dominus Mosi</span> <span class="verse"><a name="10">10</a>et non surrexit propheta ultra in Israhel sicut Moses quem nosset Dominus facie ad faciem</span> <span class="verse"><a name="11">11</a>in omnibus signis atque portentis quae misit per eum ut faceret in terra Aegypti Pharaoni et omnibus servis eius universaeque terrae illius</span> <span class="verse"><a name="12">12</a>et cunctam manum robustam magnaque mirabilia quae fecit Moses coram universo Israhel</span> </p></div</div></div></body></html>