<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/heb">Hebrews</a> &gt <strong>Chapter 13</strong></div><p><span class="verse"><a name="1">1</a>caritas fraternitatis maneat</span> <span class="verse"><a name="2">2</a>hospitalitatem nolite oblivisci per hanc enim latuerunt quidam angelis hospitio receptis</span> <span class="verse"><a name="3">3</a>mementote vinctorum tamquam simul vincti et laborantium tamquam et ipsi in corpore morantes</span> <span class="verse"><a name="4">4</a>honorabile conubium in omnibus et torus inmaculatus fornicatores enim et adulteros iudicabit Deus</span> <span class="verse"><a name="5">5</a>sint mores sine avaritia contenti praesentibus ipse enim dixit non te deseram neque derelinquam</span> <span class="verse"><a name="6">6</a>ita ut confidenter dicamus Dominus mihi adiutor non timebo quid faciat mihi homo</span> <span class="verse"><a name="7">7</a>mementote praepositorum vestrorum qui vobis locuti sunt verbum Dei quorum intuentes exitum conversationis imitamini fidem</span> <span class="verse"><a name="8">8</a>Iesus Christus heri et hodie ipse et in saecula</span> <span class="verse"><a name="9">9</a>doctrinis variis et peregrinis nolite abduci optimum enim est gratia stabiliri cor non escis quae non profuerunt ambulantibus in eis</span> <span class="verse"><a name="10">10</a>habemus altare de quo edere non habent potestatem qui tabernaculo deserviunt</span> <span class="verse"><a name="11">11</a>quorum enim animalium infertur sanguis pro peccato in sancta per pontificem horum corpora cremantur extra castra</span> <span class="verse"><a name="12">12</a>propter quod et Iesus ut sanctificaret per suum sanguinem populum extra portam passus est</span> <span class="verse"><a name="13">13</a>exeamus igitur ad eum extra castra inproperium eius portantes</span> <span class="verse"><a name="14">14</a>non enim habemus hic manentem civitatem sed futuram inquirimus</span> <span class="verse"><a name="15">15</a>per ipsum ergo offeramus hostiam laudis semper Deo id est fructum labiorum confitentium nomini eius</span> <span class="verse"><a name="16">16</a>beneficientiae autem et communionis nolite oblivisci talibus enim hostiis promeretur Deus</span> <span class="verse"><a name="17">17</a>oboedite praepositis vestris et subiacete eis ipsi enim pervigilant quasi rationem pro animabus vestris reddituri ut cum gaudio hoc faciant et non gementes hoc enim non expedit vobis</span> <span class="verse"><a name="18">18</a>orate pro nobis confidimus enim quia bonam conscientiam habemus in omnibus bene volentes conversari</span> <span class="verse"><a name="19">19</a>amplius autem deprecor vos hoc facere ut quo celerius restituar vobis</span> <span class="verse"><a name="20">20</a>Deus autem pacis qui eduxit de mortuis pastorem magnum ovium in sanguine testamenti aeterni Dominum nostrum Iesum</span> <span class="verse"><a name="21">21</a>aptet vos in omni bono ut faciatis voluntatem eius faciens in vobis quod placeat coram se per Iesum Christum cui gloria in saecula saeculorum amen</span> <span class="verse"><a name="22">22</a>rogo autem vos fratres sufferatis verbum solacii etenim perpaucis scripsi vobis</span> <span class="verse"><a name="23">23</a>cognoscite fratrem nostrum Timotheum dimissum cum quo si celerius venerit videbo vos</span> <span class="verse"><a name="24">24</a>salutate omnes praepositos vestros et omnes sanctos salutant vos de Italia</span> <span class="verse"><a name="25">25</a>gratia cum omnibus vobis amen</span> </p></div</div></div></body></html>