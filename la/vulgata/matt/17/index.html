<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/matt">Matthew</a> &gt <strong>Chapter 17</strong></div><p><span class="verse"><a name="1">1</a>et post dies sex adsumpsit Iesus Petrum et Iacobum et Iohannem fratrem eius et ducit illos in montem excelsum seorsum</span> <span class="verse"><a name="2">2</a>et transfiguratus est ante eos et resplenduit facies eius sicut sol vestimenta autem eius facta sunt alba sicut nix</span> <span class="verse"><a name="3">3</a>et ecce apparuit illis Moses et Helias cum eo loquentes</span> <span class="verse"><a name="4">4</a>respondens autem Petrus dixit ad Iesum Domine bonum est nos hic esse si vis faciamus hic tria tabernacula tibi unum et Mosi unum et Heliae unum</span> <span class="verse"><a name="5">5</a>adhuc eo loquente ecce nubes lucida obumbravit eos et ecce vox de nube dicens hic est Filius meus dilectus in quo mihi bene conplacuit ipsum audite</span> <span class="verse"><a name="6">6</a>et audientes discipuli ceciderunt in faciem suam et timuerunt valde</span> <span class="verse"><a name="7">7</a>et accessit Iesus et tetigit eos dixitque eis surgite et nolite timere</span> <span class="verse"><a name="8">8</a>levantes autem oculos suos neminem viderunt nisi solum Iesum</span> <span class="verse"><a name="9">9</a>et descendentibus illis de monte praecepit Iesus dicens nemini dixeritis visionem donec Filius hominis a mortuis resurgat</span> <span class="verse"><a name="10">10</a>et interrogaverunt eum discipuli dicentes quid ergo scribae dicunt quod Heliam oporteat primum venire</span> <span class="verse"><a name="11">11</a>at ille respondens ait eis Helias quidem venturus est et restituet omnia</span> <span class="verse"><a name="12">12</a>dico autem vobis quia Helias iam venit et non cognoverunt eum sed fecerunt in eo quaecumque voluerunt sic et Filius hominis passurus est ab eis</span> <span class="verse"><a name="13">13</a>tunc intellexerunt discipuli quia de Iohanne Baptista dixisset eis</span> <span class="verse"><a name="14">14</a>et cum venisset ad turbam accessit ad eum homo genibus provolutus ante eum dicens Domine miserere filii mei quia lunaticus est et male patitur nam saepe cadit in ignem et crebro in aquam</span> <span class="verse"><a name="15">15</a>et obtuli eum discipulis tuis et non potuerunt curare eum</span> <span class="verse"><a name="16">16</a>respondens Iesus ait o generatio incredula et perversa quousque ero vobiscum usquequo patiar vos adferte huc illum ad me</span> <span class="verse"><a name="17">17</a>et increpavit ei Iesus et exiit ab eo daemonium et curatus est puer ex illa hora</span> <span class="verse"><a name="18">18</a>tunc accesserunt discipuli ad Iesum secreto et dixerunt quare nos non potuimus eicere illum</span> <span class="verse"><a name="19">19</a>dicit illis propter incredulitatem vestram amen quippe dico vobis si habueritis fidem sicut granum sinapis dicetis monti huic transi hinc et transibit et nihil inpossibile erit vobis</span> <span class="verse"><a name="20">20</a>hoc autem genus non eicitur nisi per orationem et ieiunium</span> <span class="verse"><a name="21">21</a>conversantibus autem eis in Galilaea dixit illis Iesus Filius hominis tradendus est in manus hominum</span> <span class="verse"><a name="22">22</a>et occident eum et tertio die resurget et contristati sunt vehementer</span> <span class="verse"><a name="23">23</a>et cum venissent Capharnaum accesserunt qui didragma accipiebant ad Petrum et dixerunt magister vester non solvit didragma</span> <span class="verse"><a name="24">24</a>ait etiam et cum intrasset domum praevenit eum Iesus dicens quid tibi videtur Simon reges terrae a quibus accipiunt tributum vel censum a filiis suis an ab alienis</span> <span class="verse"><a name="25">25</a>et ille dixit ab alienis dixit illi Iesus ergo liberi sunt filii</span> <span class="verse"><a name="26">26</a>ut autem non scandalizemus eos vade ad mare et mitte hamum et eum piscem qui primus ascenderit tolle et aperto ore eius invenies staterem illum sumens da eis pro me et te</span> </p></div</div></div></body></html>