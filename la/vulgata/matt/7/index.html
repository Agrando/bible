<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/matt">Matthew</a> &gt <strong>Chapter 7</strong></div><p><span class="verse"><a name="1">1</a>nolite iudicare ut non iudicemini</span> <span class="verse"><a name="2">2</a>in quo enim iudicio iudicaveritis iudicabimini et in qua mensura mensi fueritis metietur vobis</span> <span class="verse"><a name="3">3</a>quid autem vides festucam in oculo fratris tui et trabem in oculo tuo non vides</span> <span class="verse"><a name="4">4</a>aut quomodo dicis fratri tuo sine eiciam festucam de oculo tuo et ecce trabis est in oculo tuo</span> <span class="verse"><a name="5">5</a>hypocrita eice primum trabem de oculo tuo et tunc videbis eicere festucam de oculo fratris tui</span> <span class="verse"><a name="6">6</a>nolite dare sanctum canibus neque mittatis margaritas vestras ante porcos ne forte conculcent eas pedibus suis et conversi disrumpant vos</span> <span class="verse"><a name="7">7</a>petite et dabitur vobis quaerite et invenietis pulsate et aperietur vobis</span> <span class="verse"><a name="8">8</a>omnis enim qui petit accipit et qui quaerit invenit et pulsanti aperietur</span> <span class="verse"><a name="9">9</a>aut quis est ex vobis homo quem si petierit filius suus panem numquid lapidem porriget ei</span> <span class="verse"><a name="10">10</a>aut si piscem petet numquid serpentem porriget ei</span> <span class="verse"><a name="11">11</a>si ergo vos cum sitis mali nostis bona dare filiis vestris quanto magis Pater vester qui in caelis est dabit bona petentibus se</span> <span class="verse"><a name="12">12</a>omnia ergo quaecumque vultis ut faciant vobis homines et vos facite eis haec est enim lex et prophetae</span> <span class="verse"><a name="13">13</a>intrate per angustam portam quia lata porta et spatiosa via quae ducit ad perditionem et multi sunt qui intrant per eam</span> <span class="verse"><a name="14">14</a>quam angusta porta et arta via quae ducit ad vitam et pauci sunt qui inveniunt eam</span> <span class="verse"><a name="15">15</a>adtendite a falsis prophetis qui veniunt ad vos in vestimentis ovium intrinsecus autem sunt lupi rapaces</span> <span class="verse"><a name="16">16</a>a fructibus eorum cognoscetis eos numquid colligunt de spinis uvas aut de tribulis ficus</span> <span class="verse"><a name="17">17</a>sic omnis arbor bona fructus bonos facit mala autem arbor fructus malos facit</span> <span class="verse"><a name="18">18</a>non potest arbor bona fructus malos facere neque arbor mala fructus bonos facere</span> <span class="verse"><a name="19">19</a>omnis arbor quae non facit fructum bonum exciditur et in ignem mittitur</span> <span class="verse"><a name="20">20</a>igitur ex fructibus eorum cognoscetis eos</span> <span class="verse"><a name="21">21</a>non omnis qui dicit mihi Domine Domine intrabit in regnum caelorum sed qui facit voluntatem Patris mei qui in caelis est ipse intrabit in regnum caelorum</span> <span class="verse"><a name="22">22</a>multi dicent mihi in illa die Domine Domine nonne in nomine tuo prophetavimus et in tuo nomine daemonia eiecimus et in tuo nomine virtutes multas fecimus</span> <span class="verse"><a name="23">23</a>et tunc confitebor illis quia numquam novi vos discedite a me qui operamini iniquitatem</span> <span class="verse"><a name="24">24</a>omnis ergo qui audit verba mea haec et facit ea adsimilabitur viro sapienti qui aedificavit domum suam supra petram</span> <span class="verse"><a name="25">25</a>et descendit pluvia et venerunt flumina et flaverunt venti et inruerunt in domum illam et non cecidit fundata enim erat super petram</span> <span class="verse"><a name="26">26</a>et omnis qui audit verba mea haec et non facit ea similis erit viro stulto qui aedificavit domum suam supra harenam</span> <span class="verse"><a name="27">27</a>et descendit pluvia et venerunt flumina et flaverunt venti et inruerunt in domum illam et cecidit et fuit ruina eius magna</span> <span class="verse"><a name="28">28</a>et factum est cum consummasset Iesus verba haec admirabantur turbae super doctrinam eius</span> <span class="verse"><a name="29">29</a>erat enim docens eos sicut potestatem habens non sicut scribae eorum et Pharisaei</span> </p></div</div></div></body></html>