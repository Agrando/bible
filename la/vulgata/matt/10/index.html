<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/matt/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/matt">Matthew</a> &gt <strong>Chapter 10</strong></div><p><span class="verse"><a name="1">1</a>et convocatis duodecim discipulis suis dedit illis potestatem spirituum inmundorum ut eicerent eos et curarent omnem languorem et omnem infirmitatem</span> <span class="verse"><a name="2">2</a>duodecim autem apostolorum nomina sunt haec primus Simon qui dicitur Petrus et Andreas frater eius</span> <span class="verse"><a name="3">3</a>Iacobus Zebedaei et Iohannes frater eius Philippus et Bartholomeus Thomas et Mattheus publicanus et Iacobus Alphei et Thaddeus</span> <span class="verse"><a name="4">4</a>Simon Cananeus et Iudas Scariotes qui et tradidit eum</span> <span class="verse"><a name="5">5</a>hos duodecim misit Iesus praecipiens eis et dicens in viam gentium ne abieritis et in civitates Samaritanorum ne intraveritis</span> <span class="verse"><a name="6">6</a>sed potius ite ad oves quae perierunt domus Israhel</span> <span class="verse"><a name="7">7</a>euntes autem praedicate dicentes quia adpropinquavit regnum caelorum</span> <span class="verse"><a name="8">8</a>infirmos curate mortuos suscitate leprosos mundate daemones eicite gratis accepistis gratis date</span> <span class="verse"><a name="9">9</a>nolite possidere aurum neque argentum neque pecuniam in zonis vestris</span> <span class="verse"><a name="10">10</a>non peram in via neque duas tunicas neque calciamenta neque virgam dignus enim est operarius cibo suo</span> <span class="verse"><a name="11">11</a>in quamcumque civitatem aut castellum intraveritis interrogate quis in ea dignus sit et ibi manete donec exeatis</span> <span class="verse"><a name="12">12</a>intrantes autem in domum salutate eam</span> <span class="verse"><a name="13">13</a>et siquidem fuerit domus digna veniat pax vestra super eam si autem non fuerit digna pax vestra ad vos revertatur</span> <span class="verse"><a name="14">14</a>et quicumque non receperit vos neque audierit sermones vestros exeuntes foras de domo vel de civitate excutite pulverem de pedibus vestris</span> <span class="verse"><a name="15">15</a>amen dico vobis tolerabilius erit terrae Sodomorum et Gomorraeorum in die iudicii quam illi civitati</span> <span class="verse"><a name="16">16</a>ecce ego mitto vos sicut oves in medio luporum estote ergo prudentes sicut serpentes et simplices sicut columbae</span> <span class="verse"><a name="17">17</a>cavete autem ab hominibus tradent enim vos in conciliis et in synagogis suis flagellabunt vos</span> <span class="verse"><a name="18">18</a>et ad praesides et ad reges ducemini propter me in testimonium illis et gentibus</span> <span class="verse"><a name="19">19</a>cum autem tradent vos nolite cogitare quomodo aut quid loquamini dabitur enim vobis in illa hora quid loquamini</span> <span class="verse"><a name="20">20</a>non enim vos estis qui loquimini sed Spiritus Patris vestri qui loquitur in vobis</span> <span class="verse"><a name="21">21</a>tradet autem frater fratrem in mortem et pater filium et insurgent filii in parentes et morte eos adficient</span> <span class="verse"><a name="22">22</a>et eritis odio omnibus propter nomen meum qui autem perseveraverit in finem hic salvus erit</span> <span class="verse"><a name="23">23</a>cum autem persequentur vos in civitate ista fugite in aliam amen enim dico vobis non consummabitis civitates Israhel donec veniat Filius hominis</span> <span class="verse"><a name="24">24</a>non est discipulus super magistrum nec servus super dominum suum</span> <span class="verse"><a name="25">25</a>sufficit discipulo ut sit sicut magister eius et servus sicut dominus eius si patrem familias Beelzebub vocaverunt quanto magis domesticos eius</span> <span class="verse"><a name="26">26</a>ne ergo timueritis eos nihil enim opertum quod non revelabitur et occultum quod non scietur</span> <span class="verse"><a name="27">27</a>quod dico vobis in tenebris dicite in lumine et quod in aure auditis praedicate super tecta</span> <span class="verse"><a name="28">28</a>et nolite timere eos qui occidunt corpus animam autem non possunt occidere sed potius eum timete qui potest et animam et corpus perdere in gehennam</span> <span class="verse"><a name="29">29</a>nonne duo passeres asse veneunt et unus ex illis non cadet super terram sine Patre vestro</span> <span class="verse"><a name="30">30</a>vestri autem et capilli capitis omnes numerati sunt</span> <span class="verse"><a name="31">31</a>nolite ergo timere multis passeribus meliores estis vos</span> <span class="verse"><a name="32">32</a>omnis ergo qui confitebitur me coram hominibus confitebor et ego eum coram Patre meo qui est in caelis</span> <span class="verse"><a name="33">33</a>qui autem negaverit me coram hominibus negabo et ego eum coram Patre meo qui est in caelis</span> <span class="verse"><a name="34">34</a>nolite arbitrari quia venerim mittere pacem in terram non veni pacem mittere sed gladium</span> <span class="verse"><a name="35">35</a>veni enim separare hominem adversus patrem suum et filiam adversus matrem suam et nurum adversus socrum suam</span> <span class="verse"><a name="36">36</a>et inimici hominis domestici eius</span> <span class="verse"><a name="37">37</a>qui amat patrem aut matrem plus quam me non est me dignus et qui amat filium aut filiam super me non est me dignus</span> <span class="verse"><a name="38">38</a>et qui non accipit crucem suam et sequitur me non est me dignus</span> <span class="verse"><a name="39">39</a>qui invenit animam suam perdet illam et qui perdiderit animam suam propter me inveniet eam</span> <span class="verse"><a name="40">40</a>qui recipit vos me recipit et qui me recipit recipit eum qui me misit</span> <span class="verse"><a name="41">41</a>qui recipit prophetam in nomine prophetae mercedem prophetae accipiet et qui recipit iustum in nomine iusti mercedem iusti accipiet</span> <span class="verse"><a name="42">42</a>et quicumque potum dederit uni ex minimis istis calicem aquae frigidae tantum in nomine discipuli amen dico vobis non perdet mercedem suam</span> </p></div</div></div></body></html>