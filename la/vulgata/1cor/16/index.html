<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1cor/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1cor">1 Corinthians</a> &gt <strong>Chapter 16</strong></div><p><span class="verse"><a name="1">1</a>de collectis autem quae fiunt in sanctos sicut ordinavi ecclesiis Galatiae ita et vos facite</span> <span class="verse"><a name="2">2</a>per unam sabbati unusquisque vestrum apud se ponat recondens quod ei beneplacuerit ut non cum venero tunc collectae fiant</span> <span class="verse"><a name="3">3</a>cum autem praesens fuero quos probaveritis per epistulas hos mittam perferre gratiam vestram in Hierusalem</span> <span class="verse"><a name="4">4</a>quod si dignum fuerit ut et ego eam mecum ibunt</span> <span class="verse"><a name="5">5</a>veniam autem ad vos cum Macedoniam pertransiero nam Macedoniam pertransibo</span> <span class="verse"><a name="6">6</a>apud vos autem forsitan manebo vel etiam hiemabo ut vos me deducatis quocumque iero</span> <span class="verse"><a name="7">7</a>nolo enim vos modo in transitu videre spero enim me aliquantum temporis manere apud vos si Dominus permiserit</span> <span class="verse"><a name="8">8</a>permanebo autem Ephesi usque ad pentecosten</span> <span class="verse"><a name="9">9</a>ostium enim mihi apertum est magnum et evidens et adversarii multi</span> <span class="verse"><a name="10">10</a>si autem venerit Timotheus videte ut sine timore sit apud vos opus enim Domini operatur sicut et ego</span> <span class="verse"><a name="11">11</a>ne quis ergo illum spernat deducite autem illum in pace ut veniat ad me expecto enim illum cum fratribus</span> <span class="verse"><a name="12">12</a>de Apollo autem fratre multum rogavi eum ut veniret ad vos cum fratribus et utique non fuit voluntas ut nunc veniret veniet autem cum ei vacuum fuerit</span> <span class="verse"><a name="13">13</a>vigilate state in fide viriliter agite et confortamini</span> <span class="verse"><a name="14">14</a>omnia vestra in caritate fiant</span> <span class="verse"><a name="15">15</a>obsecro autem vos fratres nostis domum Stephanae et Fortunati quoniam sunt primitiae Achaiae et in ministerium sanctorum ordinaverunt se ipsos</span> <span class="verse"><a name="16">16</a>ut et vos subditi sitis eiusmodi et omni cooperanti et laboranti</span> <span class="verse"><a name="17">17</a>gaudeo autem in praesentia Stephanae et Fortunati et Achaici quoniam id quod vobis deerat ipsi suppleverunt</span> <span class="verse"><a name="18">18</a>refecerunt enim et meum spiritum et vestrum cognoscite ergo qui eiusmodi sunt</span> <span class="verse"><a name="19">19</a>salutant vos ecclesiae Asiae salutant vos in Domino multum Aquila et Prisca cum domestica sua ecclesia</span> <span class="verse"><a name="20">20</a>salutant vos fratres omnes salutate invicem in osculo sancto</span> <span class="verse"><a name="21">21</a>salutatio mea manu Pauli</span> <span class="verse"><a name="22">22</a>si quis non amat Dominum Iesum Christum sit anathema maranatha</span> <span class="verse"><a name="23">23</a>gratia Domini Iesu vobiscum</span> <span class="verse"><a name="24">24</a>caritas mea cum omnibus vobis in Christo Iesu amen</span> </p></div</div></div></body></html>