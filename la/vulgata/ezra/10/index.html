<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/ezra/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/ezra">Ezra</a> &gt <strong>Chapter 10</strong></div><p><span class="verse"><a name="1">1</a>sic ergo orante Ezra et inplorante eo et flente et iacente ante templum Dei collectus est ad eum de Israhel coetus grandis nimis virorum et mulierum puerorumque et flevit populus multo fletu</span> <span class="verse"><a name="2">2</a>et respondit Sechenia filius Iehihel de filiis Helam et dixit Ezrae nos praevaricati sumus in Deum nostrum et duximus uxores alienigenas de populis terrae et nunc si est paenitentia Israhel super hoc</span> <span class="verse"><a name="3">3</a>percutiamus foedus cum Deo nostro ut proiciamus universas uxores et eos qui de his nati sunt iuxta voluntatem Domini et eorum qui timent praeceptum Dei nostri secundum legem fiat</span> <span class="verse"><a name="4">4</a>surge tuum est decernere nosque erimus tecum confortare et fac</span> <span class="verse"><a name="5">5</a>surrexit ergo Ezras et adiuravit principes sacerdotum Levitarum et omnem Israhel ut facerent secundum verbum hoc et iuraverunt</span> <span class="verse"><a name="6">6</a>et surrexit Ezras ante domum Dei et abiit ad cubiculum Iohanan filii Eliasib et ingressus est illuc panem non comedit et aquam non bibit lugebat enim in transgressione eorum qui de captivitate venerant</span> <span class="verse"><a name="7">7</a>et missa est vox in Iuda et in Hierusalem omnibus filiis transmigrationis ut congregarentur in Hierusalem</span> <span class="verse"><a name="8">8</a>et omnis qui non venerit in tribus diebus iuxta consilium principum et seniorum auferetur universa substantia eius et ipse abicietur de coetu transmigrationis</span> <span class="verse"><a name="9">9</a>convenerunt igitur omnes viri Iuda et Beniamin in Hierusalem tribus diebus ipse est mensis nonus vicesimo die mensis et sedit omnis populus in platea domus Dei trementes pro peccato et pluviis</span> <span class="verse"><a name="10">10</a>et surrexit Ezras sacerdos et dixit ad eos vos transgressi estis et duxistis uxores alienigenas ut adderetis super delictum Israhel</span> <span class="verse"><a name="11">11</a>et nunc date confessionem Domino Deo patrum vestrorum et facite placitum eius et separamini a populis terrae et ab uxoribus alienigenis</span> <span class="verse"><a name="12">12</a>et respondit universa multitudo dixitque voce magna iuxta verbum tuum ad nos sic fiat</span> <span class="verse"><a name="13">13</a>verumtamen quia populus multus est et tempus pluviae et non sustinemus stare foris et opus non est diei unius vel duorum vehementer quippe peccavimus in sermone isto</span> <span class="verse"><a name="14">14</a>constituantur principes in universa multitudine et omnes in civitatibus nostris qui duxerunt uxores alienigenas veniant in temporibus statutis et cum his seniores per civitatem et civitatem et iudices eius donec avertatur ira Dei nostri a nobis super peccato hoc</span> <span class="verse"><a name="15">15</a>igitur Ionathan filius Asahel et Iaazia filius Thecuae steterunt super hoc et Mesollam et Sebethai Levites adiuverunt eos</span> <span class="verse"><a name="16">16</a>feceruntque sic filii transmigrationis et abierunt Ezras sacerdos et viri principes familiarum in domum patrum suorum et omnes per nomina sua et sederunt in die primo mensis decimi ut quaererent rem</span> <span class="verse"><a name="17">17</a>et consummati sunt omnes viri qui duxerant uxores alienigenas usque ad diem primam mensis primi</span> <span class="verse"><a name="18">18</a>et inventi sunt de filiis sacerdotum qui duxerant uxores alienigenas de filiis Iosue filii Iosedech et fratres eius Maasia et Eliezer et Iarib et Godolia</span> <span class="verse"><a name="19">19</a>et dederunt manus suas ut eicerent uxores suas et pro delicto suo arietem de ovibus offerrent</span> <span class="verse"><a name="20">20</a>et de filiis Emmer Anani et Zebedia</span> <span class="verse"><a name="21">21</a>et de filiis Erim Masia et Helia et Semeia et Hiehihel et Ozias</span> <span class="verse"><a name="22">22</a>et de filiis Phessur Helioenai Maasia Ismahel Nathanahel Iozabeth et Elasa</span> <span class="verse"><a name="23">23</a>et de filiis Levitarum Iozabeth et Semei et Celaia ipse est Calita Phataia Iuda et Eliezer</span> <span class="verse"><a name="24">24</a>et de cantoribus Eliasub et de ianitoribus Sellum et Telem et Uri</span> <span class="verse"><a name="25">25</a>et ex Israhel de filiis Pharos Remia et Ezia et Melchia et Miamin et Eliezer et Melchia et Banea</span> <span class="verse"><a name="26">26</a>et de filiis Helam Mathania Zaccharias et Hiehil et Abdi et Irimoth et Helia</span> <span class="verse"><a name="27">27</a>et de filiis Zethua Helioenai Eliasib Mathania et Ierimuth et Zabeth et Aziza</span> <span class="verse"><a name="28">28</a>et de filiis Bebai Iohanan Anania Zabbai Athalai</span> <span class="verse"><a name="29">29</a>et de filiis Bani Mosollam et Melluch et Adaia Iasub et Saal et Ramoth</span> <span class="verse"><a name="30">30</a>et de filiis Phaethmoab Edna et Chalal Banaias Maasias Mathanias Beselehel et Bennui et Manasse</span> <span class="verse"><a name="31">31</a>et de filiis Erem Eliezer Iesue Melchias Semeias Symeon</span> <span class="verse"><a name="32">32</a>Beniamin Maloch Samarias</span> <span class="verse"><a name="33">33</a>de filiis Asom Matthanai Matthetha Zabed Elipheleth Iermai Manasse Semei</span> <span class="verse"><a name="34">34</a>de filiis Bani Maaddi Amram et Huhel</span> <span class="verse"><a name="35">35</a>Baneas et Badaias Cheiliau</span> <span class="verse"><a name="36">36</a>Vannia Marimuth et Eliasib</span> <span class="verse"><a name="37">37</a>Matthanias Mathanai et Iasi</span> <span class="verse"><a name="38">38</a>et Bani et Bennui Semei</span> <span class="verse"><a name="39">39</a>et Salmias et Nathan et Adaias</span> <span class="verse"><a name="40">40</a>Mechnedabai Sisai Sarai</span> <span class="verse"><a name="41">41</a>Ezrel et Selemau Semeria</span> <span class="verse"><a name="42">42</a>Sellum Amaria Ioseph</span> <span class="verse"><a name="43">43</a>de filiis Nebu Iaihel Matthathias Zabed Zabina Ieddu et Iohel Banaia</span> <span class="verse"><a name="44">44</a>omnes hii acceperunt uxores alienigenas et fuerunt ex eis mulieres quae pepererant filios</span> </p></div</div></div></body></html>