<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/ezra/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/ezra">Ezra</a> &gt <strong>Chapter 8</strong></div><p><span class="verse"><a name="1">1</a>hii sunt ergo principes familiarum et genealogia eorum qui ascenderunt mecum in regno Artarxersis regis de Babylone</span> <span class="verse"><a name="2">2</a>de filiis Finees Gersom de filiis Ithamar Danihel de filiis David Attus</span> <span class="verse"><a name="3">3</a>de filiis Secheniae et de filiis Pharos Zaccharias et cum eo numerati sunt viri centum quinquaginta</span> <span class="verse"><a name="4">4</a>de filiis Phaethmoab Helioenai filius Zareae et cum eo ducenti viri</span> <span class="verse"><a name="5">5</a>de filiis Secheniae filius Hiezihel et cum eo trecenti viri</span> <span class="verse"><a name="6">6</a>de filiis Adden Abeth filius Ionathan et cum eo quinquaginta viri</span> <span class="verse"><a name="7">7</a>de filiis Helam Isaias filius Athaliae et cum eo septuaginta viri</span> <span class="verse"><a name="8">8</a>de filiis Saphatiae Zebedia filius Michahel et cum eo octoginta viri</span> <span class="verse"><a name="9">9</a>de filiis Ioab Obedia filius Iehihel et cum eo ducenti decem et octo viri</span> <span class="verse"><a name="10">10</a>de filiis Selomith filius Iosphiae et cum eo centum sexaginta viri</span> <span class="verse"><a name="11">11</a>de filiis Bebai Zaccharias filius Bebai et cum eo viginti octo viri</span> <span class="verse"><a name="12">12</a>de filiis Ezgad Iohanan filius Eccetan et cum eo centum decem viri</span> <span class="verse"><a name="13">13</a>de filiis Adonicam qui erant novissimi et haec nomina eorum Helifeleth et Heihel et Samaias et cum eis sexaginta viri</span> <span class="verse"><a name="14">14</a>de filiis Beggui Uthai et Zacchur et cum eo septuaginta viri</span> <span class="verse"><a name="15">15</a>congregavi autem eos ad fluvium qui decurrit ad Ahavva et mansimus ibi diebus tribus quaesivique in populo et in sacerdotibus de filiis Levi et non inveni ibi</span> <span class="verse"><a name="16">16</a>itaque misi Heliezer et Arihel et Semeam et Helnathan et Iarib et alterum Helnathan et Nathan et Zacchariam et Mesolam principes et Ioarib et Helnathan sapientes</span> <span class="verse"><a name="17">17</a>et misi eos ad Heddo qui est primus in Casphiae loco et posui in ore eorum verba quae loquerentur ad Addom et ad fratres eius Nathinneos in loco Casphiae ut adducerent nobis ministros domus Dei nostri</span> <span class="verse"><a name="18">18</a>et adduxerunt nobis per manum Dei nostri bonam super nos virum doctissimum de filiis Moolli filii Levi filii Israhel et Sarabiam et filios eius et fratres eius decem et octo</span> <span class="verse"><a name="19">19</a>et Asabiam et cum eo Isaiam de filiis Merari fratres eius et filios eius viginti</span> <span class="verse"><a name="20">20</a>et de Nathinneis quos dederat David et principes ad ministeria Levitarum Nathinneos ducentos viginti omnes hii suis nominibus vocabantur</span> <span class="verse"><a name="21">21</a>et praedicavi ibi ieiunium iuxta fluvium Ahavva ut adfligeremur coram Domino Deo nostro et peteremus ab eo viam rectam nobis et filiis nostris universaeque substantiae nostrae</span> <span class="verse"><a name="22">22</a>erubui enim petere regem auxilium et equites qui defenderent nos ab inimico in via quia dixeramus regi manus Dei nostri est super omnes qui quaerunt eum in bonitate et imperium eius et fortitudo eius et furor super omnes qui derelinquunt eum</span> <span class="verse"><a name="23">23</a>ieiunavimus autem et rogavimus Deum nostrum pro hoc et evenit nobis prospere</span> <span class="verse"><a name="24">24</a>et separavi de principibus sacerdotum duodecim Sarabian Asabian et cum eis de fratribus eorum decem</span> <span class="verse"><a name="25">25</a>adpendique eis argentum et aurum et vasa consecrata domus Dei nostri quae obtulerat rex et consiliatores eius et principes eius universusque Israhel eorum qui inventi fuerant</span> <span class="verse"><a name="26">26</a>et adpendi in manibus eorum argenti talenta sescenta quinquaginta et vasa argentea centum auri centum talenta</span> <span class="verse"><a name="27">27</a>et crateras aureos viginti qui habebant solidos millenos et vasa aeris fulgentis optimi duo pulchra ut aurum</span> <span class="verse"><a name="28">28</a>et dixi eis vos sancti Domini et vasa sancta et argentum et aurum quod sponte oblatum est Domino Deo patrum vestrorum</span> <span class="verse"><a name="29">29</a>vigilate et custodite donec adpendatis coram principibus sacerdotum et Levitarum et ducibus familiarum Israhel in Hierusalem et thesaurum domus Domini</span> <span class="verse"><a name="30">30</a>susceperunt autem sacerdotes et Levitae pondus argenti et auri et vasorum ut deferrent in Hierusalem in domum Dei nostri</span> <span class="verse"><a name="31">31</a>promovimus ergo a flumine Ahavva duodecimo die mensis primi ut pergeremus Hierusalem et manus Dei nostri fuit super nos et liberavit nos de manu inimici et insidiatoris in via</span> <span class="verse"><a name="32">32</a>et venimus Hierusalem et mansimus ibi diebus tribus</span> <span class="verse"><a name="33">33</a>die autem quarta adpensum est argentum et aurum et vasa in domo Dei nostri per manum Meremoth filii Uriae sacerdotis et cum eo Eleazar filius Finees cumque eis Iozaded filius Iosue et Noadaia filius Bennoi Levitae</span> <span class="verse"><a name="34">34</a>iuxta numerum et pondus omnium descriptumque est omne pondus in tempore illo</span> <span class="verse"><a name="35">35</a>sed et qui venerant de captivitate filii transmigrationis obtulerunt holocaustomata Deo Israhel vitulos duodecim pro omni Israhel arietes nonaginta sex agnos septuaginta septem hircos pro peccato duodecim omnia in holocaustum Domino</span> <span class="verse"><a name="36">36</a>dederunt autem edicta regis satrapis qui erant de conspectu regis et ducibus trans Flumen et elevaverunt populum et domum Dei</span> </p></div</div></div></body></html>