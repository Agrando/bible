<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/nah/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/nah">Nahum</a> &gt <strong>Chapter 2</strong></div><p><span class="verse"><a name="1">1</a>ascendit qui dispergat coram te qui custodit obsidionem contemplare viam conforta lumbos robora virtutem valde</span> <span class="verse"><a name="2">2</a>quia reddidit Dominus superbiam Iacob sicut superbiam Israhel quia vastatores dissipaverunt eos et propagines eorum corruperunt</span> <span class="verse"><a name="3">3</a>clypeus fortium eius ignitus viri exercitus in coccineis igneae habenae currus in die praeparationis eius et agitatores consopiti sunt</span> <span class="verse"><a name="4">4</a>in itineribus conturbati sunt quadrigae conlisae sunt in plateis aspectus eorum quasi lampades quasi fulgura discurrentia</span> <span class="verse"><a name="5">5</a>recordabitur fortium suorum ruent in itineribus suis velociter ascendent muros eius et praeparabitur umbraculum</span> <span class="verse"><a name="6">6</a>portae fluviorum apertae sunt et templum ad solum dirutum</span> <span class="verse"><a name="7">7</a>et miles captivus abductus est et ancillae eius minabantur gementes ut columbae murmurantes in cordibus suis</span> <span class="verse"><a name="8">8</a>et Nineve quasi piscina aquarum aquae eius ipsi vero fugerunt state state et non est qui revertatur</span> <span class="verse"><a name="9">9</a>diripite argentum diripite aurum et non est finis divitiarum ex omnibus vasis desiderabilibus</span> <span class="verse"><a name="10">10</a>dissipata et scissa et dilacerata et cor tabescens et dissolutio geniculorum et defectio in cunctis renibus et facies omnium sicut nigredo ollae</span> <span class="verse"><a name="11">11</a>ubi est habitaculum leonum et pascua catulorum leonum ad quam ivit leo ut ingrederetur illuc catulus leonis et non est qui exterreat</span> <span class="verse"><a name="12">12</a>leo cepit sufficienter catulis suis et necavit leaenis suis et implevit praeda speluncas suas et cubile suum rapina</span> <span class="verse"><a name="13">13</a>ecce ego ad te dicit Dominus exercituum et succendam usque ad fumum quadrigas eius et leunculos tuos comedet gladius et exterminabo de terra praedam tuam et non audietur ultra vox nuntiorum tuorum</span> </p></div</div></div></body></html>