<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/nah/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/nah">Nahum</a> &gt <strong>Chapter 3</strong></div><p><span class="verse"><a name="1">1</a>vae civitas sanguinum universa mendacii dilaceratione plena non recedet a te rapina</span> <span class="verse"><a name="2">2</a>vox flagelli et vox impetus rotae et equi frementis et quadrigae ferventis equitis ascendentis</span> <span class="verse"><a name="3">3</a>et micantis gladii et fulgurantis hastae et multitudinis interfectae et gravis ruinae nec est finis cadaverum et corruent in corporibus suis</span> <span class="verse"><a name="4">4</a>propter multitudinem fornicationum meretricis speciosae et gratae et habentis maleficia quae vendidit gentes in fornicationibus suis et familias in maleficiis suis</span> <span class="verse"><a name="5">5</a>ecce ego ad te dicit Dominus exercituum et revelabo pudenda tua in facie tua et ostendam gentibus nuditatem tuam et regnis ignominiam tuam</span> <span class="verse"><a name="6">6</a>et proiciam super te abominationes et contumeliis te adficiam et ponam te in exemplum</span> <span class="verse"><a name="7">7</a>et erit omnis qui viderit te resiliet a te et dicet vastata est Nineve quis commovebit super te caput unde quaeram consolatorem tibi</span> <span class="verse"><a name="8">8</a>numquid melior es ab Alexandria populorum quae habitat in fluminibus aqua in circuitu eius cuius divitiae mare aquae muri eius</span> <span class="verse"><a name="9">9</a>Aethiopia fortitudo et Aegyptus et non est finis Africa et Lybies fuerunt in auxilio tuo</span> <span class="verse"><a name="10">10</a>sed et ipsa in transmigrationem ducta est in captivitatem parvuli eius elisi sunt in capite omnium viarum et super inclitos eius miserunt sortem et omnes optimates eius confixi sunt in conpedibus</span> <span class="verse"><a name="11">11</a>et tu ergo inebriaberis eris despecta et tu quaeres auxilium ab inimico</span> <span class="verse"><a name="12">12</a>omnes munitiones tuae sicuti ficus cum grossis suis si concussae fuerint cadent in os comedentis</span> <span class="verse"><a name="13">13</a>ecce populus tuus mulieres in medio tui inimicis tuis adapertione pandentur portae terrae tuae devorabit ignis vectes tuos</span> <span class="verse"><a name="14">14</a>aquam propter obsidionem hauri tibi extrue munitiones tuas intra in lutum et calca subigens tene laterem</span> <span class="verse"><a name="15">15</a>ibi comedet te ignis peribis gladio devorabit te ut bruchus congregare ut bruchus multiplicare ut lucusta</span> <span class="verse"><a name="16">16</a>plures fecisti negotiationes tuas quam stellae sunt caeli bruchus expansus est et avolavit</span> <span class="verse"><a name="17">17</a>custodes tui quasi lucustae et parvuli tui quasi lucustae lucustarum quae considunt in sepibus in die frigoris sol ortus est et avolaverunt et non est cognitus locus earum ubi fuerint</span> <span class="verse"><a name="18">18</a>dormitaverunt pastores tui rex Assur sepelientur principes tui latitavit populus tuus in montibus et non est qui congreget</span> <span class="verse"><a name="19">19</a>non est obscura contritio tua pessima est plaga tua omnes qui audierunt auditionem tuam conpresserunt manum super te quia super quem non transiit malitia tua semper</span> </p></div</div></div></body></html>