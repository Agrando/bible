<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/nah/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/nah">Nahum</a> &gt <strong>Chapter 1</strong></div><p><span class="verse"><a name="1">1</a>onus Nineve liber visionis Naum Helcesei</span> <span class="verse"><a name="2">2</a>Deus aemulator et ulciscens Dominus ulciscens Dominus et habens furorem ulciscens Dominus in hostes suos et irascens ipse inimicis suis</span> <span class="verse"><a name="3">3</a>Dominus patiens et magnus fortitudine et mundans non faciet innocentem Dominus in tempestate et turbine viae eius et nebulae pulvis pedum eius</span> <span class="verse"><a name="4">4</a>increpans mare et exsiccans illud et omnia flumina ad desertum deducens infirmatus est Basan et Carmelus et flos Libani elanguit</span> <span class="verse"><a name="5">5</a>montes commoti sunt ab eo et colles adsolati sunt et contremuit terra a facie eius et orbis et omnes habitantes in eo</span> <span class="verse"><a name="6">6</a>ante faciem indignationis eius quis stabit et quis resistet in ira furoris eius indignatio eius effusa est ut ignis et petrae dissolutae sunt ab eo</span> <span class="verse"><a name="7">7</a>bonus Dominus et confortans in die tribulationis et sciens sperantes in se</span> <span class="verse"><a name="8">8</a>et in diluvio praetereunte consummationem faciet loci eius et inimicos eius persequentur tenebrae</span> <span class="verse"><a name="9">9</a>quid cogitatis contra Dominum consummationem ipse faciet non consurget duplex tribulatio</span> <span class="verse"><a name="10">10</a>quia sicut spinae se invicem conplectuntur sic convivium eorum pariter potantium consumentur quasi stipula ariditate plena</span> <span class="verse"><a name="11">11</a>ex te exivit cogitans contra Dominum malitiam mente pertractans praevaricationem</span> <span class="verse"><a name="12">12</a>haec dicit Dominus si perfecti fuerint et ita plures sic quoque adtondentur et pertransibit adflixi te et non adfligam te ultra</span> <span class="verse"><a name="13">13</a>et nunc conteram virgam eius de dorso tuo et vincula tua disrumpam</span> <span class="verse"><a name="14">14</a>et praecipiet super te Dominus non seminabitur ex nomine tuo amplius de domo Dei tui interficiam sculptile et conflatile ponam sepulchrum tuum quia inhonoratus es</span> <span class="verse"><a name="15">15</a>ecce super montes pedes evangelizantis et adnuntiantis pacem celebra Iuda festivitates tuas et redde vota tua quia non adiciet ultra ut pertranseat in te Belial universus interiit</span> </p></div</div></div></body></html>