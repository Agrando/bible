<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/zech/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/zech">Zechariah</a> &gt <strong>Chapter 9</strong></div><p><span class="verse"><a name="1">1</a>onus verbi Domini in terra Adrach et Damasci requiei eius quia Domini est oculus hominis et omnium tribuum Israhel</span> <span class="verse"><a name="2">2</a>Emath quoque in terminis eius et Tyrus et Sidon adsumpserunt quippe sibi sapientiam valde</span> <span class="verse"><a name="3">3</a>et aedificavit Tyrus munitionem suam et coacervavit argentum quasi humum et aurum ut lutum platearum</span> <span class="verse"><a name="4">4</a>ecce Dominus possidebit eam et percutiet in mari fortitudinem eius et haec igni devorabitur</span> <span class="verse"><a name="5">5</a>videbit Ascalon et timebit et Gaza et dolebit nimis et Accaron quoniam confusa est spes eius et peribit rex de Gaza et Ascalon non habitabitur</span> <span class="verse"><a name="6">6</a>et sedebit separator in Azoto et disperdam superbiam Philisthinorum</span> <span class="verse"><a name="7">7</a>et auferam sanguinem eius de ore eius et abominationes eius de medio dentium eius et relinquetur etiam ipse Deo nostro et erit quasi dux in Iuda et Accaron quasi Iebuseus</span> <span class="verse"><a name="8">8</a>et circumdabo domum meam ex his qui militant mihi euntes et revertentes et non transibit super eos ultra exactor quia nunc vidi in oculis meis</span> <span class="verse"><a name="9">9</a>exulta satis filia Sion iubila filia Hierusalem ecce rex tuus veniet tibi iustus et salvator ipse pauper et ascendens super asinum et super pullum filium asinae</span> <span class="verse"><a name="10">10</a>et disperdam quadrigam ex Ephraim et equum de Hierusalem et dissipabitur arcus belli et loquetur pacem gentibus et potestas eius a mari usque ad mare et a fluminibus usque ad fines terrae</span> <span class="verse"><a name="11">11</a>tu quoque in sanguine testamenti tui emisisti vinctos tuos de lacu in quo non est aqua</span> <span class="verse"><a name="12">12</a>convertimini ad munitionem vincti spei hodie quoque adnuntians duplicia reddam tibi</span> <span class="verse"><a name="13">13</a>quoniam extendi mihi Iudam quasi arcum implevi Ephraim et suscitabo filios tuos Sion super filios tuos Graecia et ponam te quasi gladium fortium</span> <span class="verse"><a name="14">14</a>et Dominus Deus super eos videbitur et exibit ut fulgur iaculum eius et Dominus Deus in tuba canet et vadet in turbine austri</span> <span class="verse"><a name="15">15</a>Dominus exercituum proteget eos et devorabunt et subicient lapidibus fundae et bibentes inebriabuntur quasi vino et replebuntur ut fialae et quasi cornua altaris</span> <span class="verse"><a name="16">16</a>et salvabit eos Dominus Deus eorum in die illa ut gregem populi sui quia lapides sancti elevantur super terram eius</span> <span class="verse"><a name="17">17</a>quid enim bonum eius est et quid pulchrum eius nisi frumentum electorum et vinum germinans virgines</span> </p></div</div></div></body></html>