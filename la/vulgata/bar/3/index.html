<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/bar/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/bar">Baruch</a> &gt <strong>Chapter 3</strong></div><p><span class="verse"><a name="1">1</a>et nunc Domine omnipotens Deus Israhel anima in angustiis et spiritus anxius clamat ad te</span> <span class="verse"><a name="2">2</a>audi Domine et miserere quia Deus es misericors et miserere nostri quia peccavimus ante te</span> <span class="verse"><a name="3">3</a>quia tu sedes in sempiternum et nos peribimus in aevum</span> <span class="verse"><a name="4">4</a>Domine omnipotens Deus Israhel audi nunc orationem mortuorum Israhel et filiorum ipsorum qui peccaverunt ante te et non audierunt vocem Domini Dei sui et adglutinata sunt nobis mala</span> <span class="verse"><a name="5">5</a>noli meminisse iniquitates patrum nostrorum sed memento manus tuae et nominis tui in tempore isto</span> <span class="verse"><a name="6">6</a>quia tu es Dominus Deus noster et laudabimus te Domine</span> <span class="verse"><a name="7">7</a>quia propter hoc dedisti timorem tuum in cordibus nostris et ut invocemus nomen tuum et laudemus te in captivitate nostra quia convertemus iniquitatem patrum nostrorum qui peccaverunt ante te</span> <span class="verse"><a name="8">8</a>et ecce nos hodie in captivitate nostra sumus quo nos dispersisti in inproperium et in maledictum et in peccatum secundum omnes iniquitates patrum nostrorum qui discesserunt a te Domine Deus noster</span> <span class="verse"><a name="9">9</a>audi Israhel mandata vitae auribus percipite ut scias prudentiam</span> <span class="verse"><a name="10">10</a>quid est Israhel quid est quod in terra es inimicorum</span> <span class="verse"><a name="11">11</a>inveterasti in terra aliena coinquinatus es cum mortuis deputatus es cum descendentibus in infernum</span> <span class="verse"><a name="12">12</a>dereliquisti fontem sapientiae</span> <span class="verse"><a name="13">13</a>si in via Dei ambulasses habitasses in pace sempiterna</span> <span class="verse"><a name="14">14</a>disce ubi sit prudentia ubi sit virtus ubi sit intellectus ut scias simul ubi sit longiturnitas vitae et victus ubi sit lumen oculorum et pax</span> <span class="verse"><a name="15">15</a>quis invenit locum eius et quis intravit in thesauros eius</span> <span class="verse"><a name="16">16</a>ubi sunt principes gentium et qui dominantur super bestias quae sunt super terram</span> <span class="verse"><a name="17">17</a>qui in avibus caeli inludunt</span> <span class="verse"><a name="18">18</a>qui argentum thesaurizant et aurum in quo confidebant homines et non est finis adquisitionis eorum qui argentum fabricant et solliciti sunt nec est inventio operum illorum</span> <span class="verse"><a name="19">19</a>exterminati sunt et ad inferos descenderunt et alii loco eorum exsurrexerunt</span> <span class="verse"><a name="20">20</a>iuvenes viderunt lumen et habitaverunt super terram viam autem disciplinae ignoraverunt</span> <span class="verse"><a name="21">21</a>neque intellexerunt semitas eius neque filii eorum susceperunt eam a facie ipsorum longe facta est</span> <span class="verse"><a name="22">22</a>non est audita in terra Chanaan neque visa est in Theman</span> <span class="verse"><a name="23">23</a>filii quoque Agar qui exquirunt prudentiam quae de terra est negotiatores Merrae et Theman et fabulatores et exquisitores intellegentiae viam autem sapientiae nescierunt neque commemorati sunt semitas eius</span> <span class="verse"><a name="24">24</a>o Israhel quam magna est domus Dei et ingens locus possessionis eius</span> <span class="verse"><a name="25">25</a>magnus et non habet finem excelsus et inmensus</span> <span class="verse"><a name="26">26</a>ibi fuerunt gigantes nominati illi qui ab initio fuerunt statura magna scientes bellum</span> <span class="verse"><a name="27">27</a>non hos elegit Deus neque viam disciplinae dedit illis et perierunt</span> <span class="verse"><a name="28">28</a>eo quod non haberent sapientiam et perierunt propter insipientiam suam</span> <span class="verse"><a name="29">29</a>quis ascendit in caelum et accepit eam et deduxit eam de nubibus</span> <span class="verse"><a name="30">30</a>quis transfretavit mare et invenit illam et adtulit illam super aurum electum</span> <span class="verse"><a name="31">31</a>non est qui possit scire viam eius neque qui exquirat semitas eius</span> <span class="verse"><a name="32">32</a>sed qui scit universa novit eam et invenit eam prudentia sua qui praeparavit terram in aeterno tempore et replevit eam pecudibus et quadrupedibus</span> <span class="verse"><a name="33">33</a>qui emittit lumen et vadit et vocavit illud et obaudit illi in tremore</span> <span class="verse"><a name="34">34</a>stellae autem lumen dederunt in custodiis suis et laetatae sunt</span> <span class="verse"><a name="35">35</a>vocatae sunt et dixerunt adsumus et luxerunt ei cum iucunditate qui fecit illas</span> <span class="verse"><a name="36">36</a>hic Deus noster non aestimabitur alius adversus eum</span> <span class="verse"><a name="37">37</a>hic adinvenit omnem viam disciplinae et tradidit illam Iacob puero suo et Israhel dilecto suo</span> <span class="verse"><a name="38">38</a>post haec in terris visus est et cum hominibus conversatus est</span> </p></div</div></div></body></html>