<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/bar/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/bar">Baruch</a> &gt <strong>Chapter 6</strong></div><p><span class="verse"><a name="1">1</a>exemplum epistulae quam misit Hieremias ad abductos captivos in Babyloniam a rege Babyloniorum ut nuntiaret illis secundum quod praeceptum est illi a Deo propter peccata quae peccastis ante Deum abducemini in Babyloniam captivi a Nabuchodonosor rege Babylonum</span> <span class="verse"><a name="2">2</a>ingressi itaque in Babyloniam eritis illic annis plurimis et tempus longum usque ad generationes septem post hoc autem educam vos inde cum pace</span> <span class="verse"><a name="3">3</a>nunc autem videbitis in Babylonia deos aureos et argenteos et lapideos et ligneos in umeros portari ostentantes metum gentibus</span> <span class="verse"><a name="4">4</a>videte ergo ne et vos similes efficiamini factis alienis et metuatis et metus vos capiat in ipsis</span> <span class="verse"><a name="5">5</a>visa itaque turba de retro et ab ante adorantes dicite in cordibus vestris tibi oportet adorari Domine</span> <span class="verse"><a name="6">6</a>angelus autem meus vobiscum est ipse autem exquiram animas vestras</span> <span class="verse"><a name="7">7</a>nam lingua ipsorum polita a fabro ipsa etiam inaurata et inargentata falsa sunt et non possunt loqui</span> <span class="verse"><a name="8">8</a>et sicut virgini amanti ornamenti ita accepto auro fabricati sunt</span> <span class="verse"><a name="9">9</a>coronas certe habent aureas super capita sua dii illorum unde subtrahent sacerdotes ab eis aurum et argentum et erogant illud in semet ipsis</span> <span class="verse"><a name="10">10</a>dant autem et ex ipso prostitutis et meretrices ornant et iterum cum receperint illud a meretricibus ornant deos suos</span> <span class="verse"><a name="11">11</a>hii autem non liberantur ab erugine et tinea</span> <span class="verse"><a name="12">12</a>opertis autem illis veste purpurea extergent faciem ipsorum propter pulverem domus qui est plurimus inter eos</span> <span class="verse"><a name="13">13</a>sceptrum autem habet ut homo sicut iudex regionis qui in se peccantem non interficit</span> <span class="verse"><a name="14">14</a>habet etiam gladium in manu et securem se autem de bello et a latronibus non liberat unde vobis notum sit quia non sunt dii</span> <span class="verse"><a name="15">15</a>ne ergo timueritis eos sicut enim vas hominis confractum inutile efficitur tales sunt et dii illorum</span> <span class="verse"><a name="16">16</a>constitutis illis in domo oculi eorum pleni sunt pulvere a pedibus introeuntium</span> <span class="verse"><a name="17">17</a>et sicut alicui qui regem offendit circumseptae sunt ianuae aut sicut ad sepulchrum adductum mortuum ita tutant sacerdotes ostia clusuris et seris ne a latronibus expolientur</span> <span class="verse"><a name="18">18</a>lucernas accendunt illis et quidem multas ex quibus nullam videre possunt sunt autem sicut trabes in domo</span> <span class="verse"><a name="19">19</a>corda vero eorum dicunt elingere serpentes qui de terra sunt dum comedent eos et vestimentum ipsorum et non sentiunt</span> <span class="verse"><a name="20">20</a>nigrae fiunt facies eorum a fumo qui in domo fit</span> <span class="verse"><a name="21">21</a>supra corpus eorum et supra caput volant noctuae et hirundines et aves etiam similiter et cattae</span> <span class="verse"><a name="22">22</a>unde scietis quia non sunt dii ne ergo timueritis eos</span> <span class="verse"><a name="23">23</a>aurum etiam quod habent ad speciem est nisi aliquis exterserit eruginem non fulgebunt neque enim dum conflarentur sentiebant</span> <span class="verse"><a name="24">24</a>ex omni pretio empta sunt in quibus spiritus non est in ipsis</span> <span class="verse"><a name="25">25</a>sine pedibus in umeris portantur ostentantes ignobilitatem suam hominibus confundantur etiam qui colunt ea</span> <span class="verse"><a name="26">26</a>propterea si ceciderint in terram a semet ipsis non surgent neque si quis eum statuerit rectum per semet ipsum stabit sed sicut mortuis munera eorum illis adponentur</span> <span class="verse"><a name="27">27</a>hostias illorum sacerdotes ipsorum vendunt et abutuntur similiter et mulieres eorum decerpentes neque infirmo neque mendicanti aliquid inpertiunt</span> <span class="verse"><a name="28">28</a>de sacrificiis eorum fetae et menstruatae contingunt scientes itaque ex his quia non sunt dii ne timeatis eos</span> <span class="verse"><a name="29">29</a>unde enim vocantur dii quia mulieres adponunt diis argenteis et aureis et ligneis</span> <span class="verse"><a name="30">30</a>et in domibus eorum sacerdotes sedent habentes tunicas scissas et capita et barbas rasa quorum capita nuda sunt</span> <span class="verse"><a name="31">31</a>rugiunt autem clamantes contra deos suos sicut in cena mortui</span> <span class="verse"><a name="32">32</a>a vestimento eorum auferent sacerdotes et vestiunt uxores suas et filios suos</span> <span class="verse"><a name="33">33</a>neque si quid mali patiantur ab aliquo neque si quid bonum poterunt retribuere neque regem constituere possunt neque auferre</span> <span class="verse"><a name="34">34</a>similiter neque divitias dare possunt neque malum retribuere si quis illis votum voverit et non reddiderit nec hoc requirent</span> <span class="verse"><a name="35">35</a>hominem a morte non liberant neque infimum a potentiore eripient</span> <span class="verse"><a name="36">36</a>hominem caecum ad visum non restituent de necessitate hominem non liberabunt</span> <span class="verse"><a name="37">37</a>viduae non miserebuntur neque orfanis benefacient</span> <span class="verse"><a name="38">38</a>lapidibus de monte similes sunt dii illorum lignei et lapidei aurei et argentei qui autem colunt illa confundentur</span> <span class="verse"><a name="39">39</a>quomodo ergo aestimandum est aut dicendum illos esse deos</span> <span class="verse"><a name="40">40</a>adhuc enim ipsis Chaldeis non honorantibus ea qui cum audierint mutum non posse loqui offerent illum ad Bel postulantes ab eo loqui</span> <span class="verse"><a name="41">41</a>quasi possint sentire qui non habent motum et ipsi cum intellexerint relinquent ea sensum enim non habent ipsi dii illorum</span> <span class="verse"><a name="42">42</a>mulieres autem circumdatis funibus in viis sedent succendentes ossa olivarum</span> <span class="verse"><a name="43">43</a>cum autem aliqua ex ipsis adtracta ab aliquo transeunte dormierit proximae suae exprobrat quod ea non sit digna habita sicut ipsa neque funis eius disruptus sit</span> <span class="verse"><a name="44">44</a>omnia autem quae illis fiunt falsa sunt quomodo ergo aestimandum aut dicendum est esse illos deos</span> <span class="verse"><a name="45">45</a>a fabris autem et ab aurificibus facta sunt nihil aliud erint nisi id quod volunt esse sacerdotes</span> <span class="verse"><a name="46">46</a>aurifices ipsi etiam qui ea faciunt non sunt multi temporis numquid ergo possunt quae ab ipsis fabricata sunt esse dii</span> <span class="verse"><a name="47">47</a>reliquerunt autem falsa et obprobrium postea futuris</span> <span class="verse"><a name="48">48</a>nam cum supervenerit illis proelium et mala cogitant post se sacerdotes ubi se abscondant cum illis</span> <span class="verse"><a name="49">49</a>quomodo ergo sentiri debeant quoniam dii sunt qui nec de bello se liberant neque de malis se eripiunt</span> <span class="verse"><a name="50">50</a>nam cum sint lignea et inaurata et inargentata scietur postea quia falsa sunt gentibus universis et regibus quae manifestata sunt quia non sunt dii sed opera manuum hominum et nullum opus Dei in illis</span> <span class="verse"><a name="51">51</a>unde ergo notum est quia non sunt dii sed opera manuum hominum et nullum Dei opus in ipsis est</span> <span class="verse"><a name="52">52</a>regem regioni non suscitant neque pluviam hominibus dabunt</span> <span class="verse"><a name="53">53</a>iudicium quoque non discernent neque regionem liberabunt ab iniuria quia nihil possunt sicut corniculae inter medium caeli et terrae</span> <span class="verse"><a name="54">54</a>etenim cum inciderit ignis in domum deorum ligneorum aureorum et argenteorum sacerdotes quidem ipsorum fugient et liberabuntur ipsi vero sicut trabes in medio conburentur</span> <span class="verse"><a name="55">55</a>regi autem et bello non resistent quomodo ergo aestimandum est aut recipiendum quia dii sunt</span> <span class="verse"><a name="56">56</a>non a furibus neque a latronibus se liberabunt dii lignei et lapidei et inaurati et argentati quibus hii qui fortiores sunt</span> <span class="verse"><a name="57">57</a>aurum et argentum et vestimentum quod operti sunt auferent illis et abibunt nec sibi auxilium ferunt</span> <span class="verse"><a name="58">58</a>itaque melius est esse regem ostentantem virtutem suam aut vas in domo utile in quo gloriabitur qui possidet illud quam falsi dii vel ostium in domo quod custodit quae in ipsa sunt quam falsi dii</span> <span class="verse"><a name="59">59</a>sol quidem et luna sidera cum sint splendida et emissa ad utilitates obaudiunt</span> <span class="verse"><a name="60">60</a>similiter et fulgur cum apparuerit perspicuum est id ipsum autem et spiritus in omni regione spirat</span> <span class="verse"><a name="61">61</a>et nubes quibus cum imperatum fuerit a Deo perambulare universum orbem perficiunt quod imperatum est eis</span> <span class="verse"><a name="62">62</a>ignis etiam missus desuper ut consumat montes et silvas facit quod praeceptum est ei haec autem neque speciebus neque virtutibus uni eorum similia sunt</span> <span class="verse"><a name="63">63</a>unde neque aestimandum est neque dicendum esse illos deos quando non possint neque iudicium iudicare neque benefacere hominibus</span> <span class="verse"><a name="64">64</a>scientes itaque quia non sunt dii ne ergo timueritis eos</span> <span class="verse"><a name="65">65</a>neque enim regibus maledicent neque benedicent</span> <span class="verse"><a name="66">66</a>signa etiam in caelo gentibus non ostendunt neque ut sol lucebunt neque inluminabunt ut luna</span> <span class="verse"><a name="67">67</a>bestiae meliores sunt illis quae possunt fugere sub tectum ac prodesse sibi</span> <span class="verse"><a name="68">68</a>nullo itaque modo nobis est manifestum quia sunt dii propter quod ne timeatis eos</span> <span class="verse"><a name="69">69</a>nam sicut in cucumeraria formido nihil custodit ita sunt dii illorum lignei et argentei et inaurati</span> <span class="verse"><a name="70">70</a>eodem modo et in horto spina alba supra quam omnis avis sedet similiter et mortuo proiecto in tenebris similes sunt dii illorum lignei et inaurati et inargentati</span> <span class="verse"><a name="71">71</a>a purpura quoque et marmore quae supra illos tineant scietis itaque quia non sunt dii ipsi etiam postremo comeduntur et erit obprobrium in regione</span> <span class="verse"><a name="72">72</a>melior est homo iustus qui non habet simulacra nam erit longe ab obprobriis</span> </p></div</div></div></body></html>