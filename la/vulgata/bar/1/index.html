<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/bar/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/bar">Baruch</a> &gt <strong>Chapter 1</strong></div><p><span class="verse"><a name="1">1</a>et haec verba libri quae scripsit Baruch filius Neeri filius Maasei filii Sedechiae filii Sedei filii Helchiae in Babylonia</span> <span class="verse"><a name="2">2</a>in anno quinto in septima die mensis in tempore quo ceperunt Chaldei Hierusalem et succenderunt eam igni</span> <span class="verse"><a name="3">3</a>et legit Baruch verba libri huius ad aures Iechoniae filii Ioachim regis Iuda et ad aures universi populi venientis ad librum</span> <span class="verse"><a name="4">4</a>et ad aures potentium filiorum regum et ad aures presbyterorum et ad aures populi a minimo usque ad magnum eorum omnium habitantium in Babylonia ad flumen Sudi</span> <span class="verse"><a name="5">5</a>qui audientes plorabant et ieiunabant et orabant in conspectu Domini</span> <span class="verse"><a name="6">6</a>et collegerunt pecuniam secundum quod potuit uniuscuiusque manus</span> <span class="verse"><a name="7">7</a>et miserunt in Hierusalem ad Ioachim filium Helchiae filii Salom sacerdotem et ad sacerdotes et ad omnem populum qui inventi sunt cum eo in Hierusalem</span> <span class="verse"><a name="8">8</a>cum acciperet vasa templi Domini quae ablata fuerant de templo revocare in terram Iuda decima die illius sivan vasa argentea quae fecit Sedechias filius Iosiae rex Iuda</span> <span class="verse"><a name="9">9</a>posteaquam cepisset Nabuchodonosor rex Babylonum Iechoniam et principes et vinctos et potentes et populum terrae ab Hierusalem et duxit eos in Babyloniam</span> <span class="verse"><a name="10">10</a>et dixerunt ecce misimus ad vos pecunias de quibus emite holocaustomata et tus et facite manna et offerte pro peccato ad aram Domini Dei nostri</span> <span class="verse"><a name="11">11</a>et orate pro vita Nabuchodonosor regis Babyloniae et pro vita Balthasar filii eius ut sint dies ipsorum sicut dies caeli super terram</span> <span class="verse"><a name="12">12</a>et det Dominus virtutem nobis et inluminet oculos nostros ut vivamus sub umbra Nabuchodonosor regis Babyloniae et sub umbra Balthasar filii eius et serviamus eis multis diebus et inveniamus gratiam in conspectu eorum</span> <span class="verse"><a name="13">13</a>et pro nobis ipsis orate ad Dominum Deum nostrum quia peccavimus Domino Deo nostro et non est aversus furor eius a nobis usque in hunc diem</span> <span class="verse"><a name="14">14</a>et legite librum istum quem misimus ad vos recitari in templo Domini in die sollemni et in die oportuno</span> <span class="verse"><a name="15">15</a>et dicetis Domino Deo nostro iustitia nobis autem confusio faciei nostrae sicut dies haec omni Iuda et habitantibus in Hierusalem</span> <span class="verse"><a name="16">16</a>regibus nostris et principibus nostris sacerdotibus nostris et prophetis nostris et patribus nostris</span> <span class="verse"><a name="17">17</a>peccavimus ante Dominum nostrum et non credidimus diffidentes in eum</span> <span class="verse"><a name="18">18</a>et non fuimus subiectibiles illi et non obaudivimus vocem Domini Dei nostri ut ambularemus in mandatis eius quibus dedit nobis</span> <span class="verse"><a name="19">19</a>a die qua eduxit patres nostros de terra Aegypti usque in hunc diem eramus incredibiles ad Dominum Deum nostrum et dissipati recessimus ne audiremus vocem ipsius</span> <span class="verse"><a name="20">20</a>et adheserunt nobis mala multa et maledictiones quae constituit Dominus Moysi servo suo qui eduxit patres nostros de terra Aegypti dare nobis terram fluentem lac et mel sicut hodierna die</span> <span class="verse"><a name="21">21</a>et non audivimus vocem Domini Dei nostri secundum omnia verba prophetarum quos misit ad nos</span> <span class="verse"><a name="22">22</a>et abivimus unusquisque in sensum cordis nostri maligni operari diis alienis facientes mala ante oculos Domini Dei nostri</span> </p></div</div></div></body></html>