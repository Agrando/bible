<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/ezek/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/ezek">Ezekiel</a> &gt <strong>Chapter 18</strong></div><p><span class="verse"><a name="1">1</a>et factus est sermo Domini ad me dicens</span> <span class="verse"><a name="2">2</a>quid est quod inter vos parabolam vertitis in proverbium istud in terra Israhel dicentes patres comederunt uvam acerbam et dentes filiorum obstupescunt</span> <span class="verse"><a name="3">3</a>vivo ego dicit Dominus Deus si erit vobis ultra parabola haec in proverbium in Israhel</span> <span class="verse"><a name="4">4</a>ecce omnes animae meae sunt ut anima patris ita et anima filii mea est anima quae peccaverit ipsa morietur</span> <span class="verse"><a name="5">5</a>et vir si fuerit iustus et fecerit iudicium et iustitiam</span> <span class="verse"><a name="6">6</a>in montibus non comederit et oculos suos non levaverit ad idola domus Israhel et uxorem proximi sui non violaverit et ad mulierem menstruatam non accesserit</span> <span class="verse"><a name="7">7</a>et hominem non contristaverit pignus debitori reddiderit per vim nihil rapuerit panem suum esurienti dederit et nudum operuerit vestimento</span> <span class="verse"><a name="8">8</a>ad usuram non commodaverit et amplius non acceperit ab iniquitate averterit manum suam iudicium verum fecerit inter virum et virum</span> <span class="verse"><a name="9">9</a>in praeceptis meis ambulaverit et iudicia mea custodierit ut faciat veritatem hic iustus est vita vivet ait Dominus Deus</span> <span class="verse"><a name="10">10</a>quod si genuerit filium latronem effundentem sanguinem et fecerit unum de istis</span> <span class="verse"><a name="11">11</a>et haec quidem omnia non facientem sed in montibus comedentem et uxorem proximi sui polluentem</span> <span class="verse"><a name="12">12</a>egenum et pauperem contristantem rapientem rapinas pignus non reddentem et ad idola levantem oculos suos abominationem facientem</span> <span class="verse"><a name="13">13</a>ad usuram dantem et amplius accipientem numquid vivet non vivet cum universa detestanda haec fecerit morte morietur sanguis eius in ipso erit</span> <span class="verse"><a name="14">14</a>quod si genuerit filium qui videns omnia peccata patris sui quae fecit timuerit et non fecerit simile eis</span> <span class="verse"><a name="15">15</a>super montes non comederit et oculos suos non levaverit ad idola domus Israhel et uxorem proximi sui non violaverit</span> <span class="verse"><a name="16">16</a>et virum non contristaverit pignus non retinuerit et rapinam non rapuerit panem suum esurienti dederit et nudum operuerit vestimento</span> <span class="verse"><a name="17">17</a>a pauperis iniuria averterit manum suam usuram et superabundantiam non acceperit iudicia mea fecerit in praeceptis meis ambulaverit hic non morietur in iniquitate patris sui sed vita vivet</span> <span class="verse"><a name="18">18</a>pater eius quia calumniatus est et vim fecit fratri et malum operatus est in medio populi sui ecce mortuus est in iniquitate sua</span> <span class="verse"><a name="19">19</a>et dicitis quare non portavit filius iniquitatem patris videlicet quia filius iudicium et iustitiam operatus est omnia praecepta mea custodivit et fecit illa vita vivet</span> <span class="verse"><a name="20">20</a>anima quae peccaverit ipsa morietur filius non portabit iniquitatem patris et pater non portabit iniquitatem filii iustitia iusti super eum erit et impietas impii erit super eum</span> <span class="verse"><a name="21">21</a>si autem impius egerit paenitentiam ab omnibus peccatis suis quae operatus est et custodierit universa praecepta mea et fecerit iudicium et iustitiam vita vivet non morietur</span> <span class="verse"><a name="22">22</a>omnium iniquitatum eius quas operatus est non recordabor in iustitia sua quam operatus est vivet</span> <span class="verse"><a name="23">23</a>numquid voluntatis meae est mors impii dicit Dominus Deus et non ut convertatur a viis suis et vivat</span> <span class="verse"><a name="24">24</a>si autem averterit se iustus a iustitia sua et fecerit iniquitatem secundum omnes abominationes quas operari solet impius numquid vivet omnes iustitiae eius quas fecerat non recordabuntur in praevaricatione qua praevaricatus est et in peccato suo quod peccavit in ipsis morietur</span> <span class="verse"><a name="25">25</a>et dixistis non est aequa via Domini audite domus Israhel numquid via mea non est aequa et non magis viae vestrae pravae sunt</span> <span class="verse"><a name="26">26</a>cum enim averterit se iustus a iustitia sua et fecerit iniquitatem morietur in eis in iniustitia quam operatus est morietur</span> <span class="verse"><a name="27">27</a>et cum averterit se impius ab impietate sua quam operatus est et fecerit iudicium et iustitiam ipse animam suam vivificabit</span> <span class="verse"><a name="28">28</a>considerans enim et avertens se ab omnibus iniquitatibus suis quas operatus est vita vivet et non morietur</span> <span class="verse"><a name="29">29</a>et dicunt filii Israhel non est aequa via Domini numquid viae meae non sunt aequae domus Israhel et non magis viae vestrae pravae</span> <span class="verse"><a name="30">30</a>idcirco unumquemque iuxta vias suas iudicabo domus Israhel ait Dominus Deus convertimini et agite paenitentiam ab omnibus iniquitatibus vestris et non erit vobis in ruinam iniquitas</span> <span class="verse"><a name="31">31</a>proicite a vobis omnes praevaricationes vestras in quibus praevaricati estis et facite vobis cor novum et spiritum novum et quare moriemini domus Israhel</span> <span class="verse"><a name="32">32</a>quia nolo mortem morientis dicit Dominus Deus revertimini et vivite</span> </p></div</div></div></body></html>