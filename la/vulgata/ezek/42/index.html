<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/ezek/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/ezek">Ezekiel</a> &gt <strong>Chapter 42</strong></div><p><span class="verse"><a name="1">1</a>et eduxit me in atrium exterius per viam ducentem ad aquilonem et eduxit me in gazofilacium quod erat contra separatum aedificium et contra aedem vergentem ad aquilonem</span> <span class="verse"><a name="2">2</a>in facie longitudinis centum cubitos ostii aquilonis et latitudinis quinquaginta cubitos</span> <span class="verse"><a name="3">3</a>contra viginti cubitos atrii interioris et contra pavimentum stratum lapide atrii exterioris ubi erat porticus iuncta porticui triplici</span> <span class="verse"><a name="4">4</a>et ante gazofilacia deambulatio decem cubitorum latitudinis ad interiora respiciens viae cubiti unius et ostia earum ad aquilonem</span> <span class="verse"><a name="5">5</a>ubi erant gazofilacia in superioribus humiliora quia subportabant porticus quae ex illis eminebant de inferioribus et de mediis aedificii</span> <span class="verse"><a name="6">6</a>tristega enim erant et non habebant columnas sicut erant columnae atriorum propterea eminebant de inferioribus et de mediis a terra</span> <span class="verse"><a name="7">7</a>et peribolus exterior secundum gazofilacia quae erant in via atrii exterioris ante gazofilacia longitudo eius quinquaginta cubitorum</span> <span class="verse"><a name="8">8</a>quia longitudo erat gazofilaciorum atrii exterioris quinquaginta cubitorum et longitudo ante faciem templi centum cubitorum</span> <span class="verse"><a name="9">9</a>et erat subter gazofilacia haec introitus ab oriente ingredientium in ea de atrio exteriori</span> <span class="verse"><a name="10">10</a>in latitudine periboli atrii quod erat contra viam orientalem in facie aedificii separati et erant ante aedificium gazofilacia</span> <span class="verse"><a name="11">11</a>et via ante faciem eorum iuxta similitudinem gazofilaciorum quae erant in via aquilonis secundum longitudinem eorum sic et latitudo eorum et omnis introitus eorum et similitudines et ostia eorum</span> <span class="verse"><a name="12">12</a>secundum ostia gazofilaciorum quae erant in via respiciente ad notum ostium in capite viae quae via erat ante vestibulum separatum per viam orientalem ingredientibus</span> <span class="verse"><a name="13">13</a>et dixit ad me gazofilacia aquilonis et gazofilacia austri quae sunt ante aedificium separatum haec sunt gazofilacia sancta in quibus vescuntur sacerdotes qui adpropinquant ad Dominum in sancta sanctorum ibi ponent sancta sanctorum et oblationem pro peccato et pro delicto locus enim sanctus est</span> <span class="verse"><a name="14">14</a>cum autem ingressi fuerint sacerdotes non egredientur de sanctis in atrium exterius et ibi reponent vestimenta sua in quibus ministrant quia sancta sunt vestienturque vestimentis aliis et sic procedent ad populum</span> <span class="verse"><a name="15">15</a>cumque conplesset mensuras domus interioris eduxit me per viam portae quae respiciebat ad viam orientalem et mensus est eam undique per circuitum</span> <span class="verse"><a name="16">16</a>mensus autem est contra ventum orientalem calamo mensurae quingentos calamos in calamo mensurae per circuitum</span> <span class="verse"><a name="17">17</a>et mensus est contra ventum aquilonem quingentos calamos in calamo mensurae per gyrum</span> <span class="verse"><a name="18">18</a>et ad ventum australem mensus est quingentos calamos in calamo mensurae per circuitum</span> <span class="verse"><a name="19">19</a>et ad ventum occidentalem mensus est quingentos calamos in calamo mensurae</span> <span class="verse"><a name="20">20</a>per quattuor ventos mensus est illud murum eius undique per circuitum longitudine quingentorum cubitorum et latitudine quingentorum cubitorum dividentem inter sanctuarium et vulgi locum</span> </p></div</div></div></body></html>