<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/ezek/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/ezek">Ezekiel</a> &gt <strong>Chapter 19</strong></div><p><span class="verse"><a name="1">1</a>et tu adsume planctum super principes Israhel</span> <span class="verse"><a name="2">2</a>et dices quare mater tua leaena inter leones cubavit in medio leunculorum enutrivit catulos suos</span> <span class="verse"><a name="3">3</a>et eduxit unum de leunculis suis leo factus est et didicit capere praedam hominemque comedere</span> <span class="verse"><a name="4">4</a>et audierunt de eo gentes et non absque vulneribus suis ceperunt eum et adduxerunt eum in catenis in terram Aegypti</span> <span class="verse"><a name="5">5</a>quae cum vidisset quoniam infirmata est et periit expectatio eius tulit unum de leunculis suis leonem constituit eum</span> <span class="verse"><a name="6">6</a>qui incedebat inter leones et factus est leo didicit praedam capere et homines devorare</span> <span class="verse"><a name="7">7</a>didicit viduas facere et civitates eorum in desertum adducere et desolata est terra et plenitudo eius a voce rugitus illius</span> <span class="verse"><a name="8">8</a>et convenerunt adversum eum gentes undique de provinciis et expanderunt super eum rete suum in vulneribus earum captus est</span> <span class="verse"><a name="9">9</a>et miserunt eum in caveam in catenis adduxerunt eum ad regem Babylonis miseruntque eum in carcerem ne audiretur vox eius ultra super montes Israhel</span> <span class="verse"><a name="10">10</a>mater tua quasi vinea in sanguine tuo super aquam plantata fructus eius et frondes eius creverunt ex aquis multis</span> <span class="verse"><a name="11">11</a>et factae sunt ei virgae solidae in sceptra dominantium et exaltata est statura eius inter frondes et vidit altitudinem suam in multitudine palmitum suorum</span> <span class="verse"><a name="12">12</a>et evulsa est in ira in terramque proiecta et ventus urens siccavit fructum eius marcuerunt et arefactae sunt virgae roboris eius ignis comedit eam</span> <span class="verse"><a name="13">13</a>et nunc transplantata est in desertum in terra invia et sitienti</span> <span class="verse"><a name="14">14</a>et egressus est ignis de virga ramorum eius qui fructum eius comedit et non fuit in ea virga fortis sceptrum dominantium planctus est et erit in planctum</span> </p></div</div></div></body></html>