<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/ezek/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/ezek">Ezekiel</a> &gt <strong>Chapter 22</strong></div><p><span class="verse"><a name="1">1</a>et factum est verbum Domini ad me dicens</span> <span class="verse"><a name="2">2</a>et tu fili hominis num iudicas num iudicas civitatem sanguinum</span> <span class="verse"><a name="3">3</a>et ostendes ei omnes abominationes suas et dices haec dicit Dominus Deus civitas effundens sanguinem in medio sui ut veniat tempus eius et quae fecit idola contra semet ipsam ut pollueretur</span> <span class="verse"><a name="4">4</a>in sanguine tuo qui a te effusus est deliquisti et in idolis tuis quae fecisti polluta es et adpropinquare fecisti dies tuos et adduxisti tempus annorum tuorum propterea dedi te obprobrium gentibus et inrisionem universis terris</span> <span class="verse"><a name="5">5</a>quae iuxta sunt et quae procul a te triumphabunt de te sordida nobilis grandis interitu</span> <span class="verse"><a name="6">6</a>ecce principes Israhel singuli in brachio suo fuerunt in te ad effundendum sanguinem</span> <span class="verse"><a name="7">7</a>patrem et matrem contumeliis adfecerunt in te advenam calumniati sunt in medio tui pupillum et viduam contristaverunt apud te</span> <span class="verse"><a name="8">8</a>sanctuaria mea sprevistis et sabbata mea polluistis</span> <span class="verse"><a name="9">9</a>viri detractores fuerunt in te ad effundendum sanguinem et super montes comederunt in te scelus operati sunt in medio tui</span> <span class="verse"><a name="10">10</a>verecundiora patris discoperuerunt in te inmunditiam menstruatae humiliaverunt in te</span> <span class="verse"><a name="11">11</a>et unusquisque in uxorem proximi sui operatus est abominationem et socer nurum suam polluit nefarie frater sororem suam filiam patris sui oppressit in te</span> <span class="verse"><a name="12">12</a>munera acceperunt apud te ad effundendum sanguinem usuram et superabundantiam accepisti et avare proximos tuos calumniabaris meique oblita es ait Dominus Deus</span> <span class="verse"><a name="13">13</a>ecce conplosi manus meas super avaritiam tuam quam fecisti et super sanguinem qui effusus est in medio tui</span> <span class="verse"><a name="14">14</a>numquid sustinebit cor tuum aut praevalebunt manus tuae in diebus quos ego faciam tibi ego Dominus locutus sum et faciam</span> <span class="verse"><a name="15">15</a>et dispergam te in nationes et ventilabo te in terras et deficere faciam inmunditiam tuam a te</span> <span class="verse"><a name="16">16</a>et possidebo te in conspectu gentium et scies quia ego Dominus</span> <span class="verse"><a name="17">17</a>et factum est verbum Domini ad me dicens</span> <span class="verse"><a name="18">18</a>fili hominis versa est mihi domus Israhel in scoriam omnes isti aes et stagnum et ferrum et plumbum in medio fornacis scoria argenti facti sunt</span> <span class="verse"><a name="19">19</a>propterea haec dicit Dominus Deus eo quod versi estis omnes in scoriam propterea ecce ego congregabo vos in medium Hierusalem</span> <span class="verse"><a name="20">20</a>congregatione argenti et aeris et ferri et stagni et plumbi in medium fornacis ut succendam in eam ignem ad conflandum sic congregabo in furore meo et in ira mea et requiescam et conflabo vos</span> <span class="verse"><a name="21">21</a>et congregabo vos et succendam vos in igne furoris mei et conflabimini in medio eius</span> <span class="verse"><a name="22">22</a>ut conflatur argentum in medio fornacis sic eritis in medio eius et scietis quia ego Dominus effuderim indignationem meam super vos</span> <span class="verse"><a name="23">23</a>et factum est verbum Domini ad me dicens</span> <span class="verse"><a name="24">24</a>fili hominis dic ei tu es terra inmunda et non conpluta in die furoris</span> <span class="verse"><a name="25">25</a>coniuratio prophetarum in medio eius sicut leo rugiens capiensque praedam animam devoraverunt opes et pretium acceperunt viduas eius multiplicaverunt in medio illius</span> <span class="verse"><a name="26">26</a>sacerdotes eius contempserunt legem meam et polluerunt sanctuaria mea inter sanctum et profanum non habuere distantiam et inter pollutum et mundum non intellexerunt et a sabbatis meis averterunt oculos suos et coinquinabar in medio eorum</span> <span class="verse"><a name="27">27</a>principes eius in medio illius quasi lupi rapientes praedam ad effundendum sanguinem et perdendas animas et avare sectanda lucra</span> <span class="verse"><a name="28">28</a>prophetae autem eius liniebant eos absque temperamento videntes vana et divinantes eis mendacium dicentes haec dicit Dominus Deus cum Dominus non sit locutus</span> <span class="verse"><a name="29">29</a>populi terrae calumniabantur calumniam et rapiebant violenter egenum et pauperem adfligebant et advenam opprimebant calumnia absque iudicio</span> <span class="verse"><a name="30">30</a>et quaesivi de eis virum qui interponeret sepem et staret oppositus contra me pro terra ne dissiparem eam et non inveni</span> <span class="verse"><a name="31">31</a>et effudi super eos indignationem meam in igne irae meae consumpsi eos viam eorum in caput eorum reddidi ait Dominus Deus</span> </p></div</div></div></body></html>