<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/ezek/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/ezek">Ezekiel</a> &gt <strong>Chapter 30</strong></div><p><span class="verse"><a name="1">1</a>et factum est verbum Domini ad me dicens</span> <span class="verse"><a name="2">2</a>fili hominis propheta et dic haec dicit Dominus Deus ululate vae vae diei</span> <span class="verse"><a name="3">3</a>quia iuxta est dies et adpropinquavit dies Domini dies nubis tempus gentium erit</span> <span class="verse"><a name="4">4</a>et veniet gladius in Aegyptum et erit pavor in Aethiopia cum ceciderint vulnerati in Aegypto et ablata fuerit multitudo illius et destructa fundamenta eius</span> <span class="verse"><a name="5">5</a>Aethiopia et Lybia et Lydii et omne reliquum vulgus et Chub et filii terrae foederis cum eis gladio cadent</span> <span class="verse"><a name="6">6</a>haec dicit Dominus Deus et corruent fulcientes Aegyptum et destruetur superbia imperii eius a turre Syenes gladio cadent in ea ait Dominus exercituum</span> <span class="verse"><a name="7">7</a>et dissipabuntur in medio terrarum desolatarum et urbes eius in medio civitatum desertarum erunt</span> <span class="verse"><a name="8">8</a>et scient quoniam ego Dominus cum dedero ignem in Aegyptum et adtriti fuerint omnes auxiliatores eius</span> <span class="verse"><a name="9">9</a>in die illa egredientur nuntii a facie mea in trieribus ad conterendam Aethiopiae confidentiam et erit pavor in eis in die Aegypti quia absque dubio veniet</span> <span class="verse"><a name="10">10</a>haec dicit Dominus Deus et cessare faciam multitudinem Aegypti in manu Nabuchodonosor regis Babylonis</span> <span class="verse"><a name="11">11</a>ipse et populus eius cum eo fortissimi gentium adducentur ad disperdendam terram et evaginabunt gladios suos super Aegyptum et implebunt terram interfectis</span> <span class="verse"><a name="12">12</a>et faciam alveos fluminum aridos et tradam terram in manu pessimorum et dissipabo terram et plenitudinem eius in manu alienorum ego Dominus locutus sum</span> <span class="verse"><a name="13">13</a>haec dicit Dominus Deus et disperdam simulacra et cessare faciam idola de Memphis et dux de terra Aegypti non erit amplius et dabo terrorem in terra Aegypti</span> <span class="verse"><a name="14">14</a>et disperdam terram Fatures et dabo ignem in Tafnis et faciam iudicia in Alexandriam</span> <span class="verse"><a name="15">15</a>et effundam indignationem meam super Pelusium robur Aegypti et interficiam multitudinem Alexandriae</span> <span class="verse"><a name="16">16</a>et dabo ignem in Aegypto quasi parturiens dolebit Pelusium et Alexandria erit dissipata et in Memphis angustiae cotidianae</span> <span class="verse"><a name="17">17</a>iuvenes Eliupoleos et Bubasti gladio cadent et ipsae captivae ducentur</span> <span class="verse"><a name="18">18</a>et in Tafnis nigrescet dies cum contrivero ibi sceptra Aegypti et defecerit in ea superbia potentiae eius ipsam nubes operiet filiae autem eius in captivitatem ducentur</span> <span class="verse"><a name="19">19</a>et faciam iudicia in Aegypto et scient quia ego Dominus</span> <span class="verse"><a name="20">20</a>et factum est in undecimo anno in primo in septima mensis factum est verbum Domini ad me dicens</span> <span class="verse"><a name="21">21</a>fili hominis brachium Pharao regis Aegypti confregi et ecce non est obvolutum ut restitueretur ei sanitas ut ligaretur pannis et farciretur linteolis et recepto robore posset tenere gladium</span> <span class="verse"><a name="22">22</a>propterea haec dicit Dominus Deus ecce ego ad Pharao regem Aegypti et comminuam brachium eius forte sed confractum et deiciam gladium de manu eius</span> <span class="verse"><a name="23">23</a>et dispergam Aegyptum in gentibus et ventilabo eos in terris</span> <span class="verse"><a name="24">24</a>et confortabo brachia regis Babylonis daboque gladium meum in manu eius et confringam brachia Pharaonis et gement gemitibus interfecti coram facie eius</span> <span class="verse"><a name="25">25</a>et confortabo brachia regis Babylonis et brachia Pharaonis concident et scient quia ego Dominus cum dedero gladium meum in manu regis Babylonis et extenderit eum super terram Aegypti</span> <span class="verse"><a name="26">26</a>et dispergam Aegyptum in nationes et ventilabo eos in terris et scient quia ego Dominus</span> </p></div</div></div></body></html>