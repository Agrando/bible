<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/ezek/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/ezek">Ezekiel</a> &gt <strong>Chapter 48</strong></div><p><span class="verse"><a name="1">1</a>et haec nomina tribuum a finibus aquilonis iuxta viam Aethlon pergentibus Emath atrium Aenon terminus Damasci ad aquilonem iuxta Emath et erit ei plaga orientalis mare Dan una</span> <span class="verse"><a name="2">2</a>et ad terminum Dan a plaga orientali usque ad plagam maris Aser una</span> <span class="verse"><a name="3">3</a>et super terminum Aser a plaga orientali usque ad plagam maris Nepthalim una</span> <span class="verse"><a name="4">4</a>et super terminum Nepthalim a plaga orientali usque ad plagam maris Manasse una</span> <span class="verse"><a name="5">5</a>et super terminum Manasse a plaga orientali usque ad plagam maris Ephraim una</span> <span class="verse"><a name="6">6</a>et super terminum Ephraim a plaga orientali usque ad plagam maris Ruben una</span> <span class="verse"><a name="7">7</a>et super terminum Ruben a plaga orientali usque ad plagam maris Iuda una</span> <span class="verse"><a name="8">8</a>et super terminum Iuda a plaga orientali usque ad plagam maris erunt primitiae quas separabitis viginti quinque milibus latitudinis et longitudinis sicuti singulae partes a plaga orientali usque ad plagam maris et erit sanctuarium in medio eius</span> <span class="verse"><a name="9">9</a>primitiae quas separastis Domino longitudo viginti quinque milibus et latitudo decem milibus</span> <span class="verse"><a name="10">10</a>hae autem erunt primitiae sanctuarii sacerdotum ad aquilonem viginti quinque milia et ad mare latitudinis decem milia sed et ad orientem latitudinis decem milia et ad meridiem longitudinis viginti quinque milia et erit sanctuarium Domini in medio eius</span> <span class="verse"><a name="11">11</a>sacerdotibus sanctuarium erit de filiis Sadoc qui custodierunt caerimonias meas et non erraverunt cum errarent filii Israhel sicut erraverunt et Levitae</span> <span class="verse"><a name="12">12</a>et erunt eis primitiae de primitiis terrae sanctum sanctorum iuxta terminum Levitarum</span> <span class="verse"><a name="13">13</a>sed et Levitis similiter iuxta fines sacerdotum viginti quinque milia longitudinis et latitudinis decem milia omnis longitudo viginti et quinque milium et latitudo decem milium</span> <span class="verse"><a name="14">14</a>et non venundabunt ex eo neque mutabunt nec transferentur primitiae terrae quia sanctificatae sunt Domino</span> <span class="verse"><a name="15">15</a>quinque milia autem quae supersunt in latitudine per viginti quinque milia profana erunt urbis in habitaculum et in suburbana et erit civitas in medio eius</span> <span class="verse"><a name="16">16</a>et heae mensurae eius ad plagam septentrionalem quingenti et quattuor milia et ad plagam meridianam quingenti et quattuor milia et ad plagam orientalem quingenti et quattuor milia et ad plagam occidentalem quingenti et quattuor milia</span> <span class="verse"><a name="17">17</a>erunt autem suburbana civitatis ad aquilonem ducenti quinquaginta et in meridie ducenti quinquaginta et ad orientem ducenti quinquaginta et ad mare ducenti quinquaginta</span> <span class="verse"><a name="18">18</a>quod autem reliquum fuerit in longitudine secundum primitias sanctuarii decem milia in orientem et decem milia ad occidentem erunt sicut primitiae sanctuarii et erunt fruges eius in panes his qui serviunt civitati</span> <span class="verse"><a name="19">19</a>servientes autem civitati operabuntur ex omnibus tribubus Israhel</span> <span class="verse"><a name="20">20</a>omnes primitiae viginti quinque milium per viginti quinque milia in quadrum separabuntur in primitias sanctuarii et possessionem civitatis</span> <span class="verse"><a name="21">21</a>quod autem reliquum fuerit principis erit ex omni parte primitiarum sanctuarii et possessionis civitatis e regione viginti quinque milium primitiarum usque ad terminum orientalem sed et ad mare e regione viginti quinque milium usque ad terminum maris similiter in partibus principis erit et erunt primitiae sanctuarii et sanctuarium templi in medio eius</span> <span class="verse"><a name="22">22</a>de possessione autem Levitarum et de possessione civitatis in medio partium principis erit inter terminum Iuda et inter terminum Beniamin et ad principem pertinebit</span> <span class="verse"><a name="23">23</a>et reliquis tribubus a plaga orientali usque ad plagam occidentalem Beniamin una</span> <span class="verse"><a name="24">24</a>et contra terminum Beniamin a plaga orientali usque ad plagam occidentalem Symeon una</span> <span class="verse"><a name="25">25</a>et super terminum Symeonis a plaga orientali usque ad plagam occidentis Isachar una</span> <span class="verse"><a name="26">26</a>et super terminum Isachar a plaga orientali usque ad plagam occidentalem Zabulon una</span> <span class="verse"><a name="27">27</a>et super terminum Zabulon a plaga orientali usque ad plagam maris Gad una</span> <span class="verse"><a name="28">28</a>et super terminum Gad ad plagam austri in meridiem et erit finis de Thamar usque ad aquas Contradictionis Cades hereditas contra mare magnum</span> <span class="verse"><a name="29">29</a>haec est terra quam mittetis in sortem tribubus Israhel et hae partitiones earum ait Dominus Deus</span> <span class="verse"><a name="30">30</a>et hii egressus civitatis a plaga septentrionali quingentos et quattuor milia mensurabis</span> <span class="verse"><a name="31">31</a>et portae civitatis in nominibus tribuum Israhel portae tres a septentrione porta Ruben una porta Iudae una porta Levi una</span> <span class="verse"><a name="32">32</a>et ad plagam orientalem quingentos et quattuor milia et portae tres porta Ioseph una porta Beniamin una porta Dan una</span> <span class="verse"><a name="33">33</a>et ad plagam meridianam quingentos et quattuor milia metieris portam Symeonis unam portam Isachar unam portam Zabulon unam</span> <span class="verse"><a name="34">34</a>et ad plagam occidentalem quingenti et quattuor milia portae eorum tres porta Gad una porta Aser una porta Nepthalim una</span> <span class="verse"><a name="35">35</a>per circuitum decem et octo milia et nomen civitatis ex illa die Dominus ibidem</span> </p></div</div></div></body></html>