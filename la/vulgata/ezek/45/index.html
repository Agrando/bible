<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/ezek/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/ezek">Ezekiel</a> &gt <strong>Chapter 45</strong></div><p><span class="verse"><a name="1">1</a>cumque coeperitis terram dividere sortito separate primitias Domino sanctificatum de terra longitudine viginti quinque milia et latitudine decem milia sanctificatum erit in omni termino eius per circuitum</span> <span class="verse"><a name="2">2</a>et erit ex omni parte sanctificatum quingentos per quingentos quadrifariam per circuitum et quinquaginta cubitis in suburbana eius per gyrum</span> <span class="verse"><a name="3">3</a>et a mensura ista mensurabis longitudinem viginti quinque milium et latitudinem decem milium et in ipso erit templum sanctumque sanctorum</span> <span class="verse"><a name="4">4</a>sanctificatum de terra erit sacerdotibus ministris sanctuarii qui accedunt ad ministerium Domini et erit eis locus in domos et in sanctuarium sanctitatis</span> <span class="verse"><a name="5">5</a>viginti quinque autem milia longitudinis et decem milia latitudinis erunt Levitis qui ministrant domui ipsi possidebunt viginti gazofilacia</span> <span class="verse"><a name="6">6</a>et possessionem civitatis dabitis quinque milia latitudinis et longitudinis viginti quinque milia secundum separationem sanctuarii omni domui Israhel</span> <span class="verse"><a name="7">7</a>principi quoque hinc et inde in separationem sanctuarii et in possessionem civitatis contra faciem separationis sanctuarii et contra faciem possessionis urbis a latere maris usque ad mare et a latere orientis usque ad orientem longitudinem autem iuxta unamquamque partium a termino occidentali usque ad terminum orientalem</span> <span class="verse"><a name="8">8</a>de terra erit ei possessio in Israhel et non depopulabuntur ultra principes populum meum sed terram dabunt domui Israhel secundum tribus eorum</span> <span class="verse"><a name="9">9</a>haec dicit Dominus Deus sufficiat vobis principes Israhel iniquitatem et rapinas intermittite et iudicium et iustitiam facite separate confinia vestra a populo meo ait Dominus Deus</span> <span class="verse"><a name="10">10</a>statera iusta et oephi iustum et batus iustus erit vobis</span> <span class="verse"><a name="11">11</a>oephi et batus aequalia et unius mensurae erunt ut capiat decimam partem chori batus et decimam partem chori oephi iuxta mensuram chori erit aequa libratio eorum</span> <span class="verse"><a name="12">12</a>siclus autem viginti obolos habeat porro viginti sicli et viginti quinque sicli et quindecim sicli minam facient</span> <span class="verse"><a name="13">13</a>et haec sunt primitiae quas tolletis sextam partem oephi de choro frumenti et sextam partem oephi de choro hordei</span> <span class="verse"><a name="14">14</a>mensura quoque olei batus olei decima pars chori est et decem bati chorum faciunt quia decem bati implent chorum</span> <span class="verse"><a name="15">15</a>et arietem unum de grege ducentorum de his quae nutriunt Israhel in sacrificium et in holocaustum et in pacifica ad expiandum pro eis ait Dominus Deus</span> <span class="verse"><a name="16">16</a>omnis populus terrae tenebitur primitiis his principi in Israhel</span> <span class="verse"><a name="17">17</a>et super principem erunt holocausta et sacrificium et libamina in sollemnitatibus et in kalendis et in sabbatis in universis sollemnitatibus domus Israhel ipse faciat pro peccato sacrificium et holocaustum et pacifica ad expiandum pro domo Israhel</span> <span class="verse"><a name="18">18</a>haec dicit Dominus Deus in primo mense una mensis sumes vitulum de armento inmaculatum et expiabis sanctuarium</span> <span class="verse"><a name="19">19</a>et tollet sacerdos de sanguine quod erit pro peccato et ponet in postibus domus et in quattuor angulis crepidinis altaris et in postibus portae atrii interioris</span> <span class="verse"><a name="20">20</a>et sic facies in septima mensis pro unoquoque qui ignoravit et errore deceptus est et expiabitis pro domo</span> <span class="verse"><a name="21">21</a>in primo mense quartadecima die mensis erit vobis paschae sollemnitas septem diebus azyma comedentur</span> <span class="verse"><a name="22">22</a>et faciet princeps in die illa pro se et pro universo populo terrae vitulum pro peccato</span> <span class="verse"><a name="23">23</a>et in septem dierum sollemnitate faciet holocaustum Domino septem vitulos et septem arietes inmaculatos cotidie septem diebus et pro peccato hircum caprarum cotidie</span> <span class="verse"><a name="24">24</a>et sacrificium oephi per vitulum et oephi per arietem faciet et olei hin per singula oephi</span> <span class="verse"><a name="25">25</a>septimo mense quintadecima die mensis in sollemnitate faciet sicut supra dicta sunt per septem dies tam pro peccato quam pro holocausto et in sacrificio et in oleo</span> </p></div</div></div></body></html>