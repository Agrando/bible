<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/jonah/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/jonah">Jonah</a> &gt <strong>Chapter 2</strong></div><p><span class="verse"><a name="1">1</a>et praeparavit Dominus piscem grandem ut degluttiret Ionam et erat Iona in ventre piscis tribus diebus et tribus noctibus</span> <span class="verse"><a name="2">2</a>et oravit Iona ad Dominum Deum suum de utero piscis</span> <span class="verse"><a name="3">3</a>et dixit clamavi de tribulatione mea ad Dominum et exaudivit me de ventre inferni clamavi et exaudisti vocem meam</span> <span class="verse"><a name="4">4</a>et proiecisti me in profundum in corde maris et flumen circumdedit me omnes gurgites tui et fluctus tui super me transierunt</span> <span class="verse"><a name="5">5</a>et ego dixi abiectus sum a conspectu oculorum tuorum verumtamen rursus videbo templum sanctum tuum</span> <span class="verse"><a name="6">6</a>circumdederunt me aquae usque ad animam abyssus vallavit me pelagus operuit caput meum</span> <span class="verse"><a name="7">7</a>ad extrema montium descendi terrae vectes concluserunt me in aeternum et sublevabis de corruptione vitam meam Domine Deus meus</span> <span class="verse"><a name="8">8</a>cum angustiaretur in me anima mea Domini recordatus sum ut veniat ad te oratio mea ad templum sanctum tuum</span> <span class="verse"><a name="9">9</a>qui custodiunt vanitates frustra misericordiam suam derelinquunt</span> <span class="verse"><a name="10">10</a>ego autem in voce laudis immolabo tibi quaecumque vovi reddam pro salute Domino</span> <span class="verse"><a name="11">11</a>et dixit Dominus pisci et evomuit Ionam in aridam</span> </p></div</div></div></body></html>