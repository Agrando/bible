<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 8</strong></div><p><span class="verse"><a name="1">1</a>non litiges cum homine potente ne forte incidas in manus illius</span> <span class="verse"><a name="2">2</a>non contendas cum viro locuplete ne forte contra consistat litem tibi</span> <span class="verse"><a name="3">3</a>multos perdidit aurum atque argentum et usque cor regum extendit et convertit</span> <span class="verse"><a name="4">4</a>non litiges cum homine linguato et non strues in igne illius ligna</span> <span class="verse"><a name="5">5</a>non communices homini indocto ne male de progenie tua loquatur</span> <span class="verse"><a name="6">6</a>ne despicias hominem avertentem se a peccato neque inproperes ei memento quoniam omnes sumus in correptionem</span> <span class="verse"><a name="7">7</a>ne spernas hominem in sua senecta etenim ex nobis senescunt</span> <span class="verse"><a name="8">8</a>noli de mortuo gaudere sciens quoniam omnes morimur et in gaudium nolumus venire</span> <span class="verse"><a name="9">9</a>ne despicias narrationem presbyterorum sapientium et in proverbiis illorum conversare</span> <span class="verse"><a name="10">10</a>ab ipsis enim disces doctrinam intellectus et servire magnatis sine querella</span> <span class="verse"><a name="11">11</a>non te praetereat narratio seniorum et ipsi enim didicerunt a patribus suis</span> <span class="verse"><a name="12">12</a>quoniam ab ipsis disces intellectum et in tempore necessitatis responsum</span> <span class="verse"><a name="13">13</a>non incendas carbones peccatoris arguens eos ne incendaris flamma ignis peccatorum illorum</span> <span class="verse"><a name="14">14</a>ne contra faciem stes contumeliosi ne sedeat quasi insidiator ori tuo</span> <span class="verse"><a name="15">15</a>noli fenerare homini fortiori te quod si feneraveris tamquam perditum habe</span> <span class="verse"><a name="16">16</a>non spondeas super virtutem tuam quod si spoponderis quasi restituens cogita</span> <span class="verse"><a name="17">17</a>non iudices contra iudicem quoniam secundum quod dignum est iudicat</span> <span class="verse"><a name="18">18</a>cum audace non eas in via ne forte gravet mala sua in te ipse enim secundum voluntatem suam vadit et simul cum stultitia illius peries</span> <span class="verse"><a name="19">19</a>cum iracundo non facias rixam cum audace non eas in desertum quoniam quasi nihil est ante illum sanguis et ubi non est adiutorium elidet te</span> <span class="verse"><a name="20">20</a>cum fatuis ne consilium habeas non enim poterunt diligere nisi quae ipsis placent</span> <span class="verse"><a name="21">21</a>coram extraneo ne facias consilium nescis enim quid pariet</span> <span class="verse"><a name="22">22</a>non omni homini cor tuum manifestes ne forte inferat tibi gratiam et convicietur tibi</span> </p></div</div></div></body></html>