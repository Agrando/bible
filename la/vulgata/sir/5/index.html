<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 5</strong></div><p><span class="verse"><a name="1">1</a>noli adtendere ad possessiones iniquas et ne dixeris est mihi sufficiens vita nihil enim proderit in tempore vindictae et obductionis</span> <span class="verse"><a name="2">2</a>non sequaris concupiscentiam cordis</span> <span class="verse"><a name="3">3</a>et ne dixeris quomodo potui aut quis me subiciet propter facta mea Deus enim vindicans vindicabit</span> <span class="verse"><a name="4">4</a>ne dixeris peccavi et quid accidit mihi triste Altissimus enim est patiens redditor</span> <span class="verse"><a name="5">5</a>de propitiatu peccatorum noli esse sine metu neque adicias peccatum super peccatum</span> <span class="verse"><a name="6">6</a>et ne dicas miseratio Dei magna est multitudinis peccatorum meorum miserebitur</span> <span class="verse"><a name="7">7</a>misericordia enim et ira ab illo et in peccatores respicit ira illius</span> <span class="verse"><a name="8">8</a>non tardes converti ad Deum et ne differas de die in diem</span> <span class="verse"><a name="9">9</a>subito enim venit ira illius et in tempore vindictae disperdet te</span> <span class="verse"><a name="10">10</a>noli anxius esse in divitiis iniustis nihil enim proderunt tibi in die obductionis et vindictae</span> <span class="verse"><a name="11">11</a>non ventiles te in omnem ventum et non eas in omni via sic enim peccator probatur duplici lingua</span> <span class="verse"><a name="12">12</a>esto firmus in via Dei et in veritate sensus tui et scientia et prosequatur te verbum pacis et iustitiae</span> <span class="verse"><a name="13">13</a>esto mansuetus ad audiendum verbum ut intellegas et cum sapientia fers responsum verum</span> <span class="verse"><a name="14">14</a>si est tibi intellectus responde proximo sin autem sit manus tua super os tuum ne capiaris in verbo indisciplinato et confundaris</span> <span class="verse"><a name="15">15</a>honor et gloria in sermone sensati lingua inprudentis subversio ipsius</span> <span class="verse"><a name="16">16</a>non appelleris susurrio et lingua tua capiaris et confundaris</span> <span class="verse"><a name="17">17</a>super furem enim est confusio et paenitentia et denotatio pessima super bilinguem susurratori autem odium et inimicitia et contumelia</span> <span class="verse"><a name="18">18</a>iustifica pusillo et magno similiter</span> </p></div</div></div></body></html>