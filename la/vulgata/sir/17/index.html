<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 17</strong></div><p><span class="verse"><a name="1">1</a>Deus creavit de terra hominem et secundum imaginem suam fecit illum</span> <span class="verse"><a name="2">2</a>et iterum convertit illum in ipsam et secundum se vestivit illum virtutem</span> <span class="verse"><a name="3">3</a>numerum dierum et tempus dedit illi et dedit illi potestatem eorum quae sunt super terram</span> <span class="verse"><a name="4">4</a>posuit timorem illius super omnem carnem et dominatus est bestiarum et volatilium</span> <span class="verse"><a name="5">5</a>creavit ex ipso adiutorium similem ipsi consilium et linguam et oculos aures et cor dedit illis excogitandi et disciplinam intellectus replevit illos</span> <span class="verse"><a name="6">6</a>creavit illis scientiam spiritus sensum implevit cor illorum et mala et bona ostendit illis</span> <span class="verse"><a name="7">7</a>posuit oculum ipsorum super corda illorum ostendere illis magnalia operum suorum</span> <span class="verse"><a name="8">8</a>et nomen sanctificationis conlaudent et gloriari in mirabilibus illius et magnalia enarrent operum eius</span> <span class="verse"><a name="9">9</a>addidit illis disciplinam et legem vitae hereditavit illos</span> <span class="verse"><a name="10">10</a>testamentum aeternum constituit cum illis et iudicia sua ostendit illis</span> <span class="verse"><a name="11">11</a>et magnalia honoris eius vidit oculus illorum et honorem vocis audierunt aures illorum et dixit illis adtendite ab omni iniquo</span> <span class="verse"><a name="12">12</a>et mandavit illis unicuique de proximo</span> <span class="verse"><a name="13">13</a>viae illorum coram ipso sunt semper non sunt absconsae ab oculis ipsius</span> <span class="verse"><a name="14">14</a>in unamquamque gentem praeposuit rectorem</span> <span class="verse"><a name="15">15</a>et pars Dei Israhel facta est manifesta</span> <span class="verse"><a name="16">16</a>omnia opera illorum velut sol in conspectu Dei et oculi eius sine intermissione inspicientes in viis eorum</span> <span class="verse"><a name="17">17</a>non sunt absconsa testamenta per iniquitatem eorum et omnes iniquitates eorum in conspectu Dei</span> <span class="verse"><a name="18">18</a>elemosyna viri quasi sacculum cum ipso et gratiam hominis quasi pupillam conservabit</span> <span class="verse"><a name="19">19</a>et postea resurget et retribuet illis retributionem unicuique in caput illorum et convertet in interiores partes terrae</span> <span class="verse"><a name="20">20</a>paenitentibus autem dedit viam iustitiae et conrogavit deficientes sustinere et destinavit illis sortem veritatis</span> <span class="verse"><a name="21">21</a>convertere ad Deum et relinque peccata tua</span> <span class="verse"><a name="22">22</a>precare ante faciem et minue offendiculum</span> <span class="verse"><a name="23">23</a>refer te ad Dominum et avertere ab iniustitia et nimis odito execrationem</span> <span class="verse"><a name="24">24</a>et cognosce iustitias et iudicia Dei et sta in sorte propositionis et orationis altissimi Dei</span> <span class="verse"><a name="25">25</a>in partes vade saeculi sancti cum vivis et dantibus confessionem</span> <span class="verse"><a name="26">26</a>non demoreris in errore impiorum a mortuo quasi nihil perit</span> <span class="verse"><a name="27">27</a>confiteberis vivens vivus et sanus confiteberis et laudabis Deum et gloriaberis in miserationibus illius</span> <span class="verse"><a name="28">28</a>quam magna misericordia Dei et propitiatio illius convertentibus ad se</span> <span class="verse"><a name="29">29</a>nec enim omnia possunt esse in hominibus quoniam non est inmortalis filius hominis et in vanitate malitiae placuerunt</span> <span class="verse"><a name="30">30</a>quid lucidius sole et hic deficiet aut quid nequius excogitabit caro et sanguis et hoc arguitur</span> <span class="verse"><a name="31">31</a>virtutem altitudinis caeli ipse conspicit et omnes homines terra et cinis</span> </p></div</div></div></body></html>