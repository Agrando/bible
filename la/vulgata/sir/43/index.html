<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 43</strong></div><p><span class="verse"><a name="1">1</a>altitudinis firmamentum pulchritudo est species caeli in visione gloriae</span> <span class="verse"><a name="2">2</a>sol in aspectu adnuntians in exitu vas admirabile opus Excelsi</span> <span class="verse"><a name="3">3</a>in meridiano exuret terram in conspectu ardoris eius quis poterit sustinere fornacem custodiens in operibus ardoris</span> <span class="verse"><a name="4">4</a>tripliciter sol exurens montes radios igneos exsuflans et refulgens radiis suis obcaecat oculos</span> <span class="verse"><a name="5">5</a>magnus Dominus qui fecit illum et in sermonibus eius festinavit iter</span> <span class="verse"><a name="6">6</a>et luna in omnibus in tempore suo ostensio temporis et signum aevi</span> <span class="verse"><a name="7">7</a>a luna signum diei festi luminare quod minuitur in consummatione</span> <span class="verse"><a name="8">8</a>mensis secundum nomen eius est crescens admirabiliter in consummatione</span> <span class="verse"><a name="9">9</a>vas castrorum in excelsis in firmamento caeli resplendens</span> <span class="verse"><a name="10">10</a>species caeli gloriosa stellarum mundum inluminans in excelsis Dominus</span> <span class="verse"><a name="11">11</a>in verbis Sancti stabunt ad iudicium et non exardescent in vigiliis suis</span> <span class="verse"><a name="12">12</a>vide arcum et benedic qui fecit illum valde speciosus est in splendore suo</span> <span class="verse"><a name="13">13</a>gyravit caelum in circuitu gloriae suae manus Excelsi aperuerunt illum</span> <span class="verse"><a name="14">14</a>imperio suo adceleravit nivem et adcelerat coruscationes emittere iudicii sui</span> <span class="verse"><a name="15">15</a>propterea aperti sunt thesauri et evolaverunt nebulae sicut aves</span> <span class="verse"><a name="16">16</a>in magnitudine sua posuit nubes et confracti sunt lapides grandinis</span> <span class="verse"><a name="17">17</a>in conspectu eius commovebuntur montes et in voluntate eius adspirabit notus</span> <span class="verse"><a name="18">18</a>vox tonitrui eius exprobravit terram tempestas aquilonis et congregatio spiritus</span> <span class="verse"><a name="19">19</a>sicut avis deponens ad sedendum aspargit nivem et sicut lucusta demergens descensus eius</span> <span class="verse"><a name="20">20</a>pulchritudinem coloris eius admirabitur oculus et super imbrem eius expavescet cor</span> <span class="verse"><a name="21">21</a>gelum sicut salem effundet super terram et dum gelaverit fiet tamquam cacumina tribuli</span> <span class="verse"><a name="22">22</a>frigidus ventus aquilo flabit et gelabit cristallus ab aqua super omnem congregationem aquarum requiescet et sicut lorica induet se aquis</span> <span class="verse"><a name="23">23</a>devorabit montes et exuret desertum et extinguet viridem sicut ignem</span> <span class="verse"><a name="24">24</a>medicina omnium in festinationem nebulae ros obvians ab ardore venienti humilem efficiet eum</span> <span class="verse"><a name="25">25</a>in sermone eius silebit ventus et plantavit illum Dominus Iesus</span> <span class="verse"><a name="26">26</a>qui navigat mare enarrat periculum eius et audientes auribus non admirabimur</span> <span class="verse"><a name="27">27</a>illic praeclara et mirabilia opera varia genera bestiarum et omnium pecorum et creatura beluarum</span> <span class="verse"><a name="28">28</a>propter ipsum confirmatus est itineris finis et in sermone eius conposita sunt omnia</span> <span class="verse"><a name="29">29</a>multa dicemus et deficiemus verbis consummatio autem sermonum ipse est in omnibus</span> <span class="verse"><a name="30">30</a>gloriantes ad quid valebimus ipse enim Omnipotens super omnia opera sua</span> <span class="verse"><a name="31">31</a>terribilis Dominus et magnus vehementer</span> <span class="verse"><a name="32">32</a>quantumcumque potueritis supervalebit adhuc et admirabilis magnificentia eius</span> <span class="verse"><a name="33">33</a>benedicentes Dominum exaltate illum quantum potestis maior est enim omni laude</span> <span class="verse"><a name="34">34</a>exaltantes eum replemini virtute ne laboretis non enim habebitis</span> <span class="verse"><a name="35">35</a>quis vidit eum et enarrabit et quis magnificabit eum sicut est ab initio</span> <span class="verse"><a name="36">36</a>multa abscondita sunt maiora horum pauca enim vidimus operum eius</span> <span class="verse"><a name="37">37</a>omnia autem Dominus fecit et pie agentibus dedit sapientiam</span> </p></div</div></div></body></html>