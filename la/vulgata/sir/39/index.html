<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 39</strong></div><p><span class="verse"><a name="1">1</a>sapientiam omnium antiquorum exquiret et in prophetiis vacabit</span> <span class="verse"><a name="2">2</a>narrationem virorum nominatorum conservabit et in versutias parabolarum simul introibit</span> <span class="verse"><a name="3">3</a>occulta proverbiorum exquiret et in absconditis parabolarum conversabitur</span> <span class="verse"><a name="4">4</a>in medio magnatorum ministrabit et in conspectu praesidis apparebit</span> <span class="verse"><a name="5">5</a>in terram alienarum gentium pertransiet bona enim et mala in hominibus temptavit</span> <span class="verse"><a name="6">6</a>cor suum tradet ad vigilandum diluculo ad Dominum qui fecit illum et in conspectu Altissimi deprecabitur</span> <span class="verse"><a name="7">7</a>aperiet os suum in oratione et pro delictis suis deprecabitur</span> <span class="verse"><a name="8">8</a>si enim Dominus magnus voluerit spiritu intellegentiae replebit illum</span> <span class="verse"><a name="9">9</a>et ipse tamquam imbres mittet eloquia sapientiae suae et in oratione confitebitur Domino</span> <span class="verse"><a name="10">10</a>ipse diriget consilium eius et disciplinam et in absconditis suis consiliabitur</span> <span class="verse"><a name="11">11</a>ipse palam faciet disciplinam doctrinae suae et in lege testamenti Domini gloriabitur</span> <span class="verse"><a name="12">12</a>conlaudabunt multi sapientiam eius et usque in saeculum non delebitur</span> <span class="verse"><a name="13">13</a>non recedet memoria eius et nomen eius requiretur a generatione in generationem</span> <span class="verse"><a name="14">14</a>sapientiam eius enarrabunt gentes et laudem eius nuntiabit ecclesia</span> <span class="verse"><a name="15">15</a>si inmanserit nomen derelinquet mille et si requieverit proderit illi</span> <span class="verse"><a name="16">16</a>adhuc consiliabor ut enarrem ut furore enim repletus sum</span> <span class="verse"><a name="17">17</a>in voce dicit obaudite me divini fructus et quasi rosa plantata super rivum aquarum fructificate</span> <span class="verse"><a name="18">18</a>quasi libanus odorem suavitatis habete</span> <span class="verse"><a name="19">19</a>florete flores quasi lilium date odorem et frondete in gratiam et conlaudate canticum et benedicite Dominum in operibus suis</span> <span class="verse"><a name="20">20</a>date nomini eius magnificentiam et confitemini illi in voce labiorum vestrorum in canticis labiorum et cinyris et sic dicetis in confessione</span> <span class="verse"><a name="21">21</a>opera Domini universa bona valde</span> <span class="verse"><a name="22">22</a>in verbo eius stetit aqua sicut congeries et in sermone oris eius sicut exceptoria aquarum</span> <span class="verse"><a name="23">23</a>quoniam in praecepto ipsius placor fit et non est minoratio in salute illius</span> <span class="verse"><a name="24">24</a>opera omnis carnis coram illo et non est quicquam absconditum ab oculis eius</span> <span class="verse"><a name="25">25</a>a saeculo usque in saeculum respicit et nihil est mirabile in conspectu eius</span> <span class="verse"><a name="26">26</a>non est dicere quid est hoc aut quid est illud omnia enim in tempore suo quaerentur</span> <span class="verse"><a name="27">27</a>benedictio illius quasi fluvius inundavit</span> <span class="verse"><a name="28">28</a>et quomodo cataclysmus aridam inebriavit sic ira ipsius gentes quae non exquisierunt eum hereditabit</span> <span class="verse"><a name="29">29</a>quomodo convertit aquas et siccata est terra et viae illius viis illorum directae sunt sic peccatoribus offensiones in ira eius</span> <span class="verse"><a name="30">30</a>bona bonis creata sunt ab initio sic nequissimis bona et mala</span> <span class="verse"><a name="31">31</a>initium necessariae rei vitae hominum aqua ignis et ferrum lac et panis similagineus et mel et botrus uvae et oleum et vestimentum</span> <span class="verse"><a name="32">32</a>haec omnia sanctis in bona sic et impiis et peccatoribus in mala convertentur</span> <span class="verse"><a name="33">33</a>sunt spiritus qui ad vindictam creati sunt et in furore suo confirmaverunt tormenta sua</span> <span class="verse"><a name="34">34</a>in tempore consummationis effundent virtutem et furorem eius qui fecit illos confundent</span> <span class="verse"><a name="35">35</a>ignis grando famis et mors omnia haec ad vindictam creata sunt</span> <span class="verse"><a name="36">36</a>bestiarum dentes et scorpii et serpentes et romphea vindicans in exterminium impios</span> <span class="verse"><a name="37">37</a>in mandatis eius epulabuntur et super terram in necessitatem praeparabuntur et in temporibus suis non praeterient verbum</span> <span class="verse"><a name="38">38</a>propterea ab initio confirmatus et consiliatus sum et cogitavi et in scripta dimisi</span> <span class="verse"><a name="39">39</a>omnia opera Domini bona et omne opus hora sua subministrabit</span> <span class="verse"><a name="40">40</a>non est dicere hoc illo nequius est omnia enim in tempore suo conprobabuntur</span> <span class="verse"><a name="41">41</a>et nunc in omni corde et ore conlaudate et benedicite nomen Domini</span> </p></div</div></div></body></html>