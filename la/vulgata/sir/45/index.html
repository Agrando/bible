<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 45</strong></div><p><span class="verse"><a name="1">1</a>dilectus a Deo et hominibus Moses cuius memoria in benedictione est</span> <span class="verse"><a name="2">2</a>similem illum fecit in gloria sanctorum et magnificavit eum in timore inimicorum et in verbis suis monstra placavit</span> <span class="verse"><a name="3">3</a>glorificavit illum in conspectu regum et iussit illi coram populo suo et ostendit illi gloriam suam</span> <span class="verse"><a name="4">4</a>in fide et lenitate ipsius sanctum fecit illum et elegit illum de omni carne</span> <span class="verse"><a name="5">5</a>audivit eum et vocem ipsius et induxit illum in nubem</span> <span class="verse"><a name="6">6</a>et dedit illi coram praecepta legem vitae et disciplinae docere Iacob testamentum et iudicia sua Israhel</span> <span class="verse"><a name="7">7</a>excelsum fecit Aaron fratrem eius et similem sibi de tribu Levi</span> <span class="verse"><a name="8">8</a>statuit ei testamentum aeternum et dedit illi sacerdotium gentis et beatificavit illum in gloria</span> <span class="verse"><a name="9">9</a>et circumcinxit illum zonam gloriae induit illum stolam gloriae et coronavit illum in vasis virtutis</span> <span class="verse"><a name="10">10</a>circumpedes et femoralia et umeralem posuit ei et cinxit illum tintinabulis aureis plurimis in gyro</span> <span class="verse"><a name="11">11</a>dare sonitum in successu suo auditum facere sonitum in templo in memoriam filiis gentis suae</span> <span class="verse"><a name="12">12</a>stola sancta auro et hyacintho et purpura opus textile viri sapientis iudicio et veritate praediti</span> <span class="verse"><a name="13">13</a>torto cocco opus artificis gemmis pretiosis figuratis in ligatura auri et opere lapidarii sculptilis in memoriam secundum numerum tribuum Israhel</span> <span class="verse"><a name="14">14</a>coronam auream supra mitram eius expressam signo sanctitatis gloria honoris et opus virtutis desideria oculorum ornata</span> <span class="verse"><a name="15">15</a>sic pulchra ante ipsum non fuerunt talia usque ad originem</span> <span class="verse"><a name="16">16</a>non indutus est illa alienigena aliquis sed tantum filii ipsius soli et nepotes eius per omne tempus</span> <span class="verse"><a name="17">17</a>sacrificia ipsius consumpta sunt igni cotidie</span> <span class="verse"><a name="18">18</a>conplevit Moses manus eius et unxit illum oleo sancto</span> <span class="verse"><a name="19">19</a>factum est illi in testamentum aeternum et semini eius sicut dies caeli fungi sacerdotio et habere laudem et glorificare populum suum in nomine suo</span> <span class="verse"><a name="20">20</a>ipsum elegit eum ab omni vivente adferre sacrificium Deo incensum et bonum odorem in memoriam placere populo suo</span> <span class="verse"><a name="21">21</a>dedit illi in praeceptis suis potestatem in testamentis iudiciorum docere Iacob testimonia et in lege sua lucem dare Israhel</span> <span class="verse"><a name="22">22</a>quia contra illum steterunt alieni et propter invidiam circumdederunt illum in deserto homines qui erant cum Dathan et Abiron et congregatio Chore in iracundiam</span> <span class="verse"><a name="23">23</a>vidit Dominus Deus et non placuit illi et consumpti sunt in impetu iracundiae</span> <span class="verse"><a name="24">24</a>fecit illis monstra et consumpsit eos in flamma ignis</span> <span class="verse"><a name="25">25</a>et addidit Aaron gloriam et dedit illi hereditatem et primitias fructuum terrae divisit illi</span> <span class="verse"><a name="26">26</a>panem ipsis in primis paravit in satietatem nam sacrificia Domini edent quae dedit ipsi et semini eius</span> <span class="verse"><a name="27">27</a>ceterum in terra gentes hereditabit et pars non est illi in gente ipse enim pars eius est et hereditas</span> <span class="verse"><a name="28">28</a>et Finees filius Eleazari tertius in gloria est in imitando tantum in timore Domini</span> <span class="verse"><a name="29">29</a>et stare in reverentia gentis in bonitate et alacritate animae suae placuit de Israhel</span> <span class="verse"><a name="30">30</a>ideo statuit ad illum testamentum pacis principem sanctorum et gentis suae ut sit illi in sacerdotium sui dignitas in aeternum</span> <span class="verse"><a name="31">31</a>et testamentum David regi filio Iesse de tribu Iuda hereditas ipsi et semini eius ut daret sapientiam in cor nostrum iudicare gentem suam in iustitia ne abolerentur bona ipsorum et gloriam eorum in gentem ipsorum aeternam fecit</span> </p></div</div></div></body></html>