<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 51</strong></div><p><span class="verse"><a name="1">1</a>oratio Iesu filii Sirach confitebor tibi Domine rex et conlaudabo te Deum salvatorem meum</span> <span class="verse"><a name="2">2</a>confiteor nomini tuo quoniam adiutor et protector factus es mihi</span> <span class="verse"><a name="3">3</a>et liberasti corpus meum a perditione a laqueo linguae iniquae et a labiis operantium mendacium et in conspectu adstantium factus es mihi adiutor</span> <span class="verse"><a name="4">4</a>et liberasti me secundum multitudinem misericordiae nominis tui a rugientibus paratis ad escam</span> <span class="verse"><a name="5">5</a>de manibus quaerentium animam meam et de portis tribulationis quae circumdederunt me</span> <span class="verse"><a name="6">6</a>a pressura flammae quae circumdedit me et in medio ignis non sum aestuatus</span> <span class="verse"><a name="7">7</a>de altitudine ventris inferi et a lingua coinquinata et verbo mendacii a rege iniquo et lingua iniusta</span> <span class="verse"><a name="8">8</a>laudavit usque ad mortem anima mea Dominum</span> <span class="verse"><a name="9">9</a>et vita mea adpropinquans erat infero deorsum</span> <span class="verse"><a name="10">10</a>circumdederunt me undique et non erat qui adiuvaret respiciens eram ad adiutorium meum et non erat</span> <span class="verse"><a name="11">11</a>memoratus sum misericordiae tuae Domine et operationis tuae quae a saeculo sunt</span> <span class="verse"><a name="12">12</a>quoniam erues sustinentes te et liberas eos de manibus gentium</span> <span class="verse"><a name="13">13</a>exaltasti super terram habitationem meam et pro morte defluenti deprecatus sum</span> <span class="verse"><a name="14">14</a>invocavi Dominum patrem Domini mei ut non derelinquat me in die tribulationis meae et in tempore superborum sine adiutorio</span> <span class="verse"><a name="15">15</a>laudabo nomen tuum adsidue et conlaudabo illum in confessione exaudita est oratio mea</span> <span class="verse"><a name="16">16</a>liberasti me de perditione et eripuisti me de tempore iniquo</span> <span class="verse"><a name="17">17</a>propterea confitebor et laudem dicam tibi et benedicam nomen Domini</span> <span class="verse"><a name="18">18</a>cum adhuc iunior sum priusquam oberrem quaesivi sapientiam palam in oratione mea</span> <span class="verse"><a name="19">19</a>ante tempus postulabam pro illa et usque in novissimis inquiram eam defloriet tamquam praecox uva</span> <span class="verse"><a name="20">20</a>laetatum est cor meum in ea ambulavit pes meus iter rectum a iuventute mea investigabam eam</span> <span class="verse"><a name="21">21</a>inclinavi modice aurem meam et excepi illam</span> <span class="verse"><a name="22">22</a>multam inveni in me ipso sapientiam multum profeci in ea</span> <span class="verse"><a name="23">23</a>dans mihi sapientiam dabo gloriam</span> <span class="verse"><a name="24">24</a>consiliatus sum enim ut facerem illam zelatus sum bonum et non confundor</span> <span class="verse"><a name="25">25</a>conluctata est anima mea in illa et in faciendo eam confirmatus sum</span> <span class="verse"><a name="26">26</a>manus meas extendi in altum et insapientia eius luxi</span> <span class="verse"><a name="27">27</a>animam meam direxi ad illam et in agnitione inveni eam</span> <span class="verse"><a name="28">28</a>possedi cum ipsis cor ab initio propter hoc non derelinquar</span> <span class="verse"><a name="29">29</a>venter meus conturbatus est quaerendo illam propterea possidebo bonam possessionem</span> <span class="verse"><a name="30">30</a>dedit enim mihi Dominus linguam mercedem meam et in ipsa laudabo eum</span> <span class="verse"><a name="31">31</a>adpropiate ad me indocti et congregate vos in domum disciplinae</span> <span class="verse"><a name="32">32</a>quid adhuc retardatis et quid dicitis in his animae vestrae sitiunt vehementer</span> <span class="verse"><a name="33">33</a>aperui os meum et locutus sum conparate vobis sine argento</span> <span class="verse"><a name="34">34</a>et collum vestrum subicite sub iugo et suscipiat anima vestra disciplinam in proximo est enim invenire eam</span> <span class="verse"><a name="35">35</a>videte oculis vestris quoniam modice laboravi et inveni mihi multam requiem</span> <span class="verse"><a name="36">36</a>adsumite disciplinam in multo numero argenti et copiosum aurum possidete in ea</span> <span class="verse"><a name="37">37</a>laetetur anima vestra in misericordia eius et non confundemini in laude ipsius</span> <span class="verse"><a name="38">38</a>operamini opus vestrum ante tempus et dabit vobis mercedem vestram in tempore suo</span> </p></div</div></div></body></html>