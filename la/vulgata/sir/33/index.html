<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 33</strong></div><p><span class="verse"><a name="1">1</a>timenti Dominum non occurrent mala sed in temptatione Deus illum conservat et liberabit a malis</span> <span class="verse"><a name="2">2</a>sapiens non odit mandata et iustitias et non inludetur quasi in procella navis</span> <span class="verse"><a name="3">3</a>homo sensatus credit legi Dei et lex illi fidelis</span> <span class="verse"><a name="4">4</a>qui interrogationem manifestat parabit verbum et sic deprecatus exaudietur et conservabit disciplinam et tunc respondebit</span> <span class="verse"><a name="5">5</a>praecordia fatui quasi rota carri et quasi axis versatilis cogitatus illius</span> <span class="verse"><a name="6">6</a>equus admissarius sicut amicus subsannator sub omni suprasedenti hinnit</span> <span class="verse"><a name="7">7</a>quare dies diem superat et iterum lux lucem et annus annum a sole</span> <span class="verse"><a name="8">8</a>a Domini scientia separati sunt facto sole et praeceptum custodiente</span> <span class="verse"><a name="9">9</a>et inmutavit tempora et dies festos ipsorum et in illis dies festos celebraverunt ad horam</span> <span class="verse"><a name="10">10</a>ex ipsis exaltavit et magnificavit Deus et ex ipsis posuit in numerum dierum et homines omnes de solo et ex terra unde creatus est Adam</span> <span class="verse"><a name="11">11</a>in multitudine disciplinae Domini separavit eos et inmutavit vias eorum</span> <span class="verse"><a name="12">12</a>et ex ipsis benedixit et exaltavit et ex ipsis sanctificavit et ad se adplicavit et ex ipsis maledixit et humiliavit et convertit illos a separatione ipsorum</span> <span class="verse"><a name="13">13</a>quasi lutum figuli in manus ipsius plasmare illud et disponere</span> <span class="verse"><a name="14">14</a>omnes viae eius secundum dispositionem eius sic homo in manu illius qui se fecit reddet illis secundum iudicium suum</span> <span class="verse"><a name="15">15</a>contra malum bonum est et contra mortem vita sic et contra virum iustum peccator et sic intuere in omnia opera Altissimi duo duo unum contra unum</span> <span class="verse"><a name="16">16</a>et ego novissimus vigilavi et quasi qui colligit acinos post vindemiatores</span> <span class="verse"><a name="17">17</a>in benedictione Dei et ipse speravi et quasi qui vindemiat replevi torcular</span> <span class="verse"><a name="18">18</a>respicite quoniam non soli mihi laboravi sed omnibus exquirentibus disciplinam</span> <span class="verse"><a name="19">19</a>audite me magnati et omnes populi et rectores ecclesiae auribus percipite</span> <span class="verse"><a name="20">20</a>filio et mulieri fratri et amico non des potestatem super te in vita tua non dederis alio possessionem tuam ne forte paeniteat te et depreceris pro illis</span> <span class="verse"><a name="21">21</a>dum adhuc superes et adspiras non inmutabit te omnis caro</span> <span class="verse"><a name="22">22</a>melius est enim ut filii tui te rogent quam te respicere in manus filiorum tuorum</span> <span class="verse"><a name="23">23</a>in omnibus operibus tuis praecellens esto</span> <span class="verse"><a name="24">24</a>ne dederis maculam in gloriam tuam in die consummationis dierum vitae tuae et in tempore exitus tui distribue hereditatem tuam</span> <span class="verse"><a name="25">25</a>cibaria et virga et onus asino panis et disciplina et opus servo</span> <span class="verse"><a name="26">26</a>operatur in disciplina et quaerit requiescere laxa manus illi et quaerit libertatem</span> <span class="verse"><a name="27">27</a>iugum et lorum curvant collum durum et servum inclinant operationes adsiduae</span> <span class="verse"><a name="28">28</a>servo malivolo tortura et conpedes mitte illum in operatione ne vacet</span> <span class="verse"><a name="29">29</a>multam enim malitiam docuit otiositas</span> <span class="verse"><a name="30">30</a>in opera constitue eum sic enim condecet illi quod si non obaudierit grava illum conpedibus et non amplifices super omnem carnem verum sine iudicio nihil facias grave</span> <span class="verse"><a name="31">31</a>si est tibi servus sit tibi quasi anima tua quasi fratrem sic eum tracta quoniam in sanguine animae parasti eum</span> <span class="verse"><a name="32">32</a>si laeseris illum iniuste</span> <span class="verse"><a name="33">33</a>et extollens discesserit quem quaeres et in qua via quaeras illum nescis</span> </p></div</div></div></body></html>