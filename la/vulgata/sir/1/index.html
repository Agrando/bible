<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 1</strong></div><p><span class="verse"><a name="1">1</a>omnis sapientia a Deo Domino est et cum illo fuit semper et est ante aevum</span> <span class="verse"><a name="2">2</a>harenam maris et pluviae guttas et dies saeculi quis dinumeravit altitudinem caeli et latitudinem terrae et profundum abyssi quis mensus est</span> <span class="verse"><a name="3">3</a>sapientiam Dei praecedentem omnia quis investigavit</span> <span class="verse"><a name="4">4</a>prior omnium creata est sapientia et intellectus prudentiae ab aevo</span> <span class="verse"><a name="5">5</a>fons sapientiae verbum Dei in excelsis et ingressus illius mandata aeterna</span> <span class="verse"><a name="6">6</a>radix sapientiae cui revelata est et astutias illius quis agnovit</span> <span class="verse"><a name="7">7</a>disciplina sapientiae cui revelata est et manifestata et multiplicationem ingressus illius quis intellexit</span> <span class="verse"><a name="8">8</a>unus est Altissimus creator omnipotens rex potens et metuendus nimis sedens super thronum illius et dominans Deus</span> <span class="verse"><a name="9">9</a>ipse creavit illam spiritu sancto et vidit et dinumeravit et mensus est</span> <span class="verse"><a name="10">10</a>et effudit illam super omnia opera sua et super omnem carnem secundum datum suum et praebuit illam diligentibus se</span> <span class="verse"><a name="11">11</a>timor Domini gloria et gloriatio et laetitia et corona exultationis</span> <span class="verse"><a name="12">12</a>timor Domini delectabit cor et dabit laetitiam et gaudium in longitudine dierum</span> <span class="verse"><a name="13">13</a>timenti Dominum bene erit in extremis et in die defunctionis suae benedicetur</span> <span class="verse"><a name="14">14</a>dilectio Dei honorabilis sapientia</span> <span class="verse"><a name="15">15</a>quibus autem apparuerit in visu diligunt eam in visione et in agnitione magnalium suorum</span> <span class="verse"><a name="16">16</a>initium sapientiae timor Domini et cum fidelibus in vulva concreatus est et cum electis seminis creditur et cum iustis et fidelibus agnoscitur</span> <span class="verse"><a name="17">17</a>timor Domini scientiae religiositas</span> <span class="verse"><a name="18">18</a>religiositas custodiet et iustificabit cor iucunditatem atque gaudium dabit</span> <span class="verse"><a name="19">19</a>timenti Deum bene erit et in diebus consummationis illius benedicetur</span> <span class="verse"><a name="20">20</a>plenitudo sapientiae timere Deum et plenitudo a fructibus illius</span> <span class="verse"><a name="21">21</a>omnem domum illius implebit a generationibus et receptacula a thesauris illius</span> <span class="verse"><a name="22">22</a>corona sapientiae timor Domini repollens pacem et salutis fructum</span> <span class="verse"><a name="23">23</a>et vidit et dinumeravit eam utraque autem sunt dona Dei</span> <span class="verse"><a name="24">24</a>scientiam et intellectum prudentiae sapientia conpartietur et gloriam tenentium se inaltat</span> <span class="verse"><a name="25">25</a>radix sapientiae est timere Dominum rami enim illius longevi</span> <span class="verse"><a name="26">26</a>in thesauris sapientiae intellectus et scientiae religiositas execratio autem peccatoribus sapientia</span> <span class="verse"><a name="27">27</a>timor Dei expellit peccatum</span> <span class="verse"><a name="28">28</a>nam qui sine timore est non poterit iustificari iracundia enim animositatis illius subversio illius est</span> <span class="verse"><a name="29">29</a>usque in tempus sustinebit patiens et postea redditio iucunditatis</span> <span class="verse"><a name="30">30</a>bonus sensus usque in tempus abscondebit verba illius et labia multorum enarrabunt sensum illius</span> <span class="verse"><a name="31">31</a>concupiscens sapientiam conserva iustitiam et Deus praebebit illam tibi</span> <span class="verse"><a name="32">32</a>sapientia enim et disciplina timor Domini et quod beneplacitum est illi</span> <span class="verse"><a name="33">33</a>fides et mansuetudo et adimplebit thesauros illius</span> <span class="verse"><a name="34">34</a>non sis incredibilis timori Domini et ne accesseris ad illum duplici corde</span> <span class="verse"><a name="35">35</a>ne fueris hypocrita in conspectu hominum et non scandalizeris labiis tuis</span> <span class="verse"><a name="36">36</a>adtende in illis ne forte cadas et adducas animae tuae inhonorationem</span> <span class="verse"><a name="37">37</a>et revelet Deus absconsa tua et in medio synagogae elidat te</span> <span class="verse"><a name="38">38</a>quoniam accessisti maligne ad Dominum et cor tuum plenum est dolo et fallacia</span> </p></div</div></div></body></html>