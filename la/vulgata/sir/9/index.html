<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 9</strong></div><p><span class="verse"><a name="1">1</a>non zeles mulierem sinus tui ne ostendas super te malitiam doctrinae nequam</span> <span class="verse"><a name="2">2</a>non des mulieri potestatem animae tuae ne ingrediatur in virtute tua et confundaris</span> <span class="verse"><a name="3">3</a>ne respicias mulierem multivolam ne forte incidas in laqueos illius</span> <span class="verse"><a name="4">4</a>cum psaltrice ne adsiduus sis nec audias illam ne forte pereas in efficacia illius</span> <span class="verse"><a name="5">5</a>virginem ne conspicias ne forte scandalizeris in decore illius</span> <span class="verse"><a name="6">6</a>non des fornicariis animam tuam in nullo ne perdas te et hereditatem tuam</span> <span class="verse"><a name="7">7</a>noli conspicere in vicis civitatis nec oberraveris in plateis illius</span> <span class="verse"><a name="8">8</a>averte faciem tuam a muliere compta et non circumspicias speciem alienam</span> <span class="verse"><a name="9">9</a>propter speciem mulieris multi perierunt et ex hoc concupiscentia quasi ignis exardescit</span> <span class="verse"><a name="10">10</a>omnis mulier quae est fornicaria quasi stercus in via conculcatur</span> <span class="verse"><a name="11">11</a>speciem mulieris alienae multi admirati reprobi facti sunt conloquium enim illius quasi ignis exardescit</span> <span class="verse"><a name="12">12</a>cum aliena muliere non accumbas super cubitum cum aliena muliere ne sedeas omnino nec accumbas cum ea super cubitum</span> <span class="verse"><a name="13">13</a>et non alterceris cum ea in vino ne forte declinet cor tuum in illa et sanguine tuo labaris in perditionem</span> <span class="verse"><a name="14">14</a>ne derelinquas amicum antiquum novus enim non erit similis illi</span> <span class="verse"><a name="15">15</a>vinum novum amicus novus veterescat et cum suavitate bibes illud</span> <span class="verse"><a name="16">16</a>non zeles gloriam et opes peccatoris non enim scis quae futura sit illius subversio</span> <span class="verse"><a name="17">17</a>non placeat tibi iniuria iniustorum sciens quoniam usque ad inferos non placebit impius</span> <span class="verse"><a name="18">18</a>longe abesto ab homine potestatem habente occidendi et non suspicaberis timorem mortis</span> <span class="verse"><a name="19">19</a>et si accesseris ad illum noli aliquid committere ne forte auferat vitam tuam</span> <span class="verse"><a name="20">20</a>communionem mortis scito quoniam in medium laqueorum ingredieris et super dolentium arma ambulabis</span> <span class="verse"><a name="21">21</a>secundum virtutem tuam cave te a proximo et cum sapientibus et prudentibus tracta</span> <span class="verse"><a name="22">22</a>viri iusti sint tibi convivae et in timore Dei sit gloriatio tibi</span> <span class="verse"><a name="23">23</a>et in sensu sit tibi cogitatus et omnis narratio tua in praeceptis Altissimi</span> <span class="verse"><a name="24">24</a>in manus artificum opera laudabitur et princeps populi in sapientia sermonis sui in sensu vero seniorum verbum</span> <span class="verse"><a name="25">25</a>terribilis est in civitate sua homo linguosus et temerarius in verbo suo odibilis erit</span> </p></div</div></div></body></html>