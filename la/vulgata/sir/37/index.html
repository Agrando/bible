<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 37</strong></div><p><span class="verse"><a name="1">1</a>omnis amicus dicet et ego amicitiam copulavi sed est amicus solo nomine amicus nonne tristitia inest usque ad mortem</span> <span class="verse"><a name="2">2</a>sodalis autem et amicus ad inimicitiam convertentur</span> <span class="verse"><a name="3">3</a>o praesumptio nequissima unde creata es cooperire aridam malitiam et dolositatem illius</span> <span class="verse"><a name="4">4</a>sodalis amico coniucundatur in oblectatione et in tempore tribulationis adversarius erit</span> <span class="verse"><a name="5">5</a>sodalis amico condolet causa ventris et contra hostem accipiet scutum</span> <span class="verse"><a name="6">6</a>non obliviscaris amici tui in animo tuo et non inmemor sis illius in operibus tuis</span> <span class="verse"><a name="7">7</a>noli consiliari cum socero tuo et a zelantibus te absconde consilium</span> <span class="verse"><a name="8">8</a>omnis consiliarius prodit consilium sed est consiliarius in semet ipso</span> <span class="verse"><a name="9">9</a>a consiliario serva animam tuam prius scito quae sit illius necessitas et ipse enim animo suo cogitabit</span> <span class="verse"><a name="10">10</a>ne forte mittat sudem in terram et dicat tibi</span> <span class="verse"><a name="11">11</a>bona est via tua et stet e contrario videre quid tibi eveniat</span> <span class="verse"><a name="12">12</a>cum viro inreligioso tracta de sanctitate et cum iniusto de iustitia et cum muliere de ea quae aemulatur cum timido de bello cum negotiatore de traiecticio cum emptore de venditione cum viro livido de gratiis agendis</span> <span class="verse"><a name="13">13</a>cum impio de pietate cum inhonesto de honestate cum operario agri de omni opere</span> <span class="verse"><a name="14">14</a>cum operario annuali de consummatione anni cum servo pigro de multa operatione non adtendas his in omni consilio</span> <span class="verse"><a name="15">15</a>cum viro sancto adsiduus esto quemcumque cognoveris observantem timorem Dei</span> <span class="verse"><a name="16">16</a>cuius anima est secundum animam tuam quicumque titubaverit in tenebris non condolebit tibi</span> <span class="verse"><a name="17">17</a>et cor boni consilii statue non est enim tibi aliud pluris illo</span> <span class="verse"><a name="18">18</a>anima viri sancti enuntiat aliquando vera quam septem circumspectores sedentes ad speculandum</span> <span class="verse"><a name="19">19</a>et in his omnibus deprecare Altissimum ut dirigat in veritate viam tuam</span> <span class="verse"><a name="20">20</a>ante omnem operam verbum verax praecedat te et ante omnem actum consilium stabile</span> <span class="verse"><a name="21">21</a>verbum nequa inmutabit cor quattuor partes oriuntur bonum et malum vita et mors et dominatrix illorum est adsidua lingua</span> <span class="verse"><a name="22">22</a>vir peritus multos erudivit et animae suae suavis est</span> <span class="verse"><a name="23">23</a>qui sofistice loquitur odibilis est omni re defraudabitur</span> <span class="verse"><a name="24">24</a>non est enim data illi a Domino gratia omni enim sapientia defraudatus est</span> <span class="verse"><a name="25">25</a>est sapiens animae suae sapiens et fructus sensus illius laudabilis</span> <span class="verse"><a name="26">26</a>vir sapiens plebem suam erudit et fructus sensus eius fideles sunt</span> <span class="verse"><a name="27">27</a>vir sapiens implebitur benedictione et videntes illum laudabunt</span> <span class="verse"><a name="28">28</a>vita viri in numero dierum dies autem Israhel innumerabiles sunt</span> <span class="verse"><a name="29">29</a>sapiens in populo hereditabit honorem et nomen illius erit vivens in aeternum</span> <span class="verse"><a name="30">30</a>fili in vita tua tempta animam tuam et si fuerit nequam non des illi potestatem</span> <span class="verse"><a name="31">31</a>non enim omnia omnibus expediunt et non omni animae omne genus placet</span> <span class="verse"><a name="32">32</a>noli avidus esse in omni epulatione et non te effundas super omnem escam</span> <span class="verse"><a name="33">33</a>in multis enim escis erit infirmitas et aplestia adpropinquabit usque ad cholera</span> <span class="verse"><a name="34">34</a>propter aplestiam multi obierunt qui autem abstinens est adiciet vitam</span> </p></div</div></div></body></html>