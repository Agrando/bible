<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 22</strong></div><p><span class="verse"><a name="1">1</a>in lapide luteo lapidatus est piger et omnes loquentur super aspernationem illius</span> <span class="verse"><a name="2">2</a>de stercore boum lapidatus est piger et omnis qui tetigerit eum excutiet manus</span> <span class="verse"><a name="3">3</a>confusio patris est de filio indisciplinato in filia autem in deminoratione fiet</span> <span class="verse"><a name="4">4</a>filia prudens hereditas viro suo nam quae confundit in contumeliam fit genitoris</span> <span class="verse"><a name="5">5</a>patrem et virum confundit audax et ab impiis non minorabitur ab utrisque autem inhonorabitur</span> <span class="verse"><a name="6">6</a>musica in luctu inportuna narratio flagella et doctrina in omni tempore sapientia</span> <span class="verse"><a name="7">7</a>qui docet fatuum quasi qui conglutinet testam</span> <span class="verse"><a name="8">8</a>qui narrat verbum non adtendenti quasi qui excitat dormientem de gravi somno</span> <span class="verse"><a name="9">9</a>qui enumerat stulto et in fine dicit quis est hic</span> <span class="verse"><a name="10">10</a>super mortuum plora defecit enim lux eius et super fatuum plora defecit enim sensus</span> <span class="verse"><a name="11">11</a>modicum plora supra mortuum quoniam requievit</span> <span class="verse"><a name="12">12</a>nequissimi enim nequissima vita super mortem fatui</span> <span class="verse"><a name="13">13</a>luctus mortui septem dies fatui autem et impii omnes dies vitae illorum</span> <span class="verse"><a name="14">14</a>cum stulto non multum loquaris et cum insensato ne abieris</span> <span class="verse"><a name="15">15</a>serva te ab illo ut non molestiam habeas et non coinquinaberis in inpactu illius</span> <span class="verse"><a name="16">16</a>deflecte ab illo et invenies requiem et non acediaberis in stultitiam illius</span> <span class="verse"><a name="17">17</a>super plumbum gravabitur et quod illi aliud nomen quam fatuus</span> <span class="verse"><a name="18">18</a>harenam et salem et massam ferri facilius est portare quam hominem inprudentem et fatuum et impium</span> <span class="verse"><a name="19">19</a>loramentum ligneum conligatum fundamento aedificii non dissolvetur sic et cor confirmatum in cogitatione consilii</span> <span class="verse"><a name="20">20</a>cogitatus sensati in omni tempore vel metu non pravabitur</span> <span class="verse"><a name="21">21</a>sicut pali in excelsis et cementa in inpensa posita contra faciem venti non permanebunt</span> <span class="verse"><a name="22">22</a>sic et cor timidum in cogitatione stulti contra impetum timoris non resistit</span> <span class="verse"><a name="23">23</a>sic et cor trepidum in cogitatione fatui omni tempore non metuebit sic et qui in praeceptis Dei permanet semper</span> <span class="verse"><a name="24">24</a>pungens oculum deducens lacrimas et qui pungit cor proferet sensum</span> <span class="verse"><a name="25">25</a>mittens lapidem in volatilia deiciet illa sic et qui conviciatur amico dissolvit amicitiam</span> <span class="verse"><a name="26">26</a>ad amicum et si produxeris gladium non desperes est enim regressus ad amicum</span> <span class="verse"><a name="27">27</a>si aperuerit os triste non timeas est enim concordatio excepto convicio et inproperio et superbia et mysterii revelatione et plaga dolosa in his omnibus effugiet amicus</span> <span class="verse"><a name="28">28</a>fidem posside cum proximo in paupertate illius ut et in bonis illius laeteris</span> <span class="verse"><a name="29">29</a>in tempore tribulationis illius permane illi fidelis ut et in hereditate illius coheres sis</span> <span class="verse"><a name="30">30</a>ante ignem camini vapor et fumus ignis inaltatur sic et ante sanguinem maledicta et contumeliae et minae</span> <span class="verse"><a name="31">31</a>amicum salutare non confundaris et a facie illius non me abscondam et si mala mihi evenerint per illum sustineo</span> <span class="verse"><a name="32">32</a>omnis qui audiet cavebit se ab eo</span> <span class="verse"><a name="33">33</a>quis dabit ori meo custodiam et supra labia mea signaculum certum uti ne cadam ab ipsis et lingua mea perdat me</span> </p></div</div></div></body></html>