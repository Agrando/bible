<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 48</strong></div><p><span class="verse"><a name="1">1</a>et surrexit Helias propheta quasi ignis et verbum ipsius quasi fax ardebat</span> <span class="verse"><a name="2">2</a>qui induxit in illos famem et imitantes illum invidia sua pauci facti sunt non poterant enim sustinere praecepta Domini</span> <span class="verse"><a name="3">3</a>verbo Domini exaltavit caelum et deiecit a se ignem terrae</span> <span class="verse"><a name="4">4</a>sic amplificatus est Helias in mirabilibus suis et quis potest similiter gloriari tibi</span> <span class="verse"><a name="5">5</a>qui sustulisti mortuum ab inferis de sorte mortis in verbo Domini Dei</span> <span class="verse"><a name="6">6</a>qui deiecisti reges ad perniciem et confregisti facile potentiam ipsorum et gloriosos de lecto suo</span> <span class="verse"><a name="7">7</a>qui audis in Sina iudicium et in Coreb iudicia defensionis</span> <span class="verse"><a name="8">8</a>qui ungues reges ad paenitentiam et prophetas facis successores post te</span> <span class="verse"><a name="9">9</a>qui receptus es in turbine ignis in curru equorum igneorum</span> <span class="verse"><a name="10">10</a>qui inscriptus es indiciis temporum et lenis iracundiam Domini conciliare cor patris ad filium et restituere tribus Iacob</span> <span class="verse"><a name="11">11</a>beati sunt qui te viderunt et in amicitia tua decorati sunt</span> <span class="verse"><a name="12">12</a>nam nos vita vivimus tantum post mortem autem non erit tale nomen nostrum</span> <span class="verse"><a name="13">13</a>Helias qui in turbine tectus est et in Heliseo conpletus est spiritus eius in diebus suis non pertimuit principem et potentia nemo vicit illum</span> <span class="verse"><a name="14">14</a>nec superavit illum verbum aliquod et mortuum prophetavit corpus eius</span> <span class="verse"><a name="15">15</a>in vita sua fecit monstra et in morte mirabilia opera ipsius</span> <span class="verse"><a name="16">16</a>in omnibus istis non paenituit populum et non recesserunt a peccatis suis usque dum deiecti sunt de terra sua et dispersi sunt in omnem terram</span> <span class="verse"><a name="17">17</a>et relicta est gens perpauca et princeps in domo David</span> <span class="verse"><a name="18">18</a>quidam ipsorum fecerunt quod placeret Deo alii autem multa commiserunt peccata</span> <span class="verse"><a name="19">19</a>Ezechias munivit civitatem suam et induxit in medium ipsius aquam et fodit ferro rupem et aedificavit ad aquam puteum</span> <span class="verse"><a name="20">20</a>in diebus ipsius ascendit Sennacherim et misit Rapsacen et sustulit manum suam contra illos et extulit manum suam in Sion et superbus factus est potentia sua</span> <span class="verse"><a name="21">21</a>tunc mota sunt corda et manus ipsorum et doluerunt quasi parturientes mulieres</span> <span class="verse"><a name="22">22</a>et invocaverunt Dominum misericordem et patentes manus extulerunt ad caelum et sanctus Dominus Deus audivit cito vocem ipsorum</span> <span class="verse"><a name="23">23</a>non est commemoratus peccatorum illorum neque dedit illos inimicis suis sed purgavit illos in manu Esaiae sancti prophetae</span> <span class="verse"><a name="24">24</a>subiecit castra Assyriorum et conteruit illos angelus Dei</span> <span class="verse"><a name="25">25</a>nam fecit Ezechias quod placuit Deo et fortiter ivit in via David patris sui quam mandavit illi Esaias propheta magnus et fidelis in conspectu Dei</span> <span class="verse"><a name="26">26</a>in diebus ipsius retro rediit sol et addidit regi vitam</span> <span class="verse"><a name="27">27</a>spiritu magno vidit ultima et obsecratus est lugentes in Sion usque in sempiternum</span> <span class="verse"><a name="28">28</a>ostendit futura et abscondita antequam evenirent</span> </p></div</div></div></body></html>