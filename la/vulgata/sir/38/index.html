<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 38</strong></div><p><span class="verse"><a name="1">1</a>honora medicum propter necessitatem etenim illum creavit Altissimus</span> <span class="verse"><a name="2">2</a>a Deo est omnis medella et a rege accipiet dationem</span> <span class="verse"><a name="3">3</a>disciplina medici exaltabit caput illius et in conspectu magnatorum conlaudabitur</span> <span class="verse"><a name="4">4</a>Altissimus creavit de terra medicinam et vir prudens non abhorrebit illi</span> <span class="verse"><a name="5">5</a>nonne a ligno indulcata est amara aqua</span> <span class="verse"><a name="6">6</a>ad agnitionem hominum virtutis illorum et dedit homini scientiam Altissimus honorari in mirabilibus suis</span> <span class="verse"><a name="7">7</a>in his curans mitigavit dolorem et unguentarius facit pigmentum suavitatis et unctiones conficiet suavitatis et non consummabuntur opera eius</span> <span class="verse"><a name="8">8</a>pax enim Dei super faciem terrae</span> <span class="verse"><a name="9">9</a>fili in tua infirmitate non despicias sed ora ad Dominum et ipse curabit te</span> <span class="verse"><a name="10">10</a>averte a delicto et dirige manus et ab omni delicto munda cor tuum</span> <span class="verse"><a name="11">11</a>da suavitatem et memoriam similaginis et inpingua oblationem et da locum medico</span> <span class="verse"><a name="12">12</a>etenim illum Dominus creavit et non discedat a te quoniam opera eius sunt necessaria</span> <span class="verse"><a name="13">13</a>est enim tempus quando in manus eorum incurras</span> <span class="verse"><a name="14">14</a>ipsi vero Dominum deprecabuntur ut dirigat requiem eorum et sanitatem propter conversationem illorum</span> <span class="verse"><a name="15">15</a>qui delinquit in conspectu eius qui fecit eum incidat in manus medici</span> <span class="verse"><a name="16">16</a>fili in mortuum produc lacrimas et quasi dira passus incipe plorare et secundum iudicium contine corpus illius et non despicias sepulturam illius</span> <span class="verse"><a name="17">17</a>propter delaturam amare fer luctum illius uno die et consolare propter tristitiam</span> <span class="verse"><a name="18">18</a>a tristitia enim festinat mors et cooperiet virtutem et tristitia cordis flectet cervicem</span> <span class="verse"><a name="19">19</a>in abductione permanet tristitia et substantia inopis secundum cor eius</span> <span class="verse"><a name="20">20</a>non dederis in tristitia cor tuum sed repelle eam a te et memento novissimorum</span> <span class="verse"><a name="21">21</a>noli oblivisci neque enim est conversio et huic nihil proderis et te ipsum pessimabis</span> <span class="verse"><a name="22">22</a>memor esto iudicii mei sic enim erit et tuum mihi heri et tibi hodie</span> <span class="verse"><a name="23">23</a>in requie mortui requiescere fac memoriam eius et consolare illum in exitu spiritus sui</span> <span class="verse"><a name="24">24</a>sapientiam scribe in tempore vacuitatis et qui minoratur actu sapientiam percipiet qua sapientia replebitur</span> <span class="verse"><a name="25">25</a>qui tenet aratrum et non gloriatur in iaculo stimulo boves agit et conversatur in operibus eorum et narratio eius in filiis taurorum</span> <span class="verse"><a name="26">26</a>cor suum dabit ad versandos sulcos et vigilia eius in sagina vaccarum</span> <span class="verse"><a name="27">27</a>sic omnis faber et architectus qui noctem tamquam diem transigit qui sculpit signacula sculptilia et adsiduitas eius variat picturam cor suum dabit in similitudinem picturae et vigilia sua perficit opus</span> <span class="verse"><a name="28">28</a>sic faber ferrarius sedens iuxta incudem et considerans opus ferri vapor ignis uret carnes eius et in calore fornacis concertatur</span> <span class="verse"><a name="29">29</a>vox mallei innovabit aurem eius et contra similitudinem vasi oculi eius</span> <span class="verse"><a name="30">30</a>cor suum dabit in consummationem operum et vigilia sua ornabit in consummatione</span> <span class="verse"><a name="31">31</a>sic figulus sedens ad opus suum convertens pedibus suis rotam qui in sollicitudine positus est semper propter opus suum et innumera est omnis operatio eius</span> <span class="verse"><a name="32">32</a>in brachio suo formabit lutum et ante pedes suos curvabit virtutem suam</span> <span class="verse"><a name="33">33</a>cor suum dabit ut consummet linitionem et vigilia sua mundabit fornacem</span> <span class="verse"><a name="34">34</a>omnes hi in manibus suis speraverunt et unusquisque in arte sua sapiens est</span> <span class="verse"><a name="35">35</a>sine his omnibus non aedificatur civitas</span> <span class="verse"><a name="36">36</a>et non inhabitabunt nec inambulabunt et in ecclesiam non transilient</span> <span class="verse"><a name="37">37</a>super sellam iudicis non sedebunt et testamentum iudicii non intellegent neque palam facient disciplinam et iudicium et in parabolis non invenientur</span> <span class="verse"><a name="38">38</a>sed creaturam aevi confirmabunt et deprecatio illorum in operatione artis adcommodantes animam suam et conquirentes in lege Altissimi</span> </p></div</div></div></body></html>