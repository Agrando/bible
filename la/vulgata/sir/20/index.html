<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 20</strong></div><p><span class="verse"><a name="1">1</a>quam bonum est arguere quam irasci et confitentem in oratione non prohibere</span> <span class="verse"><a name="2">2</a>concupiscentia spadonis devirginavit iuvenem</span> <span class="verse"><a name="3">3</a>sic qui facit per vim iudicium inique</span> <span class="verse"><a name="4">4</a>quam bonum est correptum manifestare paenitentiam sic enim effugies voluntarium peccatum est tacens qui invenitur sapiens</span> <span class="verse"><a name="5">5</a>et est odibilis qui procax est ad loquendum</span> <span class="verse"><a name="6">6</a>est autem tacens non habens sensum loquellae et est tacens sciens tempus apti temporis</span> <span class="verse"><a name="7">7</a>homo sapiens tacebit usque ad tempus lascivus autem et inprudens non servabunt tempus</span> <span class="verse"><a name="8">8</a>qui multis utitur verbis laedit animam suam et qui potestatem sibi adsumit iniuste odietur</span> <span class="verse"><a name="9">9</a>est processio in malis viro indisciplinato et est inventio in detrimentum</span> <span class="verse"><a name="10">10</a>est datus qui non sit utilis et est datus cuius retributio duplex</span> <span class="verse"><a name="11">11</a>est propter gloriam minoratio et est qui ab humilitate levavit caput</span> <span class="verse"><a name="12">12</a>est qui multa redimat modico pretio et restituens ea septuplum</span> <span class="verse"><a name="13">13</a>sapiens in verbis se ipsum amabilem facit gratiae autem fatuorum effundentur</span> <span class="verse"><a name="14">14</a>datus insipientis non erit utilis tibi oculi enim illius septimplices sunt</span> <span class="verse"><a name="15">15</a>exigua dabit et multa inproperabit et apertio oris illius inflammatio est</span> <span class="verse"><a name="16">16</a>hodie fenerat quis et cras expetit et odibilis homo huiusmodi</span> <span class="verse"><a name="17">17</a>fatuo non erit amicus et non erit gratia bonis illius</span> <span class="verse"><a name="18">18</a>qui enim edunt panem illius falsi linguae sunt quotiens et quanti inridebunt eum</span> <span class="verse"><a name="19">19</a>neque enim quod habendum erat directo sensu distribuit similiter et quod non erat habendum</span> <span class="verse"><a name="20">20</a>lapsus falsae linguae quasi qui pavimento cadens nam et sic casus malorum festinanter venient</span> <span class="verse"><a name="21">21</a>homo acharis quasi fabula vana in ore indisciplinatorum adsidua erit</span> <span class="verse"><a name="22">22</a>ex ore fatui reprobabitur parabola non enim dicit illam in tempore suo</span> <span class="verse"><a name="23">23</a>est qui vetatur peccare ab inopia et in requie sua stimulabitur</span> <span class="verse"><a name="24">24</a>est qui perdit animam suam prae confusione et ab inprudenti persona perdet eam personae autem acceptione perdet se</span> <span class="verse"><a name="25">25</a>est qui prae confusione promittit amico et lucratus est eum inimicum gratis</span> <span class="verse"><a name="26">26</a>obprobrium nequa in homine mendacium et in ore indisciplinatorum adsidue erit</span> <span class="verse"><a name="27">27</a>potius furem quam adsiduitas viri mendacis perditionem autem ambo hereditabunt</span> <span class="verse"><a name="28">28</a>mores hominum mendacium sine honore et confusio illius cum ipso sine intermissione</span> <span class="verse"><a name="29">29</a>verbum parabolarum sapiens in verbis producet se ipsum et homo prudens placebit magnatis</span> <span class="verse"><a name="30">30</a>qui operatur terram suam inaltabit acervum fructuum et qui operatur iustitiam ipse exaltabitur qui vero placet magnatis effugiet iniquitatem</span> <span class="verse"><a name="31">31</a>xenia et dona excaecant oculos iudicum et quasi mutus in ore avertit correptiones eorum</span> <span class="verse"><a name="32">32</a>sapientia absconsa et thesaurus invisus quae utilitas in utrisque</span> <span class="verse"><a name="33">33</a>melius in hominibus qui abscondent insipientiam suam quam qui abscondunt sapientiam suam</span> </p></div</div></div></body></html>