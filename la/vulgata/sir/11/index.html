<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 11</strong></div><p><span class="verse"><a name="1">1</a>sapientia humiliati exaltabit caput illius et in medio magnatorum consedere illum faciet</span> <span class="verse"><a name="2">2</a>non laudes virum in specie sua neque spernas hominem in visu suo</span> <span class="verse"><a name="3">3</a>brevis in volatilibus est apis et initium dulcoris habet fructus illius</span> <span class="verse"><a name="4">4</a>in vestitu ne glorieris umquam nec in die honoris tui extollaris quoniam mirabilia opera Altissimi solius et gloriosa et absconsa et invisa opera illius</span> <span class="verse"><a name="5">5</a>multi tyranni sederunt in throno et insuspicabilis portavit diadema</span> <span class="verse"><a name="6">6</a>multi potentes pressi sunt valide et gloriosi traditi sunt in manus alterorum</span> <span class="verse"><a name="7">7</a>priusquam interroges ne vituperes quemquam et cum interrogaveris corripe iuste</span> <span class="verse"><a name="8">8</a>priusquam audias ne respondeas verbum et in medio sermonum ne adicias loqui</span> <span class="verse"><a name="9">9</a>de re ea quae te non molestat ne certeris et in iudicio peccantium ne consistas</span> <span class="verse"><a name="10">10</a>fili ne in multis sint actus tui et si dives fueris non eris inmunis a delicto si enim secutus fueris non adprehendes et non effugies si praecucurreris</span> <span class="verse"><a name="11">11</a>est laborans et festinans et dolens impius et tanto magis non abundat</span> <span class="verse"><a name="12">12</a>est homo marcidus egens recuperatione plus deficiens virtute et abundans paupertate</span> <span class="verse"><a name="13">13</a>et oculus Dei respexit illum in bono et erexit illum ab humilitate ipsius et exaltavit caput eius et mirati sunt in illo multi et honoraverunt Deum</span> <span class="verse"><a name="14">14</a>bona et mala vita et mors et paupertas et honestas a Deo sunt</span> <span class="verse"><a name="15">15</a>datio Dei permanet iustis et profectus illius successus habebunt in aeternum</span> <span class="verse"><a name="16">16</a>est qui locupletatur parce agendo et haec pars mercedis illius</span> <span class="verse"><a name="17">17</a>in eo quod dicit inveni requiem mihi et nunc manducabo de bonis meis solus</span> <span class="verse"><a name="18">18</a>et nescit quod tempus praetereat et relinquet omnia aliis</span> <span class="verse"><a name="19">19</a>sta in testamento tuo et in illo conloquere et in opere mandatorum tuorum veteresce</span> <span class="verse"><a name="20">20</a>ne manseris in operibus peccatorum fide autem in Deo et mane in loco tuo</span> <span class="verse"><a name="21">21</a>facile est enim in oculis Dei de subito honestari pauperem</span> <span class="verse"><a name="22">22</a>benedictio Dei in mercedem iusti festinat et in honore veloci processus illius fructificat</span> <span class="verse"><a name="23">23</a>ne dicas quid est mihi opus et quae erunt mihi ex hoc bona</span> <span class="verse"><a name="24">24</a>ne dicas sufficiens sum et quid ex hoc pessimabor</span> <span class="verse"><a name="25">25</a>in die bonorum ne inmemor sis malorum et in die malorum ne inmemor sis bonorum</span> <span class="verse"><a name="26">26</a>quoniam facile coram Deo in die obitus retribuere unicuique secundum vias suas</span> <span class="verse"><a name="27">27</a>malitia horae oblivionem facit luxuriae magnae et in fine hominis denudatio operum illius</span> <span class="verse"><a name="28">28</a>ante mortem ne laudes hominem quemquam quoniam in filiis suis agnoscitur vir</span> <span class="verse"><a name="29">29</a>non omnem hominem inducas in domum tuam multae enim insidiae sunt dolosi</span> <span class="verse"><a name="30">30</a>sicut enim eructant praecordia fetantium sicut perdix inducitur in caveam et ut caprea in laqueum sic et cor superborum et sicut prospectator videns casum proximi sui</span> <span class="verse"><a name="31">31</a>bona enim in mala convertens insidiatur et in electis inponet maculam</span> <span class="verse"><a name="32">32</a>ab scintilla una augetur ignis et ab uno doloso augetur sanguis homo vero peccator sanguini insidiatur</span> <span class="verse"><a name="33">33</a>adtende te a pestifero fabricat enim mala ne forte inducat super te subsannationem in perpetuum</span> <span class="verse"><a name="34">34</a>admitte ad te alienigenam et subvertet te in turbore et abalienabit te a tuis propriis</span> </p></div</div></div></body></html>