<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 31</strong></div><p><span class="verse"><a name="1">1</a>vigilia honestatis tabefacit carnes et cogitatus illius auferet somnum</span> <span class="verse"><a name="2">2</a>cogitatus praesentiae avertit sensum et infirmitas gravis sobriam facit animam</span> <span class="verse"><a name="3">3</a>laboravit dives in congregatione substantiae et in requie sua replebitur bonorum suorum</span> <span class="verse"><a name="4">4</a>laboravit pauper in diminutione victus et in fine inops fit</span> <span class="verse"><a name="5">5</a>qui aurum diligit non iustificabitur et qui insequitur consumptionem replebitur ex ea</span> <span class="verse"><a name="6">6</a>multi dati sunt in auri casus et facta est in facie ipsius perditio illorum</span> <span class="verse"><a name="7">7</a>lignum offensionis est aurum sacrificantium vae illis qui sectantur illud et omnis inprudens deperiet in illo</span> <span class="verse"><a name="8">8</a>beatus dives qui inventus est sine macula et qui post aurum non abiit nec speravit in pecunia et thesauris</span> <span class="verse"><a name="9">9</a>quis est hic et laudabimus eum fecit enim mirabilia in vita sua</span> <span class="verse"><a name="10">10</a>quis probatus est in illo et perfectus est et erit illi in gloria aeterna qui potuit transgredi et non est transgressus et facere mala et non fecit</span> <span class="verse"><a name="11">11</a>ideo stabilita sunt bona illius in Deo et elemosynas illius enarrabit ecclesia sanctorum</span> <span class="verse"><a name="12">12</a>de continentia supra mensam magnam sedisti non aperias super illam faucem tuam prior</span> <span class="verse"><a name="13">13</a>non dicas simulata sunt quae super illa sunt</span> <span class="verse"><a name="14">14</a>memento quoniam malum oculus nequa</span> <span class="verse"><a name="15">15</a>nequius oculo quid creatum est ideo ab omni facie sua lacrimabitur cum viderit</span> <span class="verse"><a name="16">16</a>ne extendas manum tuam prior et invidia contaminatus obrubescas</span> <span class="verse"><a name="17">17</a>nec conprimaris in convivio</span> <span class="verse"><a name="18">18</a>intellege proximi tui ex te ipso</span> <span class="verse"><a name="19">19</a>utere quasi homo frugi quae tibi adponuntur et non cum manducas multum odio habearis</span> <span class="verse"><a name="20">20</a>cessa prior causa disciplinae et noli nimius esse ne forte offendas</span> <span class="verse"><a name="21">21</a>et si in medio multorum sedisti prior illis non extendas manum tuam nec prior poscas bibere</span> <span class="verse"><a name="22">22</a>quam sufficiens est homini erudito vinum exiguum et in dormiendo non laborabis ab illo et non senties dolorem</span> <span class="verse"><a name="23">23</a>vigilia et cholera et tortura viro infrunito</span> <span class="verse"><a name="24">24</a>somnus sanitatis in homine parco dormiet usque in mane et anima illius cum ipso delectabitur</span> <span class="verse"><a name="25">25</a>et si coactus fueris in edendo multum surge e medio et vome et refrigerabit te et non adduces corpori tuo infirmitates</span> <span class="verse"><a name="26">26</a>audi me fili et ne spernas me et in novissimo invenies mea verba</span> <span class="verse"><a name="27">27</a>in omnibus operibus tuis esto velox et omnis infirmitas non occurret tibi</span> <span class="verse"><a name="28">28</a>splendidum in panibus benedicent labia multorum et testimonium veritatis illius fidele</span> <span class="verse"><a name="29">29</a>in nequissimo pane murmurabit civitas et testimonium nequitiae illius verum est</span> <span class="verse"><a name="30">30</a>diligentes in vino noli provocare multos enim exterminavit vinum</span> <span class="verse"><a name="31">31</a>ignis probat ferrum durum sic vinum corda superborum arguet in ebrietate potatum</span> <span class="verse"><a name="32">32</a>aequavit in vita vinum hominibus si bibas illud moderate eris sobrius</span> <span class="verse"><a name="33">33</a>quae est vita quae minuitur vino</span> <span class="verse"><a name="34">34</a>quid defraudat vitam mors</span> <span class="verse"><a name="35">35</a>vinum in iucunditate creatum est non in ebrietate ab initio</span> <span class="verse"><a name="36">36</a>exultatio animae et cordis vinum moderate potatum</span> <span class="verse"><a name="37">37</a>sanitas est et corpori et animae</span> <span class="verse"><a name="38">38</a>vinum multum potatum inritationem et iram et ruinas multas facit</span> <span class="verse"><a name="39">39</a>amaritudo animae vinum multum potatum</span> <span class="verse"><a name="40">40</a>ebrietatis animositas inprudentis offensio minorans virtutem et faciens vulnera</span> <span class="verse"><a name="41">41</a>in convivio vini non arguas proximum et non despicias eum in iucunditate illius</span> <span class="verse"><a name="42">42</a>verba inproperii non dicas illi et non premas illum in repetendo</span> </p></div</div></div></body></html>