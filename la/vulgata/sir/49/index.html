<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 49</strong></div><p><span class="verse"><a name="1">1</a>memoria Iosiae in conpositione odoris facti opus pigmentarii</span> <span class="verse"><a name="2">2</a>in omni ore quasi mel indulcabitur eius memoria et ut musica in convivio vini</span> <span class="verse"><a name="3">3</a>ipse est directus divinitus in paenitentia gentis et tulit abominationes impietatis</span> <span class="verse"><a name="4">4</a>et gubernavit ad Dominum cor ipsius in diebus peccatorum corroboravit pietatem</span> <span class="verse"><a name="5">5</a>praeter David et Ezechiam et Iosiam omnes peccatum commiserunt</span> <span class="verse"><a name="6">6</a>nam reliquerunt legem Potentis reges Iudae et contempserunt timorem Dei</span> <span class="verse"><a name="7">7</a>dederunt enim regnum suum aliis et gloriam suam alienae genti</span> <span class="verse"><a name="8">8</a>incenderunt electam sanctitatis civitatem et desertas fecerunt vias ipsius in manu Hieremiae</span> <span class="verse"><a name="9">9</a>nam male tractaverunt illum qui a ventre matris consecratus est propheta evertere et eruere et perdere et iterum aedificare et renovare</span> <span class="verse"><a name="10">10</a>Ezechihel qui vidit conspectum gloriae quam ostendit illi in curru cherubin</span> <span class="verse"><a name="11">11</a>nam commemoratus est inimicorum in imbri et benefacere illis qui ostenderunt rectas vias</span> <span class="verse"><a name="12">12</a>et duodecim prophetarum ossa pullulent de loco suo nam rogaverunt Iacob et redimerunt se in fide virtutis</span> <span class="verse"><a name="13">13</a>quomodo amplificemus Zorobabel nam et ipse quasi signum in dextera manu in Israhel</span> <span class="verse"><a name="14">14</a>et Iesum Iosedec qui in diebus suis aedificaverunt domum et exaltaverunt templum sanctum Domino paratum in gloria sempiterna</span> <span class="verse"><a name="15">15</a>et Neemia in memoria multi temporis qui erexit nobis muros eversos et stare fecit portas et seras qui erexit domos nostras</span> <span class="verse"><a name="16">16</a>nemo natus est in terra qualis Enoch nam et ipse receptus est a terra</span> <span class="verse"><a name="17">17</a>et Ioseph natus est homo princeps fratrum firmamentum gentis rector fratrum stabilimentum populi</span> <span class="verse"><a name="18">18</a>et ossa ipsius visitata sunt et post mortem prophetaverunt</span> <span class="verse"><a name="19">19</a>Seth et Sem apud homines gloriam adepti sunt et super omnem animam in origine Adam</span> </p></div</div></div></body></html>