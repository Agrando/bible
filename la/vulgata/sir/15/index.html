<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 15</strong></div><p><span class="verse"><a name="1">1</a>qui timet Deum faciet illud et qui continens est iustitiae adprehendet illam</span> <span class="verse"><a name="2">2</a>et obviabit illi quasi mater honorificata et quasi mulier a virginitate suscipiet illum</span> <span class="verse"><a name="3">3</a>cibabit illum panem vitae et intellectus et aqua sapientiae salutaris potabit illum et firmabitur in illo et non flectetur</span> <span class="verse"><a name="4">4</a>et continebit illum et non confundetur et inaltabit illum apud proximos suos</span> <span class="verse"><a name="5">5</a>et in medio ecclesiae aperiet os illius adimplebit illum spiritu sapientiae et intellectus et stolam gloriae vestiet illum</span> <span class="verse"><a name="6">6</a>iucunditatem et exultationem thesaurizabit super illum et nomine aeterno hereditabit illum</span> <span class="verse"><a name="7">7</a>homines stulti non adprehendent illam et homines sensati obviabunt illi homines stulti non videbunt illam longe enim abest a superbia et dolo</span> <span class="verse"><a name="8">8</a>viri mendaces non erunt illius memores et viri veraces inveniuntur in illa et successum habebunt usque ad inspectionem Dei</span> <span class="verse"><a name="9">9</a>non est speciosa laus in ore peccatoris</span> <span class="verse"><a name="10">10</a>quoniam a Deo profecta est sapientia sapientiae enim Dei adstabit laus et in ore fideli abundabit et Dominator dabit eam illi</span> <span class="verse"><a name="11">11</a>non dixeris per Deum abest quae odit enim ne feceris</span> <span class="verse"><a name="12">12</a>non dicas ille me inplanavit non enim necessarii sunt illi homines impii</span> <span class="verse"><a name="13">13</a>omne execramentum erroris odit Deus et non erit amabile timentibus illum</span> <span class="verse"><a name="14">14</a>Deus ab initio constituit hominem et reliquit illum in manu consilii sui</span> <span class="verse"><a name="15">15</a>adiecit mandata et praecepta sua</span> <span class="verse"><a name="16">16</a>si volueris mandata conservabunt te et in perpetuum fidem placitam facere</span> <span class="verse"><a name="17">17</a>adposuit tibi aquam et ignem ad quod voles porrige manum tuam</span> <span class="verse"><a name="18">18</a>ante hominem vita et mors bonum et malum quod placuerit ei dabitur illi</span> <span class="verse"><a name="19">19</a>quoniam multa sapientia Dei et fortis in potentia videns omnes sine intermissione</span> <span class="verse"><a name="20">20</a>oculi Dei ad timentes eum et ipse agnoscit omnem operam hominis</span> <span class="verse"><a name="21">21</a>nemini mandavit impie agere et nemini dedit spatium peccandi</span> <span class="verse"><a name="22">22</a>non enim concupiscit multitudinem filiorum infidelium et inutilium</span> </p></div</div></div></body></html>