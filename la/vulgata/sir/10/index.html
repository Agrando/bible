<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 10</strong></div><p><span class="verse"><a name="1">1</a>iudex sapiens vindicabit populum suum et principatus sensati stabilis erit</span> <span class="verse"><a name="2">2</a>secundum iudicem populi sic et ministri eius et qualis rector est civitatis tales et inhabitantes</span> <span class="verse"><a name="3">3</a>rex insipiens perdet populum suum et civitates inhabitabuntur per sensum prudentium</span> <span class="verse"><a name="4">4</a>in manu Dei potestas terrae et exclamabilis omnis iniquitas gentium et utilem rectorem in tempus suscitabit super illam</span> <span class="verse"><a name="5">5</a>in manu Dei potestas hominis et super faciem scribae inponet honorem suum</span> <span class="verse"><a name="6">6</a>omnis iniuriae proximi ne memineris et nihil agas in operibus iniuriae</span> <span class="verse"><a name="7">7</a>odibilis coram Deo et hominibus superbia et execrabilis omnis iniquitas gentium</span> <span class="verse"><a name="8">8</a>regnum a gente in gentem transfertur propter iniustitias et iniurias et contumelias et diversos dolos</span> <span class="verse"><a name="9">9</a>avaro autem nihil est scelestius quid superbit terra et cinis</span> <span class="verse"><a name="10">10</a>nihil est iniquius quam amare pecuniam hic enim et animam suam venalem habet quoniam in vita sua proiecit intima sua</span> <span class="verse"><a name="11">11</a>omnis potentatus brevis via</span> <span class="verse"><a name="12">12</a>brevem languorem praecidit medicus sic et rex hodie est et cras morietur</span> <span class="verse"><a name="13">13</a>cum enim moritur homo hereditabit serpentes et bestias et vermes</span> <span class="verse"><a name="14">14</a>initium superbiae hominis apostatare a Deo</span> <span class="verse"><a name="15">15</a>quoniam ab eo qui fecit illum recessit cor eius quoniam initium peccati omnis superbia qui tenuerit illam adimplebitur maledictis et subvertet eos in finem</span> <span class="verse"><a name="16">16</a>propterea exhonoravit Dominus conventus malorum et destruxit eos usque in finem</span> <span class="verse"><a name="17">17</a>sedes ducum superborum destruxit Deus et sedere fecit mites pro illis</span> <span class="verse"><a name="18">18</a>radices gentium superbarum arefecit Deus et plantavit humiles ex ipsis gentibus</span> <span class="verse"><a name="19">19</a>terras gentium evertit Dominus et perdidit eas usque ad fundamentum</span> <span class="verse"><a name="20">20</a>arefecit ex ipsis et disperdidit illos et cessare fecit memoriam eorum a terra</span> <span class="verse"><a name="21">21</a>perdidit Deus memoriam superborum et reliquit memoriam humilium sensu</span> <span class="verse"><a name="22">22</a>non est creata hominibus superbia neque iracundia nationi mulierum</span> <span class="verse"><a name="23">23</a>semen hominum honorabitur hoc quod timet Dominum semen autem hoc exhonorabitur hominum quod praeterit mandata Domini</span> <span class="verse"><a name="24">24</a>in medio fratrum rector illorum in honore et qui timent Deum erunt in oculis illius</span> <span class="verse"><a name="25">25</a>gloria divitum honoratorum et pauperum timor Dei est</span> <span class="verse"><a name="26">26</a>non despicere hominem iustum pauperem et non magnificare virum peccatorem divitem</span> <span class="verse"><a name="27">27</a>magnus est iudex et potens est in honore et non est maior illo qui timet Deum</span> <span class="verse"><a name="28">28</a>servo sensato liberi servient et vir prudens disciplinatus non murmurabit correptus et inscius non honorabitur</span> <span class="verse"><a name="29">29</a>noli te extollere in faciendo opere tuo et noli cunctari in tempore angustiae</span> <span class="verse"><a name="30">30</a>melior est qui operatur et abundat in omnibus quam qui gloriatur et eget panem</span> <span class="verse"><a name="31">31</a>fili in mansuetudine serva animam tuam et da illi honorem secundum meritum suum</span> <span class="verse"><a name="32">32</a>peccantem in animam suam quis iustificabit et quis honorificabit exhonorantem animam suam</span> <span class="verse"><a name="33">33</a>pauper gloriatur per disciplinam et timorem suum et est homo qui honorificatur propter substantiam suam</span> <span class="verse"><a name="34">34</a>qui gloriatur in paupertate quanto magis in substantia et qui gloriatur in substantia paupertatem vereatur</span> </p></div</div></div></body></html>