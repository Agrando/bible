<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 42</strong></div><p><span class="verse"><a name="1">1</a>non duplices sermonem auditus de revelatione sermonis absconditi et eris vere sine confusione et invenies gratiam in conspectu omnium hominum ne pro his omnibus confundaris et ne accipias personam ut delinquas</span> <span class="verse"><a name="2">2</a>de lege Altissimi et testamento et de iudicio iustificare impium</span> <span class="verse"><a name="3">3</a>de verbo sociorum et viatorum et de datione hereditatis amicorum</span> <span class="verse"><a name="4">4</a>de aequalitate staterae et ponderum et de adquisitione multorum et paucorum</span> <span class="verse"><a name="5">5</a>de correptione emptionis et negotiatorum et de multa disciplina filiorum servo pessimo latus sanguinare</span> <span class="verse"><a name="6">6</a>super mulierem nequam bonum est signum</span> <span class="verse"><a name="7">7</a>ubi manus multae sunt clude et quodcumque trades numera et adpende datum vero et acceptum omne describe</span> <span class="verse"><a name="8">8</a>de disciplina insensati et fatui et de senioribus qui iudicantur ab adulescentibus et eris eruditus in omnibus et probabilis in conspectu omnium virorum</span> <span class="verse"><a name="9">9</a>filia patri abscondita est vigilia et sollicitudo eius auferet somnum ne forte in adulescentia sua adultera efficiatur et commorata cum viro odibilis fiat</span> <span class="verse"><a name="10">10</a>nequando polluatur in virginitate sua et in paternis suis gravida inveniatur ne forte cum viro commorata transgrediatur aut certe sterilis efficiatur</span> <span class="verse"><a name="11">11</a>super filiam luxuriosam confirma custodiam nequando faciat te in obprobrium venire inimicis a detractatione in civitate et abiectione plebis et confundat te in multitudine populi</span> <span class="verse"><a name="12">12</a>omni homini noli intendere in specie et in medio mulierum noli commorari</span> <span class="verse"><a name="13">13</a>de vestimentis enim procedit tinea et a muliere iniquitas viri</span> <span class="verse"><a name="14">14</a>melior est iniquitas viri quam benefaciens mulier et mulier confundens in obprobrium</span> <span class="verse"><a name="15">15</a>memor ero igitur operum Domini et quae vidi adnuntiabo in sermonibus Domini opera eius</span> <span class="verse"><a name="16">16</a>sol inluminans per omnia respexit et gloria Domini plenum est opus eius</span> <span class="verse"><a name="17">17</a>nonne Dominus fecit sanctos enarrare omnia mirabilia sua quae confirmavit Dominus omnipotens stabiliri in gloria sua</span> <span class="verse"><a name="18">18</a>abyssum et cor hominum investigavit et in astutia illorum excogitavit</span> <span class="verse"><a name="19">19</a>cognovit enim Dominus omnem scientiam et inspexit in signum aevi adnuntians quae praeterierunt et quae superventura sunt revelans vestigia occultorum</span> <span class="verse"><a name="20">20</a>non praeterit illum omnis cogitatus et non abscondit se ab eo ullus sermo</span> <span class="verse"><a name="21">21</a>magnalia sapientiae suae decoravit qui est ante saeculum et usque in saeculum neque adiectum est</span> <span class="verse"><a name="22">22</a>neque minuitur et non eget alicuius consilio</span> <span class="verse"><a name="23">23</a>quam desiderabilia omnia opera eius et tamquam scintillam quam est considerare</span> <span class="verse"><a name="24">24</a>omnia haec vivent et manent in saeculum et in omni necessitate omnia obaudiunt ei</span> <span class="verse"><a name="25">25</a>omnia duplicia unum contra unum et non fecit quicquam deesse</span> <span class="verse"><a name="26">26</a>uniuscuiusque confirmavit bona et quis satiabitur videns gloriam eius</span> </p></div</div></div></body></html>