<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 30</strong></div><p><span class="verse"><a name="1">1</a>de filiis qui diligit filium suum adsiduat illi flagella ut laetetur in novissimo suo</span> <span class="verse"><a name="2">2</a>qui docet filium suum laudabitur in illo et in medio domesticorum in illo gloriabitur</span> <span class="verse"><a name="3">3</a>qui docet filium suum in zelum mittit inimicum et in medio amicorum gloriabitur in illo</span> <span class="verse"><a name="4">4</a>mortuus est pater illius et quasi non est mortuus similem enim reliquit sibi post se</span> <span class="verse"><a name="5">5</a>in vita ipsius vidit et laetatus est in illo in obitu illius non est contristatus nec confusus est coram inimicis</span> <span class="verse"><a name="6">6</a>reliquit enim defensorem domus et amicis reddentem gratiam</span> <span class="verse"><a name="7">7</a>pro animabus filiorum conligabit vulnera sua et super omnem vocem turbabuntur viscera eius</span> <span class="verse"><a name="8">8</a>equus indomitus evadit durus et filius remissus evadit praeceps</span> <span class="verse"><a name="9">9</a>lacta filium et paventem te faciet lude cum eo et contristabit te</span> <span class="verse"><a name="10">10</a>non conrideas illi ne doleas et in novissimo obstupescent dentes tui</span> <span class="verse"><a name="11">11</a>non des illi potestatem in iuventute et ne despicias cogitatus illius</span> <span class="verse"><a name="12">12</a>curva cervicem eius in iuventute et tunde latera illius dum infans est ne forte induret et non credat tibi et erit tibi dolor animae</span> <span class="verse"><a name="13">13</a>doce filium tuum et operare in illum ne in turpitudinem illius offendas</span> <span class="verse"><a name="14">14</a>melior est pauper sanus et fortis viribus quam dives inbecillis et flagellatus malitia</span> <span class="verse"><a name="15">15</a>salus animae in sanctitate iustitiae et melior omni auro et argento et corpus validum quam census inmensus</span> <span class="verse"><a name="16">16</a>non est census super censum salutis corporis et non est oblectatio super cordis gaudium</span> <span class="verse"><a name="17">17</a>melior est mors quam vita amara et requies aeterna quam languor perseverans</span> <span class="verse"><a name="18">18</a>bona absconsa in ore cluso quasi adpositiones epularum circumpositae sepulchro</span> <span class="verse"><a name="19">19</a>quid proderit libatio idolo nec enim manducat nec odorabitur</span> <span class="verse"><a name="20">20</a>sic qui effugatur a Domino et portans mercedes iniquitatis</span> <span class="verse"><a name="21">21</a>videns oculis et ingemescens sicut spado conplectens virginem et suspirans</span> <span class="verse"><a name="22">22</a>tristitiam non des animae tuae et non adfligas temet ipsum in consilio tuo</span> <span class="verse"><a name="23">23</a>iucunditas cordis haec est vita hominis et thesaurus sine defectione sanctitatis et exultatio viri est longevitas</span> <span class="verse"><a name="24">24</a>miserere animae tuae placens Deo et contine et congrega cor tuum in sanctitate eius et tristitiam longe expelle a te</span> <span class="verse"><a name="25">25</a>multos enim occidit tristitia et non est utilitas in illa</span> <span class="verse"><a name="26">26</a>zelus et iracundia minuit dies et ante tempus senectam adducit cogitatus</span> <span class="verse"><a name="27">27</a>splendidum cor bonum in epulis epulae enim illius diligenter fiunt</span> </p></div</div></div></body></html>