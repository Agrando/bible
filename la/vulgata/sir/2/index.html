<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 2</strong></div><p><span class="verse"><a name="1">1</a>fili accedens servituti Dei sta in iustitia et timore et praepara animam tuam ad temptationem</span> <span class="verse"><a name="2">2</a>deprime cor tuum et sustine declina aurem et excipe verba intellectus et ne festines in tempus obductionis</span> <span class="verse"><a name="3">3</a>sustine sustentationes Dei coniungere Deo et sustine ut crescat in novissimo vita tua</span> <span class="verse"><a name="4">4</a>omne quod tibi adplicitum fuerit accipe et in dolore sustine et in humilitate tua habe patientiam</span> <span class="verse"><a name="5">5</a>quoniam in igne probatur aurum et argentum homines vero receptibiles in camino humiliationis</span> <span class="verse"><a name="6">6</a>crede Deo et recuperabit te et dirige viam tuam et spera in illum serva timorem illius et in illo veteresce</span> <span class="verse"><a name="7">7</a>metuentes Deum sustinete misericordiam eius et non deflectatis ab illo ne cadatis</span> <span class="verse"><a name="8">8</a>qui timetis Deum credite illi et non evacuabitur merces vestra</span> <span class="verse"><a name="9">9</a>qui timetis Deum sperate in illum et in oblectatione veniet vobis misericordia</span> <span class="verse"><a name="10">10</a>qui timetis Deum diligite illum et inluminabuntur corda vestra</span> <span class="verse"><a name="11">11</a>respicite filii nationes hominum et scitote quis speravit in Dominum et confusus est</span> <span class="verse"><a name="12">12</a>permansit in mandatis eius et derelictus est et quis invocavit illum et despexit illum</span> <span class="verse"><a name="13">13</a>quoniam pius et misericors Deus et remittit in tempore tribulationis peccata omnibus exquirentibus se in veritate</span> <span class="verse"><a name="14">14</a>vae duplici corde et labiis scelestis et manibus malefacientibus et peccatori terram ingredienti duabus viis</span> <span class="verse"><a name="15">15</a>vae dissolutis corde qui non credunt Deo ideo non protegentur ab eo</span> <span class="verse"><a name="16">16</a>vae his qui perdiderunt sustinentiam qui dereliquerunt vias rectas et deverterunt in vias pravas</span> <span class="verse"><a name="17">17</a>et quid facietis cum inspicere coeperit Deus</span> <span class="verse"><a name="18">18</a>qui timent Dominum non erunt incredibiles verbo illius et qui diligunt illum conservabunt viam illius</span> <span class="verse"><a name="19">19</a>qui timent Dominum inquirent quae beneplacita sunt illi et qui diligunt eum replebuntur lege ipsius</span> <span class="verse"><a name="20">20</a>qui timent Dominum parabunt corda sua et in conspectu illius sanctificabunt animas suas</span> <span class="verse"><a name="21">21</a>qui timent Dominum custodiunt mandata illius et patientiam habebunt usque ad inspectionem illius</span> <span class="verse"><a name="22">22</a>dicentes si paenitentiam non egerimus incidemus in Dei manus et non in manus hominum</span> <span class="verse"><a name="23">23</a>secundum enim magnitudinem illius sic et misericordia ipsius cum ipso</span> </p></div</div></div></body></html>