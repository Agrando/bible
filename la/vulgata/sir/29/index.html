<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 29</strong></div><p><span class="verse"><a name="1">1</a>de fenore qui facit misericordiam fenerat proximum et qui praevalet manu mandata servat</span> <span class="verse"><a name="2">2</a>fenera proximum tibi in tempore necessitatis illius et iterum redde proximo in tempore suo</span> <span class="verse"><a name="3">3</a>confirma verbum et fideliter age cum illo et in omni tempore invenies quod tibi necessarium est</span> <span class="verse"><a name="4">4</a>multi quasi inventionem aestimaverunt fenus et praestiterunt molestiam his qui se adiuvaverunt</span> <span class="verse"><a name="5">5</a>donec accipiant osculantur manum dantis et in promissionibus humiliant vocem suam</span> <span class="verse"><a name="6">6</a>et in tempore redditionis postulabit tempus et loquetur verba acediae et murmurationum et tempus causabitur</span> <span class="verse"><a name="7">7</a>si autem potuerit reddere aversatus solide vix reddet dimidium et conputabit illud quasi inventionem</span> <span class="verse"><a name="8">8</a>sin autem fraudavit illum pecunia sua et possidebit illum inimicum gratis</span> <span class="verse"><a name="9">9</a>et convicia et maledicta reddet illi et pro honore et beneficio reddet illi contumeliam</span> <span class="verse"><a name="10">10</a>multi non causa nequitiae non feneraverunt sed fraudari gratis timuerunt</span> <span class="verse"><a name="11">11</a>verumtamen super humilem animo fortior esto et pro elemosyna non trahas illum</span> <span class="verse"><a name="12">12</a>propter mandatum adsume pauperem et propter inopiam eius ne dimittas illum vacuum</span> <span class="verse"><a name="13">13</a>perde pecuniam pro fratre et amico et non abscondas illam sub lapide in perditionem</span> <span class="verse"><a name="14">14</a>pone thesaurum tuum in praeceptis Altissimi et proderit tibi magis quam aurum</span> <span class="verse"><a name="15">15</a>conclude elemosynam in corde pauperis et haec pro te exorabit ab omni malo</span> <span class="verse"><a name="16">16</a>super scutum potentis et super lanceam adversus inimicum tuum pugnabit</span> <span class="verse"><a name="17">17</a>vir bonus fidem facit proximo suo et qui perdiderit confusionem derelinquet sibi</span> <span class="verse"><a name="18">18</a>gratiam fideiussoris ne obliviscaris dedit enim pro te animam suam</span> <span class="verse"><a name="19">19</a>repromissorem fugit peccator et inmundus</span> <span class="verse"><a name="20">20</a>bona repromissoris sibi adscribit peccator et ingratus sensu derelinquet liberantem se</span> <span class="verse"><a name="21">21</a>vir repromittit de proximo suo et cum perdiderit reverentiam relinquetur ab eo</span> <span class="verse"><a name="22">22</a>repromissio nequissima multos perdidit dirigentes et commovit illos quasi fluctus maris</span> <span class="verse"><a name="23">23</a>viros potentes gyrans migrare fecit et vagati sunt in gentibus alienis</span> <span class="verse"><a name="24">24</a>peccator transgrediens mandata Domini incidet in promissionem nequa et qui conatur multa agere incidet in iudicium</span> <span class="verse"><a name="25">25</a>recupera proximum secundum virtutem tuam et adtende tibi ne incidas</span> <span class="verse"><a name="26">26</a>initium vitae aqua et panis et vestimentum et domus protegens turpitudinem</span> <span class="verse"><a name="27">27</a>melior victus pauperis sub tegimen asserum quam epulae splendidae in peregre sine domicilio</span> <span class="verse"><a name="28">28</a>super minimum et magnum placeat tibi et inproperium peregrinationis non audies</span> <span class="verse"><a name="29">29</a>vita nequa hospitandi de domo in domum et ubi hospitabitur non fiducialiter aget nec aperiet os</span> <span class="verse"><a name="30">30</a>hospitabit et pascet et potabit ingratos et ad haec amara audiet</span> <span class="verse"><a name="31">31</a>transi hospes et orna mensam et quae in manu habes ciba ceteros</span> <span class="verse"><a name="32">32</a>exi a facie honoris amicorum meorum necessitudine domus meae hospitio mihi factus est frater</span> <span class="verse"><a name="33">33</a>gravia haec homini habenti sensum correptio domus et inproperium feneratoris</span> </p></div</div></div></body></html>