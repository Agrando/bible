<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 40</strong></div><p><span class="verse"><a name="1">1</a>occupatio magna creata est omnibus hominibus et iugum grave super filios Adam a die exitus de ventre matris eorum usque in diem sepulturae in matrem omnium</span> <span class="verse"><a name="2">2</a>cogitationes eorum et timores cordis adinventio expectationis et dies finitionis</span> <span class="verse"><a name="3">3</a>residentes super sedem gloriosam usque ad humiliatum in terra et cinere</span> <span class="verse"><a name="4">4</a>ab eo qui utitur hyacintho et portat coronam usque ad eum qui operitur lino crudo furor zelus tumultus fluctuatio et timor mortis iracundia perseverans et contentio</span> <span class="verse"><a name="5">5</a>et in tempore refectionis in cubile somnus noctis inmutat scientiam eius</span> <span class="verse"><a name="6">6</a>modicum tamquam nihil in requie et ab eo in somnis quasi in die respectus</span> <span class="verse"><a name="7">7</a>conturbatus est in visu cordis sui tamquam qui evaserit in die belli in tempore salutis suae exsurrexit et admirans ad nullum timorem</span> <span class="verse"><a name="8">8</a>cum omni carne ab homine usque ad pecus et super peccatores septuplum</span> <span class="verse"><a name="9">9</a>ad haec mors sanguis contentio et romphea oppressiones famis et contritio et flagella</span> <span class="verse"><a name="10">10</a>super iniquos creata sunt haec omnia et propter illos factus est cataclysmus</span> <span class="verse"><a name="11">11</a>omnia quae de terra sunt in terram convertentur et aquae omnes in mare convertentur</span> <span class="verse"><a name="12">12</a>omne munus et iniquitas delebitur et fides in saeculum stabit</span> <span class="verse"><a name="13">13</a>substantiae iniustorum sicut fluvius siccabuntur et sicut tonitruum magnum in pluvia manebunt</span> <span class="verse"><a name="14">14</a>in aperiendo manus suas laetabitur sic praevaricatores in consummatione tabescent</span> <span class="verse"><a name="15">15</a>nepotes impiorum non multiplicabunt ramos et radices inmundae super cacumen petrae sonant</span> <span class="verse"><a name="16">16</a>viriditas super omnem aquam et ad oram fluminis ante omnem faenum evelletur</span> <span class="verse"><a name="17">17</a>gratia sicut paradisus in benedictionibus et misericordia in saeculo permanet</span> <span class="verse"><a name="18">18</a>vita sibi sufficientis operarii condulcabitur et in ea invenies thesaurum</span> <span class="verse"><a name="19">19</a>fili aedificatio civitatis confirmabit nomen et super haec mulier inmaculata conputatur</span> <span class="verse"><a name="20">20</a>vinum et musica laetificant cor et super utraque dilectio sapientiae</span> <span class="verse"><a name="21">21</a>tibiae et psalterium suavem faciunt melodiam et super utraque lingua suavis</span> <span class="verse"><a name="22">22</a>gratiam et speciem desiderabit oculus tuus et super hoc viride sationis</span> <span class="verse"><a name="23">23</a>amicus et sodalis in tempore convenientes et super utrosque mulier cum viro</span> <span class="verse"><a name="24">24</a>fratres in adiutorium in tempore tribulationis et super eos misericordia liberabit</span> <span class="verse"><a name="25">25</a>aurum et argentum constituet pedem et super utrumque consilium beneplacitum</span> <span class="verse"><a name="26">26</a>facultates et virtutes exaltant cor et super haec timor Domini</span> <span class="verse"><a name="27">27</a>non est in timore Domini minoratio et non est in eo inquirere adiutorium</span> <span class="verse"><a name="28">28</a>timor Domini sicut paradisus benedictionis et super omnem gloriam operuerunt illum</span> <span class="verse"><a name="29">29</a>fili in tempore vitae tuae ne indigeas melius est enim mori quam indigere</span> <span class="verse"><a name="30">30</a>vir respiciens in mensam alienam non est vita eius in cogitatione victus alit enim animam suam cibis alienis</span> <span class="verse"><a name="31">31</a>vir autem disciplinatus et eruditus custodiet se</span> <span class="verse"><a name="32">32</a>in ore inprudentis condulcabitur inopia et in ventre eius ignis ardebit</span> </p></div</div></div></body></html>