<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 52</strong></div><p><span class="verse"><a name="1">1</a>et declinavit Salomon genua in conspectu totius ecclesiae Israhel et aperuit manus suas ad caelum et dixit</span> <span class="verse"><a name="2">2</a>Domine Deus Israhel non est tibi similis Deus in caelo sursum neque in terra deorsum</span> <span class="verse"><a name="3">3</a>qui custodis testamentum tuum et misericordiam pueris tuis euntibus in conspectu tuo in toto corde</span> <span class="verse"><a name="4">4</a>servans puero tuo David quae locutus es illi et locutus es in ore tuo et in manu tua supplesti quasi dies iste</span> <span class="verse"><a name="5">5</a>et nunc Domine Deus Israhel custodi puero tuo David quae locutus es illi dicens non deerit tibi vir a facie mea sedens in throno Israhel</span> <span class="verse"><a name="6">6</a>verum si custodierint filii tui manum suam ut in praeceptis meis ambulent sicut ambulaverunt in conspectu meo</span> <span class="verse"><a name="7">7</a>et nunc Domine Deus Israhel creditum est verbum quod locutus es puero tuo David</span> <span class="verse"><a name="8">8</a>quoniam si vere habitabit Deus cum hominibus in terra</span> <span class="verse"><a name="9">9</a>si caelum caeli non sufficit verum domus quam aedificavi</span> <span class="verse"><a name="10">10</a>et respicias ad orationem pueri tui et precationem Domine ut exaudias placationem orationis quam puer tuus orat coram te</span> <span class="verse"><a name="11">11</a>ut sint oculi tui super domum hanc die et nocte in locum quem dixisti invocari nomen tuum et exaudias orationem quam puer tuus orat in hunc locum</span> <span class="verse"><a name="12">12</a>et exaudias precationem pueri tui et populi tui Israhel si oraverint in loco isto</span> <span class="verse"><a name="13">13</a>et exaudias in loco habitationis de caelo et exaudias et propitius sis si peccaverit vir iuxta te</span> </p></div</div></div></body></html>