<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/sir/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/sir">Sirach</a> &gt <strong>Chapter 16</strong></div><p><span class="verse"><a name="1">1</a>et ne iucunderis in filiis impiis si multiplicentur non oblecteris super ipsos si non est timor Dei cum illis</span> <span class="verse"><a name="2">2</a>non credas vitae illorum et ne respexeris in labores illorum</span> <span class="verse"><a name="3">3</a>melior est enim unus timens Deum quam mille filii impii</span> <span class="verse"><a name="4">4</a>et utile mori sine filiis quam relinquere filios impios</span> <span class="verse"><a name="5">5</a>ab uno sensato inhabitabitur patria et a tribus impiis deseretur</span> <span class="verse"><a name="6">6</a>multa talia vidit oculus meus et fortiora horum audivit auris mea</span> <span class="verse"><a name="7">7</a>in synagoga peccantium exardebit ignis et in gente incredibili exardescit ira</span> <span class="verse"><a name="8">8</a>non exoraverunt pro peccatis suis antiquis gigantibus qui destruxerunt confidentes suae virtuti</span> <span class="verse"><a name="9">9</a>et non pepercit peregrinationi illorum et execratus est illos prae superbia verbi illorum</span> <span class="verse"><a name="10">10</a>non misertus est illis gentem totam perdens et extollentes se in suis peccatis</span> <span class="verse"><a name="11">11</a>et sicut sescenta milia peditum qui congregati sunt in duritia cordis sui et si unus fuisset cervicatus mirum si fuisset inmunis</span> <span class="verse"><a name="12">12</a>misericordia enim et ira est cum illo potens exoratio et effundens iram</span> <span class="verse"><a name="13">13</a>secundum misericordiam suam sic correptio illius hominem secundum operam suam iudicat</span> <span class="verse"><a name="14">14</a>non effugiet in rapinam peccator et non retardabit sufferentia misericordiam facientis</span> <span class="verse"><a name="15">15</a>omnis misericordia faciet locum unicuique secundum meritum operum suorum et secundum intellectum peregrinationis ipsius</span> <span class="verse"><a name="16">16</a>non dicas a Deo abscondar et ex summo quis mei memorabitur</span> <span class="verse"><a name="17">17</a>in populo magno non agnoscar quae est enim anima mea in tam inmensa creatura</span> <span class="verse"><a name="18">18</a>ecce caelum et caeli caelorum abyssus et universa terra et quae in eis sunt in conspectu illius commovebuntur</span> <span class="verse"><a name="19">19</a>montes simul et colles et fundamenta terrae et cum conspexerit illa Deus tremore concutientur</span> <span class="verse"><a name="20">20</a>et omne cor intellegetur</span> <span class="verse"><a name="21">21</a>et vias illius quis intellegit et procella quam nec oculus videbit hominis</span> <span class="verse"><a name="22">22</a>nam plurima opera illius sunt in absconsis opera iustitiae quis enuntiabit aut quis sustinebit longe enim est testamentum a quibusdam et interrogatio omnium in consummatione est</span> <span class="verse"><a name="23">23</a>qui minoratur corde cogitat inania et vir inprudens et errans cogitat stulta</span> <span class="verse"><a name="24">24</a>audi me fili et disce disciplinam sensus et in verbis meis adtende in corde</span> <span class="verse"><a name="25">25</a>edicam in aequitate disciplinam et scrutabor enarrare sapientiam et in verbis meis adtende in corde tuo et dico in aequitate spiritus virtutes quas posuit Deus in opera sua ab initio et in veritate enuntio scientiam eius</span> <span class="verse"><a name="26">26</a>in iudicio Dei opera ipsius ab initio et ab institutione ipsorum distinxit partes illorum et initia ipsorum in gentibus suis</span> <span class="verse"><a name="27">27</a>ornavit in aeternum opera illorum nec esurierunt nec laboraverunt et non destiterunt ab operibus suis</span> <span class="verse"><a name="28">28</a>unusquisque proximum sibi non angustiavit usque in aevum</span> <span class="verse"><a name="29">29</a>non incredibiles verbo illius</span> <span class="verse"><a name="30">30</a>post haec Deus in terram respexit et implevit illam bonis suis</span> <span class="verse"><a name="31">31</a>anima omnis vitalis denudavit ante faciem ipsius et ipsa iterum reversio illorum</span> </p></div</div></div></body></html>