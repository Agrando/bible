<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/lev/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/lev">Leviticus</a> &gt <strong>Chapter 9</strong></div><p><span class="verse"><a name="1">1</a>facto autem octavo die vocavit Moses Aaron et filios eius ac maiores natu Israhel dixitque ad Aaron</span> <span class="verse"><a name="2">2</a>tolle de armento vitulum pro peccato et arietem in holocaustum utrumque inmaculatos et offer illos coram Domino</span> <span class="verse"><a name="3">3</a>et ad filios Israhel loqueris tollite hircum pro peccato et vitulum atque agnum anniculos et sine macula in holocaustum</span> <span class="verse"><a name="4">4</a>bovem et arietem pro pacificis et immolate eos coram Domino in sacrificio singulorum similam oleo conspersam offerentes hodie enim Dominus apparebit vobis</span> <span class="verse"><a name="5">5</a>tulerunt ergo cuncta quae iusserat Moses ad ostium tabernaculi ubi cum omnis staret multitudo</span> <span class="verse"><a name="6">6</a>ait Moses iste est sermo quem praecepit Dominus facite et apparebit vobis gloria eius</span> <span class="verse"><a name="7">7</a>dixit et ad Aaron accede ad altare et immola pro peccato tuo offer holocaustum et deprecare pro te et pro populo cumque mactaveris hostiam populi ora pro eo sicut praecepit Dominus</span> <span class="verse"><a name="8">8</a>statimque Aaron accedens ad altare immolavit vitulum pro peccato suo</span> <span class="verse"><a name="9">9</a>cuius sanguinem obtulerunt ei filii sui in quo tinguens digitum tetigit cornua altaris et fudit residuum ad basim eius</span> <span class="verse"><a name="10">10</a>adipemque et renunculos ac reticulum iecoris quae sunt pro peccato adolevit super altare sicut praeceperat Dominus Mosi</span> <span class="verse"><a name="11">11</a>carnes vero et pellem eius extra castra conbusit igni</span> <span class="verse"><a name="12">12</a>immolavit et holocausti victimam obtuleruntque ei filii sui sanguinem eius quem fudit per altaris circuitum</span> <span class="verse"><a name="13">13</a>ipsam etiam hostiam in frusta concisam cum capite et membris singulis obtulerunt quae omnia super altare cremavit igni</span> <span class="verse"><a name="14">14</a>lotis prius aqua intestinis et pedibus</span> <span class="verse"><a name="15">15</a>et pro peccato populi offerens mactavit hircum expiatoque altari</span> <span class="verse"><a name="16">16</a>fecit holocaustum</span> <span class="verse"><a name="17">17</a>addens in sacrificio libamenta quae pariter offeruntur et adolens ea super altare absque caerimoniis holocausti matutini</span> <span class="verse"><a name="18">18</a>immolavit et bovem atque arietem hostias pacificas populi obtuleruntque ei filii sui sanguinem quem fudit super altare in circuitu</span> <span class="verse"><a name="19">19</a>adipes autem bovis et caudam arietis renunculosque cum adipibus suis et reticulum iecoris</span> <span class="verse"><a name="20">20</a>posuerunt super pectora cumque cremati essent adipes in altari</span> <span class="verse"><a name="21">21</a>pectora eorum et armos dextros separavit Aaron elevans coram Domino sicut praeceperat Moses</span> <span class="verse"><a name="22">22</a>et tendens manum contra populum benedixit eis sicque conpletis hostiis pro peccato et holocaustis et pacificis descendit</span> <span class="verse"><a name="23">23</a>ingressi autem Moses et Aaron tabernaculum testimonii et deinceps egressi benedixerunt populo apparuitque gloria Domini omni multitudini</span> <span class="verse"><a name="24">24</a>et ecce egressus ignis a Domino devoravit holocaustum et adipes qui erant super altare quod cum vidissent turbae laudaverunt Dominum ruentes in facies suas</span> </p></div</div></div></body></html>