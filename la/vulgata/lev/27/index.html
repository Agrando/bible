<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/lev/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/lev">Leviticus</a> &gt <strong>Chapter 27</strong></div><p><span class="verse"><a name="1">1</a>locutusque est Dominus ad Mosen dicens</span> <span class="verse"><a name="2">2</a>loquere filiis Israhel et dices ad eos homo qui votum fecerit et spoponderit Deo animam suam sub aestimatione dabit pretium</span> <span class="verse"><a name="3">3</a>si fuerit masculus a vicesimo usque ad sexagesimum annum dabit quinquaginta siclos argenti ad mensuram sanctuarii</span> <span class="verse"><a name="4">4</a>si mulier triginta</span> <span class="verse"><a name="5">5</a>a quinto autem anno usque ad vicesimum masculus dabit viginti siclos femina decem</span> <span class="verse"><a name="6">6</a>ab uno mense usque ad annum quintum pro masculo dabuntur quinque sicli pro femina tres</span> <span class="verse"><a name="7">7</a>sexagenarius et ultra masculus dabit quindecim siclos femina decem</span> <span class="verse"><a name="8">8</a>si pauper fuerit et aestimationem reddere non valebit stabit coram sacerdote et quantum ille aestimaverit et viderit eum posse reddere tantum dabit</span> <span class="verse"><a name="9">9</a>animal autem quod immolari potest Domino si quis voverit sanctum erit</span> <span class="verse"><a name="10">10</a>et mutari non poterit id est nec melius malo nec peius bono quod si mutaverit et ipsum quod mutatum est et illud pro quo mutatum est consecratum erit Domino</span> <span class="verse"><a name="11">11</a>animal inmundum quod immolari Domino non potest si quis voverit adducetur ante sacerdotem</span> <span class="verse"><a name="12">12</a>qui diiudicans utrum bonum an malum sit statuet pretium</span> <span class="verse"><a name="13">13</a>quod si dare voluerit is qui offert addet supra aestimationis quintam partem</span> <span class="verse"><a name="14">14</a>homo si voverit domum suam et sanctificaverit Domino considerabit eam sacerdos utrum bona an mala sit et iuxta pretium quod ab eo fuerit constitutum venundabitur</span> <span class="verse"><a name="15">15</a>sin autem ille qui voverat voluerit redimere eam dabit quintam partem aestimationis supra et habebit domum</span> <span class="verse"><a name="16">16</a>quod si agrum possessionis suae voverit et consecraverit Domino iuxta mensuram sementis aestimabitur pretium si triginta modiis hordei seritur terra quinquaginta siclis veniet argenti</span> <span class="verse"><a name="17">17</a>si statim ab anno incipientis iobelei voverit agrum quanto valere potest tanto aestimabitur</span> <span class="verse"><a name="18">18</a>sin autem post aliquantum temporis supputabit sacerdos pecuniam iuxta annorum qui reliqui sunt numerum usque ad iobeleum et detrahetur ex pretio</span> <span class="verse"><a name="19">19</a>quod si voluerit redimere agrum ille qui voverat addet quintam partem aestimatae pecuniae et possidebit eum</span> <span class="verse"><a name="20">20</a>sin autem noluerit redimere sed alteri cuilibet fuerit venundatus ultra eum qui voverat redimere non poterit</span> <span class="verse"><a name="21">21</a>quia cum iobelei venerit dies sanctificatus erit Domino et possessio consecrata ad ius pertinet sacerdotum</span> <span class="verse"><a name="22">22</a>si ager emptus et non de possessione maiorum sanctificatus fuerit Domino</span> <span class="verse"><a name="23">23</a>supputabit sacerdos iuxta annorum numerum usque ad iobeleum pretium et dabit ille qui voverat eum Domino</span> <span class="verse"><a name="24">24</a>in iobeleo autem revertetur ad priorem dominum qui vendiderat eum et habuerat in sortem possessionis suae</span> <span class="verse"><a name="25">25</a>omnis aestimatio siclo sanctuarii ponderabitur siclus viginti obolos habet</span> <span class="verse"><a name="26">26</a>primogenita quae ad Dominum pertinent nemo sanctificare poterit et vovere sive bos sive ovis fuerit Domini sunt</span> <span class="verse"><a name="27">27</a>quod si inmundum est animal redimet qui obtulit iuxta aestimationem tuam et addet quintam partem pretii si redimere noluerit vendetur alteri quantocumque a te fuerit aestimatum</span> <span class="verse"><a name="28">28</a>omne quod Domino consecratur sive homo fuerit sive animal sive ager non veniet nec redimi poterit quicquid semel fuerit consecratum sanctum sanctorum erit Domino</span> <span class="verse"><a name="29">29</a>et omnis consecratio quae offertur ab homine non redimetur sed morte morietur</span> <span class="verse"><a name="30">30</a>omnes decimae terrae sive de frugibus sive de pomis arborum Domini sunt et illi sanctificantur</span> <span class="verse"><a name="31">31</a>si quis autem voluerit redimere decimas suas addet quintam partem earum</span> <span class="verse"><a name="32">32</a>omnium decimarum boves et oves et caprae quae sub pastoris virga transeunt quicquid decimum venerit sanctificabitur Domino</span> <span class="verse"><a name="33">33</a>non eligetur nec bonum nec malum nec altero commutabitur si quis mutaverit et quod mutatum est et pro quo mutatum est sanctificabitur Domino et non redimetur</span> <span class="verse"><a name="34">34</a>haec sunt praecepta quae mandavit Dominus Mosi ad filios Israhel in monte Sinai</span> </p></div</div></div></body></html>