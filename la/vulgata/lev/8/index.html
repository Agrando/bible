<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/lev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/lev">Leviticus</a> &gt <strong>Chapter 8</strong></div><p><span class="verse"><a name="1">1</a>locutusque est Dominus ad Mosen dicens</span> <span class="verse"><a name="2">2</a>tolle Aaron cum filiis suis vestes eorum et unctionis oleum vitulum pro peccato duos arietes canistrum cum azymis</span> <span class="verse"><a name="3">3</a>et congregabis omnem coetum ad ostium tabernaculi</span> <span class="verse"><a name="4">4</a>fecit Moses ut Dominus imperarat congregataque omni turba ante fores</span> <span class="verse"><a name="5">5</a>ait iste est sermo quem iussit Dominus fieri</span> <span class="verse"><a name="6">6</a>statimque obtulit Aaron et filios eius cumque lavisset eos</span> <span class="verse"><a name="7">7</a>vestivit pontificem subucula linea accingens eum balteo et induens tunica hyacinthina et desuper umerale inposuit</span> <span class="verse"><a name="8">8</a>quod adstringens cingulo aptavit rationali in quo erat doctrina et veritas</span> <span class="verse"><a name="9">9</a>cidarim quoque texit caput et super eam contra frontem posuit lamminam auream consecratam in sanctificationem sicut praeceperat ei Dominus</span> <span class="verse"><a name="10">10</a>tulit et unctionis oleum quo levit tabernaculum cum omni supellectili sua</span> <span class="verse"><a name="11">11</a>cumque sanctificans aspersisset altare septem vicibus unxit illud et omnia vasa eius labrumque cum basi sua sanctificavit oleo</span> <span class="verse"><a name="12">12</a>quod fundens super caput Aaron unxit eum et consecravit</span> <span class="verse"><a name="13">13</a>filios quoque eius oblatos vestivit tunicis lineis et cinxit balteo inposuitque mitras ut iusserat Dominus</span> <span class="verse"><a name="14">14</a>obtulit et vitulum pro peccato cumque super caput eius posuissent Aaron et filii eius manus suas</span> <span class="verse"><a name="15">15</a>immolavit eum hauriens sanguinem et tincto digito tetigit cornua altaris per gyrum quo expiato et sanctificato fudit reliquum sanguinem ad fundamenta eius</span> <span class="verse"><a name="16">16</a>adipem autem qui erat super vitalia et reticulum iecoris duosque renunculos cum arvinulis suis adolevit super altare</span> <span class="verse"><a name="17">17</a>vitulum cum pelle carnibus et fimo cremans extra castra sicut praeceperat Dominus</span> <span class="verse"><a name="18">18</a>obtulit et arietem in holocaustum super cuius caput cum inposuissent Aaron et filii eius manus suas</span> <span class="verse"><a name="19">19</a>immolavit eum et fudit sanguinem eius per altaris circuitum</span> <span class="verse"><a name="20">20</a>ipsumque arietem in frusta concidens caput eius et artus et adipem adolevit igni</span> <span class="verse"><a name="21">21</a>lotis prius intestinis et pedibus totumque simul arietem incendit super altare eo quod esset holocaustum suavissimi odoris Domino sicut praeceperat ei</span> <span class="verse"><a name="22">22</a>obtulit et arietem secundum in consecrationem sacerdotum posueruntque super caput illius Aaron et filii eius manus suas</span> <span class="verse"><a name="23">23</a>quem cum immolasset Moses sumens de sanguine tetigit extremum auriculae dextrae Aaron et pollicem manus eius dextrae similiter et pedis</span> <span class="verse"><a name="24">24</a>obtulit et filios Aaron cumque de sanguine arietis immolati tetigisset extremum auriculae singulorum dextrae et pollices manus ac pedis dextri reliquum fudit super altare per circuitum</span> <span class="verse"><a name="25">25</a>adipem vero et caudam omnemque pinguedinem quae operit intestina reticulumque iecoris et duos renes cum adipibus suis et armo dextro separavit</span> <span class="verse"><a name="26">26</a>tollens autem de canistro azymorum quod erat coram Domino panem absque fermento et collyridam conspersam oleo laganumque posuit super adipes et armum dextrum</span> <span class="verse"><a name="27">27</a>tradens simul omnia Aaron et filiis eius qui postquam levaverunt ea coram Domino</span> <span class="verse"><a name="28">28</a>rursum suscepta de manibus eorum adolevit super altare holocausti eo quod consecrationis esset oblatio in odorem suavitatis sacrificii Domini</span> <span class="verse"><a name="29">29</a>tulit et pectusculum elevans illud coram Domino de ariete consecrationis in partem suam sicut praeceperat ei Dominus</span> <span class="verse"><a name="30">30</a>adsumensque unguentum et sanguinem qui erat in altari aspersit super Aaron et vestimenta eius et super filios illius ac vestes eorum</span> <span class="verse"><a name="31">31</a>cumque sanctificasset eos in vestitu suo praecepit eis dicens coquite carnes ante fores tabernaculi et ibi comedite eas panes quoque consecrationis edite qui positi sunt in canistro sicut praecepit mihi dicens Aaron et filii eius comedent eos</span> <span class="verse"><a name="32">32</a>quicquid autem reliquum fuerit de carne et panibus ignis absumet</span> <span class="verse"><a name="33">33</a>de ostio quoque tabernaculi non exibitis septem diebus usque ad diem quo conplebitur tempus consecrationis vestrae septem enim diebus finitur consecratio</span> <span class="verse"><a name="34">34</a>sicut et inpraesentiarum factum est ut ritus sacrificii conpleretur</span> <span class="verse"><a name="35">35</a>die ac nocte manebitis in tabernaculo observantes custodias Domini ne moriamini sic enim mihi praeceptum est</span> <span class="verse"><a name="36">36</a>feceruntque Aaron et filii eius cuncta quae locutus est Dominus per manum Mosi</span> </p></div</div></div></body></html>