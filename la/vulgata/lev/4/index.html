<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/lev/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/lev">Leviticus</a> &gt <strong>Chapter 4</strong></div><p><span class="verse"><a name="1">1</a>locutusque est Dominus ad Mosen dicens</span> <span class="verse"><a name="2">2</a>loquere filiis Israhel anima cum peccaverit per ignorantiam et de universis mandatis Domini quae praecepit ut non fierent quippiam fecerit</span> <span class="verse"><a name="3">3</a>si sacerdos qui est unctus peccaverit delinquere faciens populum offeret pro peccato suo vitulum inmaculatum Domino</span> <span class="verse"><a name="4">4</a>et adducet illum ad ostium tabernaculi testimonii coram Domino ponetque manum super caput eius et immolabit eum Domino</span> <span class="verse"><a name="5">5</a>hauriet quoque de sanguine vituli inferens illud in tabernaculum testimonii</span> <span class="verse"><a name="6">6</a>cumque intinxerit digitum in sanguinem asperget eo septies coram Domino contra velum sanctuarii</span> <span class="verse"><a name="7">7</a>ponetque de eodem sanguine super cornua altaris thymiamatis gratissimi Domino quod est in tabernaculo testimonii omnem autem reliquum sanguinem fundet in basim altaris holocausti in introitu tabernaculi</span> <span class="verse"><a name="8">8</a>et adipem vituli auferet pro peccato tam eum qui operit vitalia quam omnia quae intrinsecus sunt</span> <span class="verse"><a name="9">9</a>duos renunculos et reticulum quod est super eos iuxta ilia et adipem iecoris cum renunculis</span> <span class="verse"><a name="10">10</a>sicut aufertur de vitulo hostiae pacificorum et adolebit ea super altare holocausti</span> <span class="verse"><a name="11">11</a>pellem vero et omnes carnes cum capite et pedibus et intestinis et fimo</span> <span class="verse"><a name="12">12</a>et reliquo corpore efferet extra castra in locum mundum ubi cineres effundi solent incendetque ea super lignorum struem quae in loco effusorum cinerum cremabuntur</span> <span class="verse"><a name="13">13</a>quod si omnis turba Israhel ignoraverit et per inperitiam fecerit quod contra mandatum Domini est</span> <span class="verse"><a name="14">14</a>et postea intellexerit peccatum suum offeret vitulum pro peccato adducetque eum ad ostium tabernaculi</span> <span class="verse"><a name="15">15</a>et ponent seniores populi manus super caput eius coram Domino immolatoque vitulo in conspectu Domini</span> <span class="verse"><a name="16">16</a>inferet sacerdos qui unctus est de sanguine eius in tabernaculum testimonii</span> <span class="verse"><a name="17">17</a>tincto digito aspergens septies contra velum</span> <span class="verse"><a name="18">18</a>ponetque de eodem sanguine in cornibus altaris quod est coram Domino in tabernaculo testimonii reliquum autem sanguinem fundet iuxta basim altaris holocaustorum quod est in ostio tabernaculi testimonii</span> <span class="verse"><a name="19">19</a>omnemque eius adipem tollet et adolebit super altare</span> <span class="verse"><a name="20">20</a>sic faciens et de hoc vitulo quomodo fecit et prius et rogante pro eis sacerdote propitius erit Dominus</span> <span class="verse"><a name="21">21</a>ipsum autem vitulum efferet extra castra atque conburet sicut et priorem vitulum quia pro peccato est multitudinis</span> <span class="verse"><a name="22">22</a>si peccaverit princeps et fecerit unum e pluribus per ignorantiam quod Domini lege prohibetur</span> <span class="verse"><a name="23">23</a>et postea intellexerit peccatum suum offeret hostiam Domino hircum de capris inmaculatum</span> <span class="verse"><a name="24">24</a>ponetque manum suam super caput eius cumque immolaverit eum in loco ubi solet mactari holocaustum coram Domino quia pro peccato est</span> <span class="verse"><a name="25">25</a>tinguet sacerdos digitum in sanguine hostiae pro peccato tangens cornua altaris holocausti et reliquum fundens ad basim eius</span> <span class="verse"><a name="26">26</a>adipem vero adolebit supra sicut in victimis pacificorum fieri solet rogabitque pro eo et pro peccato eius ac dimittetur ei</span> <span class="verse"><a name="27">27</a>quod si peccaverit anima per ignorantiam de populo terrae ut faciat quicquam ex his quae Domini lege prohibentur atque delinquat</span> <span class="verse"><a name="28">28</a>et cognoverit peccatum suum offeret capram inmaculatam</span> <span class="verse"><a name="29">29</a>ponetque manum super caput hostiae quae pro peccato est et immolabit eam in loco holocausti</span> <span class="verse"><a name="30">30</a>tolletque sacerdos de sanguine in digito suo et tangens cornua altaris holocausti reliquum fundet ad basim eius</span> <span class="verse"><a name="31">31</a>omnem autem auferens adipem sicut auferri solet de victimis pacificorum adolebit super altare in odorem suavitatis Domino rogabitque pro eo et dimittetur ei</span> <span class="verse"><a name="32">32</a>sin autem de pecoribus obtulerit victimam pro peccato ovem scilicet inmaculatam</span> <span class="verse"><a name="33">33</a>ponet manum super caput eius et immolabit eam in loco ubi solent holocaustorum caedi hostiae</span> <span class="verse"><a name="34">34</a>sumetque sacerdos de sanguine eius digito suo et tangens cornua altaris holocausti reliquum fundet ad basim eius</span> <span class="verse"><a name="35">35</a>omnem quoque auferens adipem sicut auferri solet adeps arietis qui immolatur pro pacificis et cremabit super altare in incensum Domini rogabitque pro eo et pro peccato eius et dimittetur illi</span> </p></div</div></div></body></html>