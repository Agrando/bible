<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/lev/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/lev">Leviticus</a> &gt <strong>Chapter 24</strong></div><p><span class="verse"><a name="1">1</a>et locutus est Dominus ad Mosen dicens</span> <span class="verse"><a name="2">2</a>praecipe filiis Israhel ut adferant tibi oleum de olivis purissimum ac lucidum ad concinnandas lucernas iugiter</span> <span class="verse"><a name="3">3</a>extra velum testimonii in tabernaculo foederis ponetque eas Aaron a vespere usque in mane coram Domino cultu rituque perpetuo in generationibus vestris</span> <span class="verse"><a name="4">4</a>super candelabro mundissimo ponentur semper in conspectu Domini</span> <span class="verse"><a name="5">5</a>accipies quoque similam et coques ex ea duodecim panes qui singuli habebunt duas decimas</span> <span class="verse"><a name="6">6</a>quorum senos altrinsecus super mensam purissimam coram Domino statues</span> <span class="verse"><a name="7">7</a>et pones super eos tus lucidissimum ut sit panis in monumentum oblationis Domini</span> <span class="verse"><a name="8">8</a>per singula sabbata mutabuntur coram Domino suscepti a filiis Israhel foedere sempiterno</span> <span class="verse"><a name="9">9</a>eruntque Aaron et filiorum eius ut comedant eos in loco sancto quia sanctum sanctorum est de sacrificiis Domini iure perpetuo</span> <span class="verse"><a name="10">10</a>ecce autem egressus filius mulieris israhelitis quem pepererat de viro aegyptio inter filios Israhel iurgatus est in castris cum viro israhelite</span> <span class="verse"><a name="11">11</a>cumque blasphemasset nomen et maledixisset ei adductus est ad Mosen vocabatur autem mater eius Salumith filia Dabri de tribu Dan</span> <span class="verse"><a name="12">12</a>miseruntque eum in carcerem donec nossent quid iuberet Dominus</span> <span class="verse"><a name="13">13</a>qui locutus est ad Mosen</span> <span class="verse"><a name="14">14</a>dicens educ blasphemum extra castra et ponant omnes qui audierunt manus suas super caput eius et lapidet eum populus universus</span> <span class="verse"><a name="15">15</a>et ad filios Israhel loqueris homo qui maledixerit Deo suo portabit peccatum suum</span> <span class="verse"><a name="16">16</a>et qui blasphemaverit nomen Domini morte moriatur lapidibus opprimet eum omnis multitudo sive ille civis seu peregrinus fuerit qui blasphemaverit nomen Domini morte moriatur</span> <span class="verse"><a name="17">17</a>qui percusserit et occiderit hominem morte moriatur</span> <span class="verse"><a name="18">18</a>qui percusserit animal reddat vicarium id est animam pro anima</span> <span class="verse"><a name="19">19</a>qui inrogaverit maculam cuilibet civium suorum sicut fecit fiet ei</span> <span class="verse"><a name="20">20</a>fracturam pro fractura oculum pro oculo dentem pro dente restituet qualem inflixerit maculam talem sustinere cogetur</span> <span class="verse"><a name="21">21</a>qui percusserit iumentum reddet aliud qui percusserit hominem punietur</span> <span class="verse"><a name="22">22</a>aequum iudicium sit inter vos sive peregrinus sive civis peccaverit quia ego sum Dominus Deus vester</span> <span class="verse"><a name="23">23</a>locutusque est Moses ad filios Israhel et eduxerunt eum qui blasphemaverat extra castra ac lapidibus oppresserunt feceruntque filii Israhel sicut praeceperat Dominus Mosi</span> </p></div</div></div></body></html>