<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/lev/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/lev">Leviticus</a> &gt <strong>Chapter 11</strong></div><p><span class="verse"><a name="1">1</a>locutus est Dominus ad Mosen et Aaron dicens</span> <span class="verse"><a name="2">2</a>dicite filiis Israhel haec sunt animalia quae comedere debetis de cunctis animantibus terrae</span> <span class="verse"><a name="3">3</a>omne quod habet divisam ungulam et ruminat in pecoribus comedetis</span> <span class="verse"><a name="4">4</a>quicquid autem ruminat quidem et habet ungulam sed non dividit eam sicut camelus et cetera non comedetis illud et inter inmunda reputabitis</span> <span class="verse"><a name="5">5</a>chyrogryllius qui ruminat ungulamque non dividit inmundus est</span> <span class="verse"><a name="6">6</a>lepus quoque nam et ipse ruminat sed ungulam non dividit</span> <span class="verse"><a name="7">7</a>et sus qui cum ungulam dividat non ruminat</span> <span class="verse"><a name="8">8</a>horum carnibus non vescemini nec cadavera contingetis quia inmunda sunt vobis</span> <span class="verse"><a name="9">9</a>haec sunt quae gignuntur in aquis et vesci licitum est omne quod habet pinnulas et squamas tam in mari quam in fluminibus et stagnis comedetis</span> <span class="verse"><a name="10">10</a>quicquid autem pinnulas et squamas non habet eorum quae in aquis moventur et vivunt abominabile vobis</span> <span class="verse"><a name="11">11</a>et execrandum erit carnes eorum non comedetis et morticina vitabitis</span> <span class="verse"><a name="12">12</a>cuncta quae non habent pinnulas et squamas in aquis polluta erunt</span> <span class="verse"><a name="13">13</a>haec sunt quae de avibus comedere non debetis et vitanda sunt vobis aquilam et grypem et alietum</span> <span class="verse"><a name="14">14</a>milvum ac vulturem iuxta genus suum</span> <span class="verse"><a name="15">15</a>et omne corvini generis in similitudinem suam</span> <span class="verse"><a name="16">16</a>strutionem et noctuam et larum et accipitrem iuxta genus suum</span> <span class="verse"><a name="17">17</a>bubonem et mergulum et ibin</span> <span class="verse"><a name="18">18</a>cycnum et onocrotalum et porphirionem</span> <span class="verse"><a name="19">19</a>erodionem et charadrion iuxta genus suum opupam quoque et vespertilionem</span> <span class="verse"><a name="20">20</a>omne de volucribus quod graditur super quattuor pedes abominabile erit vobis</span> <span class="verse"><a name="21">21</a>quicquid autem ambulat quidem super quattuor pedes sed habet longiora retro crura per quae salit super terram</span> <span class="verse"><a name="22">22</a>comedere debetis ut est brucus in genere suo et attacus atque ophiomachus ac lucusta singula iuxta genus suum</span> <span class="verse"><a name="23">23</a>quicquid autem ex volucribus quattuor tantum habet pedes execrabile erit vobis</span> <span class="verse"><a name="24">24</a>et quicumque morticina eorum tetigerit polluetur et erit inmundus usque ad vesperum</span> <span class="verse"><a name="25">25</a>et si necesse fuerit ut portet quippiam horum mortuum lavabit vestimenta sua et inmundus erit usque ad solis occasum</span> <span class="verse"><a name="26">26</a>omne animal quod habet quidem ungulam sed non dividit eam nec ruminat inmundum erit et quicquid tetigerit illud contaminabitur</span> <span class="verse"><a name="27">27</a>quod ambulat super manus ex cunctis animantibus quae incedunt quadrupedia inmundum erit qui tetigerit morticina eorum polluetur usque ad vesperum</span> <span class="verse"><a name="28">28</a>et qui portaverit huiuscemodi cadavera lavabit vestimenta sua et inmundus erit usque ad vesperum quia omnia haec inmunda sunt vobis</span> <span class="verse"><a name="29">29</a>hoc quoque inter polluta reputabitur de his quae moventur in terra mustela et mus et corcodillus singula iuxta genus suum</span> <span class="verse"><a name="30">30</a>migale et cameleon et stelio ac lacerta et talpa</span> <span class="verse"><a name="31">31</a>omnia haec inmunda sunt qui tetigerit morticina eorum inmundus erit usque ad vesperum</span> <span class="verse"><a name="32">32</a>et super quod ceciderit quicquam de morticinis eorum polluetur tam vas ligneum et vestimentum quam pelles et cilicia et in quocumque fit opus tinguentur aqua et polluta erunt usque ad vesperum et sic postea mundabuntur</span> <span class="verse"><a name="33">33</a>vas autem fictile in quo horum quicquam intro ceciderit polluetur et idcirco frangendum est</span> <span class="verse"><a name="34">34</a>omnis cibus quem comeditis si fusa fuerit super eum aqua inmundus erit et omne liquens quod bibitur de universo vase inmundum erit</span> <span class="verse"><a name="35">35</a>et quicquid de morticinis istiusmodi ceciderit super illud inmundum erit sive clibani sive cytropodes destruentur et inmundi erunt</span> <span class="verse"><a name="36">36</a>fontes vero et cisternae et omnis aquarum congregatio munda erit qui morticinum eorum tetigerit polluetur</span> <span class="verse"><a name="37">37</a>si ceciderint super sementem non polluent eam</span> <span class="verse"><a name="38">38</a>sin autem quispiam aqua sementem perfuderit et postea morticinis tacta fuerit ilico polluetur</span> <span class="verse"><a name="39">39</a>si mortuum fuerit animal quod licet vobis comedere qui cadaver eius tetigerit inmundus erit usque ad vesperum</span> <span class="verse"><a name="40">40</a>et qui comederit ex eo quippiam sive portaverit lavabit vestimenta sua et inmundus erit usque ad vesperum</span> <span class="verse"><a name="41">41</a>omne quod reptat super terram abominabile erit nec adsumetur in cibum</span> <span class="verse"><a name="42">42</a>quicquid super pectus quadrupes graditur et multos habet pedes sive per humum trahitur non comedetis quia abominabile est</span> <span class="verse"><a name="43">43</a>nolite contaminare animas vestras nec tangatis quicquam eorum ne inmundi sitis</span> <span class="verse"><a name="44">44</a>ego enim sum Dominus Deus vester sancti estote quoniam et ego sanctus sum ne polluatis animas vestras in omni reptili quod movetur super terram</span> <span class="verse"><a name="45">45</a>ego sum Dominus qui eduxi vos de terra Aegypti ut essem vobis in Deum sancti eritis quia et ego sanctus sum</span> <span class="verse"><a name="46">46</a>ista est lex animantium et volucrum et omnis animae viventis quae movetur in aqua et reptat in terra</span> <span class="verse"><a name="47">47</a>ut differentias noveritis mundi et inmundi et sciatis quid comedere et quid respuere debeatis</span> </p></div</div></div></body></html>