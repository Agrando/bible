<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/lev/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/lev">Leviticus</a> &gt <strong>Chapter 2</strong></div><p><span class="verse"><a name="1">1</a>anima cum obtulerit oblationem sacrificii Domino simila erit eius oblatio fundetque super eam oleum et ponet tus</span> <span class="verse"><a name="2">2</a>ac deferet ad filios Aaron sacerdotes quorum unus tollet pugillum plenum similae et olei ac totum tus et ponet memoriale super altare in odorem suavissimum Domino</span> <span class="verse"><a name="3">3</a>quod autem reliquum fuerit de sacrificio erit Aaron et filiorum eius sanctum sanctorum de oblationibus Domini</span> <span class="verse"><a name="4">4</a>cum autem obtuleris sacrificium coctum in clibano de simila panes scilicet absque fermento conspersos oleo et lagana azyma oleo lita</span> <span class="verse"><a name="5">5</a>si oblatio tua fuerit de sartagine similae conspersae oleo et absque fermento</span> <span class="verse"><a name="6">6</a>divides eam minutatim et fundes supra oleum</span> <span class="verse"><a name="7">7</a>sin autem de craticula sacrificium aeque simila oleo conspergetur</span> <span class="verse"><a name="8">8</a>quam offeres Domino tradens manibus sacerdotis</span> <span class="verse"><a name="9">9</a>qui cum obtulerit eam tollet memoriale de sacrificio et adolebit super altare in odorem suavitatis Domino</span> <span class="verse"><a name="10">10</a>quicquid autem reliquum est erit Aaron et filiorum eius sanctum sanctorum de oblationibus Domini</span> <span class="verse"><a name="11">11</a>omnis oblatio quae offertur Domino absque fermento fiet nec quicquam fermenti ac mellis adolebitur in sacrificio Domini</span> <span class="verse"><a name="12">12</a>primitias tantum eorum offeretis et munera super altare vero non ponentur in odorem suavitatis</span> <span class="verse"><a name="13">13</a>quicquid obtuleris sacrificii sale condies nec auferes sal foederis Dei tui de sacrificio tuo in omni oblatione offeres sal</span> <span class="verse"><a name="14">14</a>sin autem obtuleris munus primarum frugum tuarum Domino de spicis adhuc virentibus torres eas igni et confringes in morem farris et sic offeres primitias tuas Domino</span> <span class="verse"><a name="15">15</a>fundens supra oleum et tus inponens quia oblatio Domini est</span> <span class="verse"><a name="16">16</a>de qua adolebit sacerdos in memoriam muneris partem farris fracti et olei ac totum tus</span> </p></div</div></div></body></html>