<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/lev/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/lev">Leviticus</a> &gt <strong>Chapter 25</strong></div><p><span class="verse"><a name="1">1</a>locutusque est Dominus ad Mosen in monte Sinai dicens</span> <span class="verse"><a name="2">2</a>loquere filiis Israhel et dices ad eos quando ingressi fueritis terram quam ego dabo vobis sabbatizet sabbatum Domini</span> <span class="verse"><a name="3">3</a>sex annis seres agrum tuum et sex annis putabis vineam tuam colligesque fructus eius</span> <span class="verse"><a name="4">4</a>septimo autem anno sabbatum erit terrae requietionis Domini agrum non seres et vineam non putabis</span> <span class="verse"><a name="5">5</a>quae sponte gignit humus non metes et uvas primitiarum tuarum non colliges quasi vindemiam annus enim requietionis terrae est</span> <span class="verse"><a name="6">6</a>sed erunt vobis in cibum tibi et servo tuo ancillae et mercennario tuo et advenae qui peregrinantur apud te</span> <span class="verse"><a name="7">7</a>iumentis tuis et pecoribus omnia quae nascuntur praebebunt cibum</span> <span class="verse"><a name="8">8</a>numerabis quoque tibi septem ebdomades annorum id est septem septies quae simul faciunt annos quadraginta novem</span> <span class="verse"><a name="9">9</a>et clanges bucina mense septimo decima die mensis propitiationis tempore in universa terra vestra</span> <span class="verse"><a name="10">10</a>sanctificabisque annum quinquagesimum et vocabis remissionem cunctis habitatoribus terrae tuae ipse est enim iobeleus revertetur homo ad possessionem suam et unusquisque rediet ad familiam pristinam</span> <span class="verse"><a name="11">11</a>quia iobeleus est et quinquagesimus annus non seretis neque metetis sponte in agro nascentia et primitias vindemiae non colligetis</span> <span class="verse"><a name="12">12</a>ob sanctificationem iobelei sed statim ablata comedetis</span> <span class="verse"><a name="13">13</a>anno iobelei redient omnes ad possessiones suas</span> <span class="verse"><a name="14">14</a>quando vendes quippiam civi tuo vel emes ab eo ne contristes fratrem tuum sed iuxta numerum annorum iobelei emes ab eo</span> <span class="verse"><a name="15">15</a>et iuxta supputationem frugum vendet tibi</span> <span class="verse"><a name="16">16</a>quanto plus anni remanserint post iobeleum tanto crescet et pretium et quanto minus temporis numeraveris tanto minoris et emptio constabit tempus enim frugum vendet tibi</span> <span class="verse"><a name="17">17</a>nolite adfligere contribules vestros sed timeat unusquisque Deum suum quia ego Dominus Deus vester</span> <span class="verse"><a name="18">18</a>facite praecepta mea et iudicia custodite et implete ea ut habitare possitis in terra absque ullo pavore</span> <span class="verse"><a name="19">19</a>et gignat vobis humus fructus suos quibus vescamini usque ad saturitatem nullius impetum formidantes</span> <span class="verse"><a name="20">20</a>quod si dixeritis quid comedemus anno septimo si non seruerimus neque collegerimus fruges nostras</span> <span class="verse"><a name="21">21</a>dabo benedictionem meam vobis anno sexto et faciet fructus trium annorum</span> <span class="verse"><a name="22">22</a>seretisque anno octavo et comedetis veteres fruges usque ad nonum annum donec nova nascantur edetis vetera</span> <span class="verse"><a name="23">23</a>terra quoque non veniet in perpetuum quia mea est et vos advenae et coloni mei estis</span> <span class="verse"><a name="24">24</a>unde cuncta regio possessionis vestrae sub redemptionis condicione vendetur</span> <span class="verse"><a name="25">25</a>si adtenuatus frater tuus vendiderit possessiunculam suam et voluerit propinquus eius potest redimere quod ille vendiderat</span> <span class="verse"><a name="26">26</a>sin autem non habuerit proximum et ipse pretium ad redimendum potuerit invenire</span> <span class="verse"><a name="27">27</a>conputabuntur fructus ex eo tempore quo vendidit et quod reliquum est reddet emptori sicque recipiet possessionem suam</span> <span class="verse"><a name="28">28</a>quod si non invenerit manus eius ut reddat pretium habebit emptor quod emerat usque ad annum iobeleum in ipso enim omnis venditio redit ad dominum et ad possessorem pristinum</span> <span class="verse"><a name="29">29</a>qui vendiderit domum intra urbis muros habebit licentiam redimendi donec unus impleatur annus</span> <span class="verse"><a name="30">30</a>si non redemerit et anni circulus fuerit evolutus emptor possidebit eam et posteri eius in perpetuum et redimi non poterit etiam in iobeleo</span> <span class="verse"><a name="31">31</a>sin autem in villa fuerit domus quae muros non habet agrorum iure vendetur si ante redempta non fuerit in iobeleo revertetur ad dominum</span> <span class="verse"><a name="32">32</a>aedes Levitarum quae in urbibus sunt semper possunt redimi</span> <span class="verse"><a name="33">33</a>si redemptae non fuerint in iobeleo revertentur ad dominos quia domus urbium leviticarum pro possessionibus sunt inter filios Israhel</span> <span class="verse"><a name="34">34</a>suburbana autem eorum non venient quia possessio sempiterna est</span> <span class="verse"><a name="35">35</a>si adtenuatus fuerit frater tuus et infirmus manu et susceperis eum quasi advenam et peregrinum et vixerit tecum</span> <span class="verse"><a name="36">36</a>ne accipias usuras ab eo nec amplius quam dedisti time Deum tuum ut vivere possit frater tuus apud te</span> <span class="verse"><a name="37">37</a>pecuniam tuam non dabis ei ad usuram et frugum superabundantiam non exiges</span> <span class="verse"><a name="38">38</a>ego Dominus Deus vester qui eduxi vos de terra Aegypti ut darem vobis terram Chanaan et essem vester Deus</span> <span class="verse"><a name="39">39</a>si paupertate conpulsus vendiderit se tibi frater tuus non eum opprimes servitute famulorum</span> <span class="verse"><a name="40">40</a>sed quasi mercennarius et colonus erit usque ad annum iobeleum operabitur apud te</span> <span class="verse"><a name="41">41</a>et postea egredietur cum liberis suis et revertetur ad cognationem et ad possessionem patrum suorum</span> <span class="verse"><a name="42">42</a>mei enim servi sunt et ego eduxi eos de terra Aegypti non venient condicione servorum</span> <span class="verse"><a name="43">43</a>ne adfligas eum per potentiam sed metuito Deum tuum</span> <span class="verse"><a name="44">44</a>servus et ancilla sint vobis de nationibus quae in circuitu vestro sunt</span> <span class="verse"><a name="45">45</a>et de advenis qui peregrinantur apud vos vel qui ex his nati fuerint in terra vestra hos habebitis famulos</span> <span class="verse"><a name="46">46</a>et hereditario iure transmittetis ad posteros ac possidebitis in aeternum fratres autem vestros filios Israhel ne opprimatis per potentiam</span> <span class="verse"><a name="47">47</a>si invaluerit apud vos manus advenae atque peregrini et adtenuatus frater tuus vendiderit se ei aut cuiquam de stirpe eius</span> <span class="verse"><a name="48">48</a>post venditionem potest redimi qui voluerit ex fratribus suis redimet eum</span> <span class="verse"><a name="49">49</a>et patruus et patruelis et consanguineus et adfinis sin autem et ipse potuerit redimet se</span> <span class="verse"><a name="50">50</a>supputatis dumtaxat annis a tempore venditionis suae usque ad annum iobeleum et pecunia qua venditus fuerat iuxta annorum numerum et rationem mercennarii supputata</span> <span class="verse"><a name="51">51</a>si plures fuerint anni qui remanent usque ad iobeleum secundum hos reddet et pretium</span> <span class="verse"><a name="52">52</a>si pauci ponet rationem cum eo iuxta annorum numerum et reddet emptori quod reliquum est annorum</span> <span class="verse"><a name="53">53</a>quibus ante servivit mercedibus inputatis non adfliget eum violenter in conspectu tuo</span> <span class="verse"><a name="54">54</a>quod si per haec redimi non potuerit anno iobeleo egredietur cum liberis suis</span> <span class="verse"><a name="55">55</a>mei sunt enim servi filii Israhel quos eduxi de terra Aegypti</span> </p></div</div></div></body></html>