<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/gal/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/gal">Galatians</a> &gt <strong>Chapter 1</strong></div><p><span class="verse"><a name="1">1</a>Paulus apostolus non ab hominibus neque per hominem sed per Iesum Christum et Deum Patrem qui suscitavit eum a mortuis</span> <span class="verse"><a name="2">2</a>et qui mecum sunt omnes fratres ecclesiis Galatiae</span> <span class="verse"><a name="3">3</a>gratia vobis et pax a Deo Patre et Domino nostro Iesu Christo</span> <span class="verse"><a name="4">4</a>qui dedit semet ipsum pro peccatis nostris ut eriperet nos de praesenti saeculo nequam secundum voluntatem Dei et Patris nostri</span> <span class="verse"><a name="5">5</a>cui est gloria in saecula saeculorum amen</span> <span class="verse"><a name="6">6</a>miror quod sic tam cito transferimini ab eo qui vos vocavit in gratiam Christi in aliud evangelium</span> <span class="verse"><a name="7">7</a>quod non est aliud nisi sunt aliqui qui vos conturbant et volunt convertere evangelium Christi</span> <span class="verse"><a name="8">8</a>sed licet nos aut angelus de caelo evangelizet vobis praeterquam quod evangelizavimus vobis anathema sit</span> <span class="verse"><a name="9">9</a>sicut praediximus et nunc iterum dico si quis vobis evangelizaverit praeter id quod accepistis anathema sit</span> <span class="verse"><a name="10">10</a>modo enim hominibus suadeo aut Deo aut quaero hominibus placere si adhuc hominibus placerem Christi servus non essem</span> <span class="verse"><a name="11">11</a>notum enim vobis facio fratres evangelium quod evangelizatum est a me quia non est secundum hominem</span> <span class="verse"><a name="12">12</a>neque enim ego ab homine accepi illud neque didici sed per revelationem Iesu Christi</span> <span class="verse"><a name="13">13</a>audistis enim conversationem meam aliquando in iudaismo quoniam supra modum persequebar ecclesiam Dei et expugnabam illam</span> <span class="verse"><a name="14">14</a>et proficiebam in iudaismo supra multos coetaneos in genere meo abundantius aemulator existens paternarum mearum traditionum</span> <span class="verse"><a name="15">15</a>cum autem placuit ei qui me segregavit de utero matris meae et vocavit per gratiam suam</span> <span class="verse"><a name="16">16</a>ut revelaret Filium suum in me ut evangelizarem illum in gentibus continuo non adquievi carni et sanguini</span> <span class="verse"><a name="17">17</a>neque veni Hierosolyma ad antecessores meos apostolos sed abii in Arabiam et iterum reversus sum Damascum</span> <span class="verse"><a name="18">18</a>deinde post annos tres veni Hierosolyma videre Petrum et mansi apud eum diebus quindecim</span> <span class="verse"><a name="19">19</a>alium autem apostolorum vidi neminem nisi Iacobum fratrem Domini</span> <span class="verse"><a name="20">20</a>quae autem scribo vobis ecce coram Deo quia non mentior</span> <span class="verse"><a name="21">21</a>deinde veni in partes Syriae et Ciliciae</span> <span class="verse"><a name="22">22</a>eram autem ignotus facie ecclesiis Iudaeae quae erant in Christo</span> <span class="verse"><a name="23">23</a>tantum autem auditum habebant quoniam qui persequebatur nos aliquando nunc evangelizat fidem quam aliquando expugnabat</span> <span class="verse"><a name="24">24</a>et in me clarificabant Deum</span> </p></div</div></div></body></html>