<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/gal/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/gal">Galatians</a> &gt <strong>Chapter 5</strong></div><p><span class="verse"><a name="1">1</a>state et nolite iterum iugo servitutis contineri</span> <span class="verse"><a name="2">2</a>ecce ego Paulus dico vobis quoniam si circumcidamini Christus vobis nihil proderit</span> <span class="verse"><a name="3">3</a>testificor autem rursum omni homini circumcidenti se quoniam debitor est universae legis faciendae</span> <span class="verse"><a name="4">4</a>evacuati estis a Christo qui in lege iustificamini a gratia excidistis</span> <span class="verse"><a name="5">5</a>nos enim spiritu ex fide spem iustitiae expectamus</span> <span class="verse"><a name="6">6</a>nam in Christo Iesu neque circumcisio aliquid valet neque praeputium sed fides quae per caritatem operatur</span> <span class="verse"><a name="7">7</a>currebatis bene quis vos inpedivit veritati non oboedire</span> <span class="verse"><a name="8">8</a>persuasio non est ex eo qui vocat vos</span> <span class="verse"><a name="9">9</a>modicum fermentum totam massam corrumpit</span> <span class="verse"><a name="10">10</a>ego confido in vobis in Domino quod nihil aliud sapietis qui autem conturbat vos portabit iudicium quicumque est ille</span> <span class="verse"><a name="11">11</a>ego autem fratres si circumcisionem adhuc praedico quid adhuc persecutionem patior ergo evacuatum est scandalum crucis</span> <span class="verse"><a name="12">12</a>utinam et abscidantur qui vos conturbant</span> <span class="verse"><a name="13">13</a>vos enim in libertatem vocati estis fratres tantum ne libertatem in occasionem detis carnis sed per caritatem servite invicem</span> <span class="verse"><a name="14">14</a>omnis enim lex in uno sermone impletur diliges proximum tuum sicut te ipsum</span> <span class="verse"><a name="15">15</a>quod si invicem mordetis et comeditis videte ne ab invicem consumamini</span> <span class="verse"><a name="16">16</a>dico autem spiritu ambulate et desiderium carnis non perficietis</span> <span class="verse"><a name="17">17</a>caro enim concupiscit adversus spiritum spiritus autem adversus carnem haec enim invicem adversantur ut non quaecumque vultis illa faciatis</span> <span class="verse"><a name="18">18</a>quod si spiritu ducimini non estis sub lege</span> <span class="verse"><a name="19">19</a>manifesta autem sunt opera carnis quae sunt fornicatio inmunditia luxuria</span> <span class="verse"><a name="20">20</a>idolorum servitus veneficia inimicitiae contentiones aemulationes irae rixae dissensiones sectae</span> <span class="verse"><a name="21">21</a>invidiae homicidia ebrietates comesationes et his similia quae praedico vobis sicut praedixi quoniam qui talia agunt regnum Dei non consequentur</span> <span class="verse"><a name="22">22</a>fructus autem Spiritus est caritas gaudium pax longanimitas bonitas benignitas</span> <span class="verse"><a name="23">23</a>fides modestia continentia adversus huiusmodi non est lex</span> <span class="verse"><a name="24">24</a>qui autem sunt Christi carnem crucifixerunt cum vitiis et concupiscentiis</span> <span class="verse"><a name="25">25</a>si vivimus spiritu spiritu et ambulemus</span> <span class="verse"><a name="26">26</a>non efficiamur inanis gloriae cupidi invicem provocantes invicem invidentes</span> </p></div</div></div></body></html>