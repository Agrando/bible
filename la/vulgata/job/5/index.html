<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 5</strong></div><p><span class="verse"><a name="1">1</a>voca ergo si est qui tibi respondeat et ad aliquem sanctorum convertere</span> <span class="verse"><a name="2">2</a>vere stultum interficit iracundia et parvulum occidit invidia</span> <span class="verse"><a name="3">3</a>ego vidi stultum firma radice et maledixi pulchritudini eius statim</span> <span class="verse"><a name="4">4</a>longe fient filii eius a salute et conterentur in porta et non erit qui eruat</span> <span class="verse"><a name="5">5</a>cuius messem famelicus comedet et ipsum rapiet armatus et ebibent sitientes divitias eius</span> <span class="verse"><a name="6">6</a>nihil in terra sine causa fit et de humo non orietur dolor</span> <span class="verse"><a name="7">7</a>homo ad laborem nascitur et avis ad volatum</span> <span class="verse"><a name="8">8</a>quam ob rem ego deprecabor Dominum et ad Deum ponam eloquium meum</span> <span class="verse"><a name="9">9</a>qui facit magna et inscrutabilia et mirabilia absque numero</span> <span class="verse"><a name="10">10</a>qui dat pluviam super faciem terrae et inrigat aquis universa</span> <span class="verse"><a name="11">11</a>qui ponit humiles in sublimi et maerentes erigit sospitate</span> <span class="verse"><a name="12">12</a>qui dissipat cogitationes malignorum ne possint implere manus eorum quod coeperant</span> <span class="verse"><a name="13">13</a>qui adprehendit sapientes in astutia eorum et consilium pravorum dissipat</span> <span class="verse"><a name="14">14</a>per diem incurrent tenebras et quasi in nocte sic palpabunt in meridie</span> <span class="verse"><a name="15">15</a>porro salvum faciet a gladio oris eorum et de manu violenti pauperem</span> <span class="verse"><a name="16">16</a>et erit egeno spes iniquitas autem contrahet os suum</span> <span class="verse"><a name="17">17</a>beatus homo qui corripitur a Domino increpationem ergo Domini ne reprobes</span> <span class="verse"><a name="18">18</a>quia ipse vulnerat et medetur percutit et manus eius sanabunt</span> <span class="verse"><a name="19">19</a>in sex tribulationibus liberabit te et in septima non tanget te malum</span> <span class="verse"><a name="20">20</a>in fame eruet te de morte et in bello de manu gladii</span> <span class="verse"><a name="21">21</a>a flagello linguae absconderis et non timebis calamitatem cum venerit</span> <span class="verse"><a name="22">22</a>in vastitate et fame ridebis et bestiam terrae non formidabis</span> <span class="verse"><a name="23">23</a>sed cum lapidibus regionum pactum tuum et bestiae terrae pacificae erunt tibi</span> <span class="verse"><a name="24">24</a>et scies quod pacem habeat tabernaculum tuum et visitans speciem tuam non peccabis</span> <span class="verse"><a name="25">25</a>scies quoque quoniam multiplex erit semen tuum et progenies tua quasi herba terrae</span> <span class="verse"><a name="26">26</a>ingredieris in abundantia sepulchrum sicut infertur acervus in tempore suo</span> <span class="verse"><a name="27">27</a>ecce hoc ut investigavimus ita est quod auditum mente pertracta</span> </p></div</div></div></body></html>