<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 6</strong></div><p><span class="verse"><a name="1">1</a>respondens autem Iob dixit</span> <span class="verse"><a name="2">2</a>utinam adpenderentur peccata mea quibus iram merui et calamitas quam patior in statera</span> <span class="verse"><a name="3">3</a>quasi harena maris haec gravior appareret unde et verba mea dolore sunt plena</span> <span class="verse"><a name="4">4</a>quia sagittae Domini in me sunt quarum indignatio ebibit spiritum meum et terrores Domini militant contra me</span> <span class="verse"><a name="5">5</a>numquid rugiet onager cum habuerit herbam aut mugiet bos cum ante praesepe plenum steterit</span> <span class="verse"><a name="6">6</a>aut poterit comedi insulsum quod non est sale conditum aut potest aliquis gustare quod gustatum adfert mortem</span> <span class="verse"><a name="7">7</a>quae prius tangere nolebat anima mea nunc prae angustia cibi mei sunt</span> <span class="verse"><a name="8">8</a>quis det ut veniat petitio mea et quod expecto tribuat mihi Deus</span> <span class="verse"><a name="9">9</a>et qui coepit ipse me conterat solvat manum suam et succidat me</span> <span class="verse"><a name="10">10</a>et haec mihi sit consolatio ut adfligens me dolore non parcat nec contradicam sermonibus Sancti</span> <span class="verse"><a name="11">11</a>quae est enim fortitudo mea ut sustineam aut quis finis meus ut patienter agam</span> <span class="verse"><a name="12">12</a>nec fortitudo lapidum fortitudo mea nec caro mea aerea est</span> <span class="verse"><a name="13">13</a>ecce non est auxilium mihi in me et necessarii quoque mei recesserunt a me</span> <span class="verse"><a name="14">14</a>qui tollit ab amico suo misericordiam timorem Domini derelinquit</span> <span class="verse"><a name="15">15</a>fratres mei praeterierunt me sicut torrens qui raptim transit in convallibus</span> <span class="verse"><a name="16">16</a>qui timent pruinam inruet super eos nix</span> <span class="verse"><a name="17">17</a>tempore quo fuerint dissipati peribunt et ut incaluerit solventur de loco suo</span> <span class="verse"><a name="18">18</a>involutae sunt semitae gressuum eorum ambulabunt in vacuum et peribunt</span> <span class="verse"><a name="19">19</a>considerate semitas Theman itinera Saba et expectate paulisper</span> <span class="verse"><a name="20">20</a>confusi sunt quia speravi venerunt quoque usque ad me et pudore cooperti sunt</span> <span class="verse"><a name="21">21</a>nunc venistis et modo videntes plagam meam timetis</span> <span class="verse"><a name="22">22</a>numquid dixi adferte mihi et de substantia vestra donate mihi</span> <span class="verse"><a name="23">23</a>vel liberate me de manu hostis et de manu robustorum eruite me</span> <span class="verse"><a name="24">24</a>docete me et ego tacebo et si quid forte ignoravi instruite me</span> <span class="verse"><a name="25">25</a>quare detraxistis sermonibus veritatis cum e vobis nullus sit qui possit arguere</span> <span class="verse"><a name="26">26</a>ad increpandum tantum eloquia concinnatis et in ventum verba profertis</span> <span class="verse"><a name="27">27</a>super pupillum inruitis et subvertere nitimini amicum vestrum</span> <span class="verse"><a name="28">28</a>verumtamen quod coepistis explete praebete aurem et videte an mentiar</span> <span class="verse"><a name="29">29</a>respondete obsecro absque contentione et loquentes id quod iustum est iudicate</span> <span class="verse"><a name="30">30</a>et non invenietis in lingua mea iniquitatem nec in faucibus meis stultitia personabit</span> </p></div</div></div></body></html>