<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 23</strong></div><p><span class="verse"><a name="1">1</a>respondens autem Iob dixit</span> <span class="verse"><a name="2">2</a>nunc quoque in amaritudine est sermo meus et manus plagae meae adgravata est super gemitum meum</span> <span class="verse"><a name="3">3</a>quis mihi tribuat ut cognoscam et inveniam illum et veniam usque ad solium eius</span> <span class="verse"><a name="4">4</a>ponam coram eo iudicium et os meum replebo increpationibus</span> <span class="verse"><a name="5">5</a>ut sciam verba quae mihi respondeat et intellegam quid loquatur mihi</span> <span class="verse"><a name="6">6</a>nolo multa fortitudine contendat mecum nec magnitudinis suae mole me premat</span> <span class="verse"><a name="7">7</a>proponat aequitatem contra me et perveniat ad victoriam iudicium meum</span> <span class="verse"><a name="8">8</a>si ad orientem iero non apparet si ad occidentem non intellegam eum</span> <span class="verse"><a name="9">9</a>si ad sinistram quid agat non adprehendam eum si me vertam ad dextram non videbo illum</span> <span class="verse"><a name="10">10</a>ipse vero scit viam meam et probavit me quasi aurum quod per ignem transit</span> <span class="verse"><a name="11">11</a>vestigia eius secutus est pes meus viam eius custodivi et non declinavi ex ea</span> <span class="verse"><a name="12">12</a>a mandatis labiorum eius non recessi et in sinu meo abscondi verba oris eius</span> <span class="verse"><a name="13">13</a>ipse enim solus est et nemo avertere potest cogitationem eius et anima eius quodcumque voluerit hoc facit</span> <span class="verse"><a name="14">14</a>cum expleverit in me voluntatem suam et alia multa similia praesto sunt ei</span> <span class="verse"><a name="15">15</a>et idcirco a facie eius turbatus sum et considerans eum timore sollicitor</span> <span class="verse"><a name="16">16</a>Deus mollivit cor meum et Omnipotens conturbavit me</span> <span class="verse"><a name="17">17</a>non enim perii propter inminentes tenebras nec faciem meam operuit caligo</span> </p></div</div></div></body></html>