<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 26</strong></div><p><span class="verse"><a name="1">1</a>respondens autem Iob dixit</span> <span class="verse"><a name="2">2</a>cuius adiutor es numquid inbecilli et sustentas brachium eius qui non est fortis</span> <span class="verse"><a name="3">3</a>cui dedisti consilium forsitan illi qui non habet sapientiam et prudentiam tuam ostendisti plurimam</span> <span class="verse"><a name="4">4</a>quem docere voluisti nonne eum qui fecit spiramen tuum</span> <span class="verse"><a name="5">5</a>ecce gigantes gemunt sub aquis et qui habitant cum eis</span> <span class="verse"><a name="6">6</a>nudus est inferus coram illo et nullum est operimentum perditioni</span> <span class="verse"><a name="7">7</a>qui extendit aquilonem super vacuum et adpendit terram super nihili</span> <span class="verse"><a name="8">8</a>qui ligat aquas in nubibus suis ut non erumpant pariter deorsum</span> <span class="verse"><a name="9">9</a>qui tenet vultum solii sui et expandit super illud nebulam suam</span> <span class="verse"><a name="10">10</a>terminum circumdedit aquis usque dum finiantur lux et tenebrae</span> <span class="verse"><a name="11">11</a>columnae caeli contremescunt et pavent ad nutum eius</span> <span class="verse"><a name="12">12</a>in fortitudine illius repente maria congregata sunt et prudentia eius percussit superbum</span> <span class="verse"><a name="13">13</a>spiritus eius ornavit caelos et obsetricante manu eius eductus est coluber tortuosus</span> <span class="verse"><a name="14">14</a>ecce haec ex parte dicta sunt viarum eius et cum vix parvam stillam sermonis eius audierimus quis poterit tonitruum magnitudinis illius intueri</span> </p></div</div></div></body></html>