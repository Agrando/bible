<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 10</strong></div><p><span class="verse"><a name="1">1</a>taedet animam meam vitae meae dimittam adversum me eloquium meum loquar in amaritudine animae meae</span> <span class="verse"><a name="2">2</a>dicam Deo noli me condemnare indica mihi cur me ita iudices</span> <span class="verse"><a name="3">3</a>numquid bonum tibi videtur si calumnieris et opprimas me opus manuum tuarum et consilium impiorum adiuves</span> <span class="verse"><a name="4">4</a>numquid oculi carnei tibi sunt aut sicut videt homo et tu videbis</span> <span class="verse"><a name="5">5</a>numquid sicut dies hominis dies tui et anni tui sicut humana sunt tempora</span> <span class="verse"><a name="6">6</a>ut quaeras iniquitatem meam et peccatum meum scruteris</span> <span class="verse"><a name="7">7</a>et scias quia nihil impium fecerim cum sit nemo qui de manu tua possit eruere</span> <span class="verse"><a name="8">8</a>manus tuae plasmaverunt me et fecerunt me totum in circuitu et sic repente praecipitas me</span> <span class="verse"><a name="9">9</a>memento quaeso quod sicut lutum feceris me et in pulverem reduces me</span> <span class="verse"><a name="10">10</a>nonne sicut lac mulsisti me et sicut caseum me coagulasti</span> <span class="verse"><a name="11">11</a>pelle et carnibus vestisti me et ossibus et nervis conpegisti me</span> <span class="verse"><a name="12">12</a>vitam et misericordiam tribuisti mihi et visitatio tua custodivit spiritum meum</span> <span class="verse"><a name="13">13</a>licet haec celes in corde tuo tamen scio quia universorum memineris</span> <span class="verse"><a name="14">14</a>si peccavi et ad horam pepercisti mihi cur ab iniquitate mea mundum me esse non pateris</span> <span class="verse"><a name="15">15</a>et si impius fuero vae mihi est et si iustus non levabo caput saturatus adflictione et miseria</span> <span class="verse"><a name="16">16</a>et propter superbiam quasi leaenam capies me reversusque mirabiliter me crucias</span> <span class="verse"><a name="17">17</a>instauras testes tuos contra me et multiplicas iram tuam adversum me et poenae militant in me</span> <span class="verse"><a name="18">18</a>quare de vulva eduxisti me qui utinam consumptus essem ne oculus me videret</span> <span class="verse"><a name="19">19</a>fuissem quasi qui non essem de utero translatus ad tumulum</span> <span class="verse"><a name="20">20</a>numquid non paucitas dierum meorum finietur brevi dimitte ergo me ut plangam paululum dolorem meum</span> <span class="verse"><a name="21">21</a>antequam vadam et non revertar ad terram tenebrosam et opertam mortis caligine</span> <span class="verse"><a name="22">22</a>terram miseriae et tenebrarum ubi umbra mortis et nullus ordo et sempiternus horror inhabitans</span> </p></div</div></div></body></html>