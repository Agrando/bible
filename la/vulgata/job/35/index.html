<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 35</strong></div><p><span class="verse"><a name="1">1</a>igitur Heliu haec rursum locutus est</span> <span class="verse"><a name="2">2</a>numquid aequa tibi videtur tua cogitatio ut diceres iustior Deo sum</span> <span class="verse"><a name="3">3</a>dixisti enim non tibi placet quod rectum est vel quid tibi proderit si ego peccavero</span> <span class="verse"><a name="4">4</a>itaque ego respondebo sermonibus tuis et amicis tuis tecum</span> <span class="verse"><a name="5">5</a>suspice caelum et intuere et contemplare aethera quod altior te sit</span> <span class="verse"><a name="6">6</a>si peccaveris quid ei nocebis et si multiplicatae fuerint iniquitates tuae quid facies contra eum</span> <span class="verse"><a name="7">7</a>porro si iuste egeris quid donabis ei aut quid de manu tua accipiet</span> <span class="verse"><a name="8">8</a>homini qui similis tui est nocebit impietas tua et filium hominis adiuvabit iustitia tua</span> <span class="verse"><a name="9">9</a>propter multitudinem calumniatorum clamabunt et heiulabunt propter vim brachii tyrannorum</span> <span class="verse"><a name="10">10</a>et non dixit ubi est Deus qui fecit me qui dedit carmina in nocte</span> <span class="verse"><a name="11">11</a>qui docet nos super iumenta terrae et super volucres caeli erudit nos</span> <span class="verse"><a name="12">12</a>ibi clamabunt et non exaudiet propter superbiam malorum</span> <span class="verse"><a name="13">13</a>non ergo frustra audiet Deus et Omnipotens singulorum causas intuebitur</span> <span class="verse"><a name="14">14</a>etiam cum dixeris non considerat iudicare coram eo et expecta eum</span> <span class="verse"><a name="15">15</a>nunc enim non infert furorem suum nec ulciscitur scelus valde</span> <span class="verse"><a name="16">16</a>ergo Iob frustra aperit os suum et absque scientia verba multiplicat</span> </p></div</div></div></body></html>