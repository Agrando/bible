<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 27</strong></div><p><span class="verse"><a name="1">1</a>addidit quoque Iob adsumens parabolam suam et dixit</span> <span class="verse"><a name="2">2</a>vivit Deus qui abstulit iudicium meum et Omnipotens qui ad amaritudinem adduxit animam meam</span> <span class="verse"><a name="3">3</a>quia donec superest halitus in me et spiritus Dei in naribus meis</span> <span class="verse"><a name="4">4</a>non loquentur labia mea iniquitatem nec lingua mea meditabitur mendacium</span> <span class="verse"><a name="5">5</a>absit a me ut iustos vos esse iudicem donec deficiam non recedam ab innocentia mea</span> <span class="verse"><a name="6">6</a>iustificationem meam quam coepi tenere non deseram nec enim reprehendit me cor meum in omni vita mea</span> <span class="verse"><a name="7">7</a>sit ut impius inimicus meus et adversarius meus quasi iniquus</span> <span class="verse"><a name="8">8</a>quae enim spes est hypocritae si avare rapiat et non liberet Deus animam eius</span> <span class="verse"><a name="9">9</a>numquid clamorem eius Deus audiet cum venerit super illum angustia</span> <span class="verse"><a name="10">10</a>aut poterit in Omnipotente delectari et invocare Deum in omni tempore</span> <span class="verse"><a name="11">11</a>docebo vos per manum Dei quae Omnipotens habeat nec abscondam</span> <span class="verse"><a name="12">12</a>ecce vos omnes nostis et quid sine causa vana loquimini</span> <span class="verse"><a name="13">13</a>haec est pars hominis impii apud Deum et hereditas violentorum quam ab Omnipotente suscipient</span> <span class="verse"><a name="14">14</a>si multiplicati fuerint filii eius in gladio erunt et nepotes eius non saturabuntur pane</span> <span class="verse"><a name="15">15</a>qui reliqui fuerint ex eo sepelientur in interitu et viduae illius non plorabunt</span> <span class="verse"><a name="16">16</a>si conportaverit quasi terram argentum et sicut lutum praeparaverit vestimenta</span> <span class="verse"><a name="17">17</a>praeparabit quidem sed iustus vestietur illis et argentum innocens dividet</span> <span class="verse"><a name="18">18</a>aedificavit sicut tinea domum suam et sicut custos fecit umbraculum</span> <span class="verse"><a name="19">19</a>dives cum dormierit nihil secum auferet aperit oculos suos et nihil inveniet</span> <span class="verse"><a name="20">20</a>adprehendit eum quasi aqua inopia nocte opprimet eum tempestas</span> <span class="verse"><a name="21">21</a>tollet eum ventus urens et auferet et velut turbo rapiet eum de loco suo</span> <span class="verse"><a name="22">22</a>et mittet super eum et non parcet de manu eius fugiens fugiet</span> <span class="verse"><a name="23">23</a>stringet super eum manus suas et sibilabit super illum intuens locum eius</span> </p></div</div></div></body></html>