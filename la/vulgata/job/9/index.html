<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 9</strong></div><p><span class="verse"><a name="1">1</a>et respondens Iob ait</span> <span class="verse"><a name="2">2</a>vere scio quod ita sit et quod non iustificetur homo conpositus Deo</span> <span class="verse"><a name="3">3</a>si voluerit contendere cum eo non poterit ei respondere unum pro mille</span> <span class="verse"><a name="4">4</a>sapiens corde est et fortis robore quis restitit ei et pacem habuit</span> <span class="verse"><a name="5">5</a>qui transtulit montes et nescierunt hii quos subvertit in furore suo</span> <span class="verse"><a name="6">6</a>qui commovet terram de loco suo et columnae eius concutiuntur</span> <span class="verse"><a name="7">7</a>qui praecipit soli et non oritur et stellas claudit quasi sub signaculo</span> <span class="verse"><a name="8">8</a>qui extendit caelos solus et graditur super fluctus maris</span> <span class="verse"><a name="9">9</a>qui facit Arcturum et Oriona et Hyadas et interiora austri</span> <span class="verse"><a name="10">10</a>qui facit magna et inconprehensibilia et mirabilia quorum non est numerus</span> <span class="verse"><a name="11">11</a>si venerit ad me non videbo si abierit non intellegam eum</span> <span class="verse"><a name="12">12</a>si repente interroget quis respondebit ei vel quis dicere potest cur facis</span> <span class="verse"><a name="13">13</a>Deus cuius resistere irae nemo potest et sub quo curvantur qui portant orbem</span> <span class="verse"><a name="14">14</a>quantus ergo sum ego qui respondeam ei et loquar verbis meis cum eo</span> <span class="verse"><a name="15">15</a>qui etiam si habuero quippiam iustum non respondebo sed meum iudicem deprecabor</span> <span class="verse"><a name="16">16</a>et cum invocantem exaudierit me non credo quod audierit vocem meam</span> <span class="verse"><a name="17">17</a>in turbine enim conteret me et multiplicabit vulnera mea etiam sine causa</span> <span class="verse"><a name="18">18</a>non concedit requiescere spiritum meum et implet me amaritudinibus</span> <span class="verse"><a name="19">19</a>si fortitudo quaeritur robustissimus est si aequitas iudicii nemo pro me audet testimonium dicere</span> <span class="verse"><a name="20">20</a>si iustificare me voluero os meum condemnabit me si innocentem ostendere pravum me conprobabit</span> <span class="verse"><a name="21">21</a>etiam si simplex fuero hoc ipsum ignorabit anima mea et taedebit me vitae meae</span> <span class="verse"><a name="22">22</a>unum est quod locutus sum et innocentem et impium ipse consumit</span> <span class="verse"><a name="23">23</a>si flagellat occidat semel et non de poenis innocentum rideat</span> <span class="verse"><a name="24">24</a>terra data est in manu impii vultum iudicum eius operit quod si non ille est quis ergo est</span> <span class="verse"><a name="25">25</a>dies mei velociores fuerunt cursore fugerunt et non viderunt bonum</span> <span class="verse"><a name="26">26</a>pertransierunt quasi naves poma portantes sicut aquila volans ad escam</span> <span class="verse"><a name="27">27</a>cum dixero nequaquam ita loquar commuto faciem meam et dolore torqueor</span> <span class="verse"><a name="28">28</a>verebar omnia opera mea sciens quod non parceres delinquenti</span> <span class="verse"><a name="29">29</a>si autem et sic impius sum quare frustra laboravi</span> <span class="verse"><a name="30">30</a>si lotus fuero quasi aquis nivis et fulserint velut mundissimae manus meae</span> <span class="verse"><a name="31">31</a>tamen sordibus intingues me et abominabuntur me vestimenta mea</span> <span class="verse"><a name="32">32</a>neque enim viro qui similis mei est respondebo nec qui mecum in iudicio ex aequo possit audiri</span> <span class="verse"><a name="33">33</a>non est qui utrumque valeat arguere et ponere manum suam in ambobus</span> <span class="verse"><a name="34">34</a>auferat a me virgam suam et pavor eius non me terreat</span> <span class="verse"><a name="35">35</a>loquar et non timebo eum neque enim possum metuens respondere</span> </p></div</div></div></body></html>