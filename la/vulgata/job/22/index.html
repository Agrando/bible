<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 22</strong></div><p><span class="verse"><a name="1">1</a>respondens autem Eliphaz Themanites dixit</span> <span class="verse"><a name="2">2</a>numquid Deo conparari potest homo etiam cum perfectae fuerit scientiae</span> <span class="verse"><a name="3">3</a>quid prodest Deo si iustus fueris aut quid ei confers si inmaculata fuerit via tua</span> <span class="verse"><a name="4">4</a>numquid timens arguet te et veniet tecum in iudicium</span> <span class="verse"><a name="5">5</a>et non propter malitiam tuam plurimam et infinitas iniquitates tuas</span> <span class="verse"><a name="6">6</a>abstulisti enim pignus fratrum tuorum sine causa et nudos spoliasti vestibus</span> <span class="verse"><a name="7">7</a>aquam lasso non dedisti et esurienti subtraxisti panem</span> <span class="verse"><a name="8">8</a>in fortitudine brachii tui possidebas terram et potentissimus obtinebas eam</span> <span class="verse"><a name="9">9</a>viduas dimisisti vacuas et lacertos pupillorum comminuisti</span> <span class="verse"><a name="10">10</a>propterea circumdatus es laqueis et conturbat te formido subita</span> <span class="verse"><a name="11">11</a>et putabas te tenebras non visurum et impetu aquarum inundantium non oppressurum</span> <span class="verse"><a name="12">12</a>an cogitas quod Deus excelsior caelo et super stellarum vertices sublimetur</span> <span class="verse"><a name="13">13</a>et dicis quid enim novit Deus et quasi per caliginem iudicat</span> <span class="verse"><a name="14">14</a>nubes latibulum eius nec nostra considerat et circa cardines caeli perambulat</span> <span class="verse"><a name="15">15</a>numquid semitam saeculorum custodire cupis quam calcaverunt viri iniqui</span> <span class="verse"><a name="16">16</a>qui sublati sunt ante tempus suum et fluvius subvertit fundamentum eorum</span> <span class="verse"><a name="17">17</a>qui dicebant Deo recede a nobis et quasi nihil possit facere Omnipotens aestimabant eum</span> <span class="verse"><a name="18">18</a>cum ille implesset domos eorum bonis quorum sententia procul sit a me</span> <span class="verse"><a name="19">19</a>videbunt iusti et laetabuntur et innocens subsannabit eos</span> <span class="verse"><a name="20">20</a>nonne succisa est erectio eorum et reliquias eorum devoravit ignis</span> <span class="verse"><a name="21">21</a>adquiesce igitur ei et habeto pacem et per haec habebis fructus optimos</span> <span class="verse"><a name="22">22</a>suscipe ex ore illius legem et pone sermones eius in corde tuo</span> <span class="verse"><a name="23">23</a>si reversus fueris ad Omnipotentem aedificaberis et longe facies iniquitatem a tabernaculo tuo</span> <span class="verse"><a name="24">24</a>dabit pro terra silicem et pro silice torrentes aureos</span> <span class="verse"><a name="25">25</a>eritque Omnipotens contra hostes tuos et argentum coacervabitur tibi</span> <span class="verse"><a name="26">26</a>tunc super Omnipotentem deliciis afflues et elevabis ad Deum faciem tuam</span> <span class="verse"><a name="27">27</a>rogabis eum et exaudiet te et vota tua reddes</span> <span class="verse"><a name="28">28</a>decernes rem et veniet tibi et in viis tuis splendebit lumen</span> <span class="verse"><a name="29">29</a>qui enim humiliatus fuerit erit in gloria et qui inclinaverit oculos suos ipse salvabitur</span> <span class="verse"><a name="30">30</a>salvabitur innocens salvabitur autem munditia manuum suarum</span> </p></div</div></div></body></html>