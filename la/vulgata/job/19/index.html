<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 19</strong></div><p><span class="verse"><a name="1">1</a>respondens autem Iob dixit</span> <span class="verse"><a name="2">2</a>usquequo adfligitis animam meam et adteritis me sermonibus</span> <span class="verse"><a name="3">3</a>en decies confunditis me et non erubescitis opprimentes me</span> <span class="verse"><a name="4">4</a>nempe et si ignoravi mecum erit ignorantia mea</span> <span class="verse"><a name="5">5</a>at vos contra me erigimini et arguitis me obprobriis meis</span> <span class="verse"><a name="6">6</a>saltim nunc intellegite quia Deus non aequo iudicio adflixerit me et flagellis suis me cinxerit</span> <span class="verse"><a name="7">7</a>ecce clamabo vim patiens et nemo audiet vociferabor et non est qui iudicet</span> <span class="verse"><a name="8">8</a>semitam meam circumsepsit et transire non possum et in calle meo tenebras posuit</span> <span class="verse"><a name="9">9</a>spoliavit me gloria mea et abstulit coronam de capite meo</span> <span class="verse"><a name="10">10</a>destruxit me undique et pereo et quasi evulsae arbori abstulit spem meam</span> <span class="verse"><a name="11">11</a>iratus est contra me furor eius et sic me habuit quasi hostem suum</span> <span class="verse"><a name="12">12</a>simul venerunt latrones eius et fecerunt sibi viam per me et obsederunt in gyro tabernaculum meum</span> <span class="verse"><a name="13">13</a>fratres meos longe fecit a me et noti mei quasi alieni recesserunt a me</span> <span class="verse"><a name="14">14</a>dereliquerunt me propinqui mei et qui me noverant obliti sunt mei</span> <span class="verse"><a name="15">15</a>inquilini domus meae et ancillae meae sicut alienum habuerunt me et quasi peregrinus fui in oculis eorum</span> <span class="verse"><a name="16">16</a>servum meum vocavi et non respondit ore proprio deprecabar illum</span> <span class="verse"><a name="17">17</a>halitum meum exhorruit uxor mea et orabam filios uteri mei</span> <span class="verse"><a name="18">18</a>stulti quoque despiciebant me et cum ab eis recessissem detrahebant mihi</span> <span class="verse"><a name="19">19</a>abominati sunt me quondam consiliarii mei et quem maxime diligebam aversatus est me</span> <span class="verse"><a name="20">20</a>pelli meae consumptis carnibus adhesit os meum et derelicta sunt tantummodo labia circa dentes meos</span> <span class="verse"><a name="21">21</a>miseremini mei miseremini mei saltim vos amici mei quia manus Domini tetigit me</span> <span class="verse"><a name="22">22</a>quare persequimini me sicut Deus et carnibus meis saturamini</span> <span class="verse"><a name="23">23</a>quis mihi tribuat ut scribantur sermones mei quis mihi det ut exarentur in libro</span> <span class="verse"><a name="24">24</a>stilo ferreo et plumbi lammina vel certe sculpantur in silice</span> <span class="verse"><a name="25">25</a>scio enim quod redemptor meus vivat et in novissimo de terra surrecturus sim</span> <span class="verse"><a name="26">26</a>et rursum circumdabor pelle mea et in carne mea videbo Deum</span> <span class="verse"><a name="27">27</a>quem visurus sum ego ipse et oculi mei conspecturi sunt et non alius reposita est haec spes mea in sinu meo</span> <span class="verse"><a name="28">28</a>quare ergo nunc dicitis persequamur eum et radicem verbi inveniamus contra eum</span> <span class="verse"><a name="29">29</a>fugite ergo a facie gladii quoniam ultor iniquitatum gladius est et scitote esse iudicium</span> </p></div</div></div></body></html>