<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 12</strong></div><p><span class="verse"><a name="1">1</a>respondens autem Iob dixit</span> <span class="verse"><a name="2">2</a>ergo vos estis soli homines et vobiscum morietur sapientia</span> <span class="verse"><a name="3">3</a>et mihi est cor sicut et vobis nec inferior vestri sum quis enim haec quae nostis ignorat</span> <span class="verse"><a name="4">4</a>qui deridetur ab amico suo sicut ego invocabit Deum et exaudiet eum deridetur enim iusti simplicitas</span> <span class="verse"><a name="5">5</a>lampas contempta apud cogitationes divitum parata ad tempus statutum</span> <span class="verse"><a name="6">6</a>abundant tabernacula praedonum et audacter provocant Deum cum ipse dederit omnia in manibus eorum</span> <span class="verse"><a name="7">7</a>nimirum interroga iumenta et docebunt te et volatilia caeli et indicabunt tibi</span> <span class="verse"><a name="8">8</a>loquere terrae et respondebit tibi et narrabunt pisces maris</span> <span class="verse"><a name="9">9</a>quis ignorat quod omnia haec manus Domini fecerit</span> <span class="verse"><a name="10">10</a>in cuius manu anima omnis viventis et spiritus universae carnis hominis</span> <span class="verse"><a name="11">11</a>nonne auris verba diiudicat et fauces comedentis saporem</span> <span class="verse"><a name="12">12</a>in antiquis est sapientia et in multo tempore prudentia</span> <span class="verse"><a name="13">13</a>apud ipsum est sapientia et fortitudo ipse habet consilium et intellegentiam</span> <span class="verse"><a name="14">14</a>si destruxerit nemo est qui aedificet et si incluserit hominem nullus est qui aperiat</span> <span class="verse"><a name="15">15</a>si continuerit aquas omnia siccabuntur et si emiserit eas subvertent terram</span> <span class="verse"><a name="16">16</a>apud ipsum est fortitudo et sapientia ipse novit et decipientem et eum qui decipitur</span> <span class="verse"><a name="17">17</a>adducit consiliarios in stultum finem et iudices in stuporem</span> <span class="verse"><a name="18">18</a>balteum regum dissolvit et praecingit fune renes eorum</span> <span class="verse"><a name="19">19</a>ducit sacerdotes inglorios et optimates subplantat</span> <span class="verse"><a name="20">20</a>commutans labium veracium et doctrinam senum auferens</span> <span class="verse"><a name="21">21</a>effundit despectionem super principes et eos qui oppressi fuerant relevans</span> <span class="verse"><a name="22">22</a>qui revelat profunda de tenebris et producit in lucem umbram mortis</span> <span class="verse"><a name="23">23</a>qui multiplicat gentes et perdet eas et subversas in integrum restituet</span> <span class="verse"><a name="24">24</a>qui inmutat cor principum populi terrae et decipit eos ut frustra incedant per invium</span> <span class="verse"><a name="25">25</a>palpabunt quasi in tenebris et non in luce et errare eos faciet quasi ebrios</span> </p></div</div></div></body></html>