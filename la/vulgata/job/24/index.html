<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 24</strong></div><p><span class="verse"><a name="1">1</a>ab Omnipotente non sunt abscondita tempora qui autem noverunt eum ignorant dies illius</span> <span class="verse"><a name="2">2</a>alii terminos transtulerunt diripuerunt greges et paverunt eos</span> <span class="verse"><a name="3">3</a>asinum pupillorum abigerunt et abstulerunt pro pignore bovem viduae</span> <span class="verse"><a name="4">4</a>subverterunt pauperum viam et oppresserunt pariter mansuetos terrae</span> <span class="verse"><a name="5">5</a>alii quasi onagri in deserto egrediuntur ad opus suum vigilantesque ad praedam praeparant panem liberis</span> <span class="verse"><a name="6">6</a>agrum non suum demetunt et vineam eius quem vi oppresserunt vindemiant</span> <span class="verse"><a name="7">7</a>nudos dimittunt homines indumenta tollentes quibus non est operimentum in frigore</span> <span class="verse"><a name="8">8</a>quos imbres montium rigant et non habentes velamen amplexantur lapides</span> <span class="verse"><a name="9">9</a>vim fecerunt depraedantes pupillos et vulgum pauperem spoliaverunt</span> <span class="verse"><a name="10">10</a>nudis et incedentibus absque vestitu et esurientibus tulerunt spicas</span> <span class="verse"><a name="11">11</a>inter acervos eorum meridiati sunt qui calcatis torcularibus sitiunt</span> <span class="verse"><a name="12">12</a>de civitatibus fecerunt viros gemere et anima vulneratorum clamavit et Deus inultum abire non patitur</span> <span class="verse"><a name="13">13</a>ipsi fuerunt rebelles luminis nescierunt vias eius nec reversi sunt per semitas illius</span> <span class="verse"><a name="14">14</a>mane primo consurgit homicida interficit egenum et pauperem per noctem vero erit quasi fur</span> <span class="verse"><a name="15">15</a>oculus adulteri observat caliginem dicens non me videbit oculus et operiet vultum suum</span> <span class="verse"><a name="16">16</a>perfodit in tenebris domos sicut in die condixerant sibi et ignoraverunt lucem</span> <span class="verse"><a name="17">17</a>si subito apparuerit aurora arbitrantur umbram mortis et sic in tenebris quasi in luce ambulant</span> <span class="verse"><a name="18">18</a>levis est super faciem aquae maledicta sit pars eius in terra nec ambulet per viam vinearum</span> <span class="verse"><a name="19">19</a>ad nimium calorem transeat ab aquis nivium et usque ad inferos peccatum illius</span> <span class="verse"><a name="20">20</a>obliviscatur eius misericordia dulcedo illius vermes non sit in recordatione sed conteratur quasi lignum infructuosum</span> <span class="verse"><a name="21">21</a>pavit enim sterilem et quae non parit et viduae bene non fecit</span> <span class="verse"><a name="22">22</a>detraxit fortes in fortitudine sua et cum steterit non credet vitae suae</span> <span class="verse"><a name="23">23</a>dedit ei Deus locum paenitentiae et ille abutitur eo in superbiam oculi autem eius sunt in viis illius</span> <span class="verse"><a name="24">24</a>elevati sunt ad modicum et non subsistent et humiliabuntur sicut omnia et auferentur et sicut summitates spicarum conterentur</span> <span class="verse"><a name="25">25</a>quod si non est ita quis me potest arguere esse mentitum et ponere ante Deum verba mea</span> </p></div</div></div></body></html>