<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 3</strong></div><p><span class="verse"><a name="1">1</a>post haec aperuit Iob os suum et maledixit diei suo</span> <span class="verse"><a name="2">2</a>et locutus est</span> <span class="verse"><a name="3">3</a>pereat dies in qua natus sum et nox in qua dictum est conceptus est homo</span> <span class="verse"><a name="4">4</a>dies ille vertatur in tenebras non requirat eum Deus desuper et non inlustret lumine</span> <span class="verse"><a name="5">5</a>obscurent eum tenebrae et umbra mortis occupet eum caligo et involvatur amaritudine</span> <span class="verse"><a name="6">6</a>noctem illam tenebrosus turbo possideat non conputetur in diebus anni nec numeretur in mensibus</span> <span class="verse"><a name="7">7</a>sit nox illa solitaria nec laude digna</span> <span class="verse"><a name="8">8</a>maledicant ei qui maledicunt diei qui parati sunt suscitare Leviathan</span> <span class="verse"><a name="9">9</a>obtenebrentur stellae caligine eius expectet lucem et non videat nec ortum surgentis aurorae</span> <span class="verse"><a name="10">10</a>quia non conclusit ostia ventris qui portavit me nec abstulit mala ab oculis meis</span> <span class="verse"><a name="11">11</a>quare non in vulva mortuus sum egressus ex utero non statim perii</span> <span class="verse"><a name="12">12</a>quare exceptus genibus cur lactatus uberibus</span> <span class="verse"><a name="13">13</a>nunc enim dormiens silerem et somno meo requiescerem</span> <span class="verse"><a name="14">14</a>cum regibus et consulibus terrae qui aedificant sibi solitudines</span> <span class="verse"><a name="15">15</a>aut cum principibus qui possident aurum et replent domos suas argento</span> <span class="verse"><a name="16">16</a>aut sicut abortivum absconditum non subsisterem vel qui concepti non viderunt lucem</span> <span class="verse"><a name="17">17</a>ibi impii cessaverunt a tumultu et ibi requieverunt fessi robore</span> <span class="verse"><a name="18">18</a>et quondam vincti pariter sine molestia non audierunt vocem exactoris</span> <span class="verse"><a name="19">19</a>parvus et magnus ibi sunt et servus liber a domino suo</span> <span class="verse"><a name="20">20</a>quare data est misero lux et vita his qui in amaritudine animae sunt</span> <span class="verse"><a name="21">21</a>qui expectant mortem et non venit quasi effodientes thesaurum</span> <span class="verse"><a name="22">22</a>gaudentque vehementer cum invenerint sepulchrum</span> <span class="verse"><a name="23">23</a>viro cuius abscondita est via et circumdedit eum Deus tenebris</span> <span class="verse"><a name="24">24</a>antequam comedam suspiro et quasi inundantes aquae sic rugitus meus</span> <span class="verse"><a name="25">25</a>quia timor quem timebam evenit mihi et quod verebar accidit</span> <span class="verse"><a name="26">26</a>nonne dissimulavi nonne silui nonne quievi et venit super me indignatio</span> </p></div</div></div></body></html>