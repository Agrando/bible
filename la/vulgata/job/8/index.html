<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 8</strong></div><p><span class="verse"><a name="1">1</a>respondens autem Baldad Suites dixit</span> <span class="verse"><a name="2">2</a>usquequo loqueris talia et spiritus multiplex sermones oris tui</span> <span class="verse"><a name="3">3</a>numquid Deus subplantat iudicium et Omnipotens subvertit quod iustum est</span> <span class="verse"><a name="4">4</a>etiam si filii tui peccaverunt ei et dimisit eos in manu iniquitatis suae</span> <span class="verse"><a name="5">5</a>tu tamen si diluculo consurrexeris ad Deum et Omnipotentem fueris deprecatus</span> <span class="verse"><a name="6">6</a>si mundus et rectus incesseris statim evigilabit ad te et pacatum reddet habitaculum iustitiae tuae</span> <span class="verse"><a name="7">7</a>in tantum ut priora tua fuerint parva et novissima tua multiplicentur nimis</span> <span class="verse"><a name="8">8</a>interroga enim generationem pristinam et diligenter investiga patrum memoriam</span> <span class="verse"><a name="9">9</a>hesterni quippe sumus et ignoramus quoniam sicut umbra dies nostri sunt super terram</span> <span class="verse"><a name="10">10</a>et ipsi docebunt te loquentur tibi et de corde suo proferent eloquia</span> <span class="verse"><a name="11">11</a>numquid vivere potest scirpus absque humore aut crescet carectum sine aqua</span> <span class="verse"><a name="12">12</a>cum adhuc sit in flore nec carpatur manu ante omnes herbas arescit</span> <span class="verse"><a name="13">13</a>sic viae omnium qui obliviscuntur Deum et spes hypocritae peribit</span> <span class="verse"><a name="14">14</a>non ei placebit vecordia sua et sicut tela aranearum fiducia eius</span> <span class="verse"><a name="15">15</a>innitetur super domum suam et non stabit fulciet eam et non consurget</span> <span class="verse"><a name="16">16</a>humectus videtur antequam veniat sol et in horto suo germen eius egreditur</span> <span class="verse"><a name="17">17</a>super acervum petrarum radices eius densabuntur et inter lapides commorabitur</span> <span class="verse"><a name="18">18</a>si absorbuerit eum de loco suo negabit eum et dicet non novi te</span> <span class="verse"><a name="19">19</a>haec est enim laetitia viae eius ut rursum de terra alii germinentur</span> <span class="verse"><a name="20">20</a>Deus non proiciet simplicem nec porriget manum malignis</span> <span class="verse"><a name="21">21</a>donec impleatur risu os tuum et labia tua iubilo</span> <span class="verse"><a name="22">22</a>qui oderunt te induentur confusione et tabernaculum impiorum non subsistet</span> </p></div</div></div></body></html>