<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 33</strong></div><p><span class="verse"><a name="1">1</a>audi igitur Iob eloquia mea et omnes sermones meos ausculta</span> <span class="verse"><a name="2">2</a>ecce aperui os meum loquatur lingua mea in faucibus meis</span> <span class="verse"><a name="3">3</a>simplici corde meo sermones mei et sententiam labia mea puram loquentur</span> <span class="verse"><a name="4">4</a>spiritus Dei fecit me et spiraculum Omnipotentis vivificavit me</span> <span class="verse"><a name="5">5</a>si potes responde mihi et adversus faciem meam consiste</span> <span class="verse"><a name="6">6</a>ecce et me sicut et te fecit Deus et de eodem luto ego quoque formatus sum</span> <span class="verse"><a name="7">7</a>verumtamen miraculum meum non te terreat et eloquentia mea non sit tibi gravis</span> <span class="verse"><a name="8">8</a>dixisti ergo in auribus meis et vocem verborum audivi</span> <span class="verse"><a name="9">9</a>mundus sum ego absque delicto inmaculatus et non est iniquitas in me</span> <span class="verse"><a name="10">10</a>quia querellas in me repperit ideo arbitratus est me inimicum sibi</span> <span class="verse"><a name="11">11</a>posuit in nervo pedes meos custodivit omnes semitas meas</span> <span class="verse"><a name="12">12</a>hoc est ergo in quo non es iustificatus respondebo tibi quia maior sit Deus homine</span> <span class="verse"><a name="13">13</a>adversum eum contendis quod non ad omnia verba responderit tibi</span> <span class="verse"><a name="14">14</a>semel loquitur Deus et secundo id ipsum non repetit</span> <span class="verse"><a name="15">15</a>per somnium in visione nocturna quando inruit sopor super homines et dormiunt in lectulo</span> <span class="verse"><a name="16">16</a>tunc aperit aures virorum et erudiens eos instruit disciplinam</span> <span class="verse"><a name="17">17</a>ut avertat hominem ab his quae facit et liberet eum de superbia</span> <span class="verse"><a name="18">18</a>eruens animam eius a corruptione et vitam illius ut non transeat in gladium</span> <span class="verse"><a name="19">19</a>increpat quoque per dolorem in lectulo et omnia ossa eius marcescere facit</span> <span class="verse"><a name="20">20</a>abominabilis ei fit in vita sua panis et animae illius cibus ante desiderabilis</span> <span class="verse"><a name="21">21</a>tabescet caro eius et ossa quae tecta fuerant nudabuntur</span> <span class="verse"><a name="22">22</a>adpropinquabit corruptioni anima eius et vita illius mortiferis</span> <span class="verse"><a name="23">23</a>si fuerit pro eo angelus loquens unum de milibus ut adnuntiet hominis aequitatem</span> <span class="verse"><a name="24">24</a>miserebitur eius et dicet libera eum et non descendat in corruptionem inveni in quo ei propitier</span> <span class="verse"><a name="25">25</a>consumpta est caro eius a suppliciis revertatur ad dies adulescentiae suae</span> <span class="verse"><a name="26">26</a>deprecabitur Deum et placabilis ei erit et videbit faciem eius in iubilo et reddet homini iustitiam suam</span> <span class="verse"><a name="27">27</a>respiciet homines et dicet peccavi et vere deliqui et ut eram dignus non recepi</span> <span class="verse"><a name="28">28</a>liberavit animam suam ne pergeret in interitum sed vivens lucem videret</span> <span class="verse"><a name="29">29</a>ecce haec omnia operatur Deus tribus vicibus per singulos</span> <span class="verse"><a name="30">30</a>ut revocet animas eorum a corruptione et inluminet luce viventium</span> <span class="verse"><a name="31">31</a>adtende Iob et audi me et tace dum ego loquar</span> <span class="verse"><a name="32">32</a>si autem habes quod loquaris responde mihi loquere volo enim te apparere iustum</span> <span class="verse"><a name="33">33</a>quod si non habes audi me tace et docebo te sapientiam</span> </p></div</div></div></body></html>