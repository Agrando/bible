<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 16</strong></div><p><span class="verse"><a name="1">1</a>respondens autem Iob dixit</span> <span class="verse"><a name="2">2</a>audivi frequenter talia consolatores onerosi omnes vos estis</span> <span class="verse"><a name="3">3</a>numquid habebunt finem verba ventosa aut aliquid tibi molestum est si loquaris</span> <span class="verse"><a name="4">4</a>poteram et ego similia vestri loqui atque utinam esset anima vestra pro anima mea</span> <span class="verse"><a name="5">5</a>consolarer et ego vos sermonibus et moverem caput meum super vos</span> <span class="verse"><a name="6">6</a>roborarem vos ore meo et moverem labia quasi parcens vobis</span> <span class="verse"><a name="7">7</a>sed quid agam si locutus fuero non quiescet dolor meus et si tacuero non recedet a me</span> <span class="verse"><a name="8">8</a>nunc autem oppressit me dolor meus et in nihili redacti sunt omnes artus mei</span> <span class="verse"><a name="9">9</a>rugae meae testimonium dicunt contra me et suscitatur falsiloquus adversus faciem meam contradicens mihi</span> <span class="verse"><a name="10">10</a>collegit furorem suum in me et comminans mihi infremuit contra me dentibus suis hostis meus terribilibus oculis me intuitus est</span> <span class="verse"><a name="11">11</a>aperuerunt super me ora sua exprobrantes percusserunt maxillam meam satiati sunt poenis meis</span> <span class="verse"><a name="12">12</a>conclusit me Deus apud iniquum et manibus impiorum me tradidit</span> <span class="verse"><a name="13">13</a>ego ille quondam opulentus repente contritus sum tenuit cervicem meam confregit me et posuit sibi quasi in signum</span> <span class="verse"><a name="14">14</a>circumdedit me lanceis suis convulneravit lumbos meos non pepercit et effudit in terra viscera mea</span> <span class="verse"><a name="15">15</a>concidit me vulnere super vulnus inruit in me quasi gigans</span> <span class="verse"><a name="16">16</a>saccum consui super cutem meam et operui cinere cornu meum</span> <span class="verse"><a name="17">17</a>facies mea intumuit a fletu et palpebrae meae caligaverunt</span> <span class="verse"><a name="18">18</a>haec passus sum absque iniquitate manus meae cum haberem mundas ad Deum preces</span> <span class="verse"><a name="19">19</a>terra ne operias sanguinem meum neque inveniat locum in te latendi clamor meus</span> <span class="verse"><a name="20">20</a>ecce enim in caelo testis meus et conscius meus in excelsis</span> <span class="verse"><a name="21">21</a>verbosi mei amici mei ad Deum stillat oculus meus</span> <span class="verse"><a name="22">22</a>atque utinam sic iudicaretur vir cum Deo quomodo iudicatur filius hominis cum collega suo</span> <span class="verse"><a name="23">23</a>ecce enim breves anni transeunt et semitam per quam non revertar ambulo</span> </p></div</div></div></body></html>