<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 13</strong></div><p><span class="verse"><a name="1">1</a>ecce omnia et vidit oculus meus et audivit auris mea et intellexi singula</span> <span class="verse"><a name="2">2</a>secundum scientiam vestram et ego novi nec inferior vestri sum</span> <span class="verse"><a name="3">3</a>sed tamen ad Omnipotentem loquar et disputare cum Deo cupio</span> <span class="verse"><a name="4">4</a>prius vos ostendens fabricatores mendacii et cultores perversorum dogmatum</span> <span class="verse"><a name="5">5</a>atque utinam taceretis ut putaremini esse sapientes</span> <span class="verse"><a name="6">6</a>audite ergo correptiones meas et iudicium labiorum meorum adtendite</span> <span class="verse"><a name="7">7</a>numquid Deus indiget vestro mendacio ut pro illo loquamini dolos</span> <span class="verse"><a name="8">8</a>numquid faciem eius accipitis et pro Deo iudicare nitimini</span> <span class="verse"><a name="9">9</a>aut placebit ei quem celare nihil potest aut decipietur ut homo vestris fraudulentiis</span> <span class="verse"><a name="10">10</a>ipse vos arguet quoniam in abscondito faciem eius accipitis</span> <span class="verse"><a name="11">11</a>statim ut se commoverit turbabit vos et terror eius inruet super vos</span> <span class="verse"><a name="12">12</a>memoria vestra conparabitur cineri et redigentur in lutum cervices vestrae</span> <span class="verse"><a name="13">13</a>tacete paulisper ut loquar quodcumque mihi mens suggesserit</span> <span class="verse"><a name="14">14</a>quare lacero carnes meas dentibus meis et animam meam porto in manibus meis</span> <span class="verse"><a name="15">15</a>etiam si occiderit me in ipso sperabo verumtamen vias meas in conspectu eius arguam</span> <span class="verse"><a name="16">16</a>et ipse erit salvator meus non enim veniet in conspectu eius omnis hypocrita</span> <span class="verse"><a name="17">17</a>audite sermonem meum et enigmata percipite auribus vestris</span> <span class="verse"><a name="18">18</a>si fuero iudicatus scio quod iustus inveniar</span> <span class="verse"><a name="19">19</a>quis est qui iudicetur mecum veniat quare tacens consumor</span> <span class="verse"><a name="20">20</a>duo tantum ne facias mihi et tunc a facie tua non abscondar</span> <span class="verse"><a name="21">21</a>manum tuam longe fac a me et formido tua non me terreat</span> <span class="verse"><a name="22">22</a>et voca me et respondebo tibi aut certe loquar et tu responde mihi</span> <span class="verse"><a name="23">23</a>quantas habeo iniquitates et peccata scelera mea et delicta ostende mihi</span> <span class="verse"><a name="24">24</a>cur faciem tuam abscondis et arbitraris me inimicum tuum</span> <span class="verse"><a name="25">25</a>contra folium quod vento rapitur ostendis potentiam tuam et stipulam siccam persequeris</span> <span class="verse"><a name="26">26</a>scribis enim contra me amaritudines et consumere me vis peccatis adulescentiae meae</span> <span class="verse"><a name="27">27</a>posuisti in nervo pedem meum et observasti omnes semitas meas et vestigia pedum meorum considerasti</span> <span class="verse"><a name="28">28</a>qui quasi putredo consumendus sum et quasi vestimentum quod comeditur a tinea</span> </p></div</div></div></body></html>