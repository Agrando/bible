<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 21</strong></div><p><span class="verse"><a name="1">1</a>respondens autem Iob dixit</span> <span class="verse"><a name="2">2</a>audite quaeso sermones meos et agetis paenitentiam</span> <span class="verse"><a name="3">3</a>sustinete me ut et ego loquar et post mea si videbitur verba ridete</span> <span class="verse"><a name="4">4</a>numquid contra hominem disputatio mea est ut merito non debeam contristari</span> <span class="verse"><a name="5">5</a>adtendite me et obstupescite et superponite digitum ori vestro</span> <span class="verse"><a name="6">6</a>et ego quando recordatus fuero pertimesco et concutit carnem meam tremor</span> <span class="verse"><a name="7">7</a>quare ergo impii vivunt sublevati sunt confortatique divitiis</span> <span class="verse"><a name="8">8</a>semen eorum permanet coram eis propinquorum turba et nepotum in conspectu eorum</span> <span class="verse"><a name="9">9</a>domus eorum securae sunt et pacatae et non est virga Dei super illos</span> <span class="verse"><a name="10">10</a>bos eorum concepit et non abortit vacca peperit et non est privata fetu suo</span> <span class="verse"><a name="11">11</a>egrediuntur quasi greges parvuli eorum et infantes eorum exultant lusibus</span> <span class="verse"><a name="12">12</a>tenent tympanum et citharam et gaudent ad sonitum organi</span> <span class="verse"><a name="13">13</a>ducunt in bonis dies suos et in puncto ad inferna descendunt</span> <span class="verse"><a name="14">14</a>qui dixerunt Deo recede a nobis et scientiam viarum tuarum nolumus</span> <span class="verse"><a name="15">15</a>quid est Omnipotens ut serviamus ei et quid nobis prodest si oraverimus illum</span> <span class="verse"><a name="16">16</a>verumtamen quia non sunt in manu eorum bona sua consilium impiorum longe sit a me</span> <span class="verse"><a name="17">17</a>quotiens lucerna impiorum extinguetur et superveniet eis inundatio et dolores dividet furoris sui</span> <span class="verse"><a name="18">18</a>erunt sicut paleae ante faciem venti et sicut favilla quam turbo dispergit</span> <span class="verse"><a name="19">19</a>Deus servabit filiis illius dolorem patris et cum reddiderit tunc sciet</span> <span class="verse"><a name="20">20</a>videbunt oculi eius interfectionem suam et de furore Omnipotentis bibet</span> <span class="verse"><a name="21">21</a>quid enim ad eum pertinet de domo sua post se et si numerus mensuum eius dimidietur</span> <span class="verse"><a name="22">22</a>numquid Deum quispiam docebit scientiam qui excelsos iudicat</span> <span class="verse"><a name="23">23</a>iste moritur robustus et sanus dives et felix</span> <span class="verse"><a name="24">24</a>viscera eius plena sunt adipe et medullis ossa illius inrigantur</span> <span class="verse"><a name="25">25</a>alius vero moritur in amaritudine animae absque ullis opibus</span> <span class="verse"><a name="26">26</a>et tamen simul in pulverem dormient et vermes operient eos</span> <span class="verse"><a name="27">27</a>certe novi cogitationes vestras et sententias contra me iniquas</span> <span class="verse"><a name="28">28</a>dicitis enim ubi est domus principis et ubi tabernacula impiorum</span> <span class="verse"><a name="29">29</a>interrogate quemlibet de viatoribus et haec eadem eum intellegere cognoscetis</span> <span class="verse"><a name="30">30</a>quia in diem perditionis servabitur malus et ad diem furoris ducitur</span> <span class="verse"><a name="31">31</a>quis arguet coram eo viam eius et quae fecit quis reddet illi</span> <span class="verse"><a name="32">32</a>ipse ad sepulchra ducetur et in congerie mortuorum vigilabit</span> <span class="verse"><a name="33">33</a>dulcis fuit glareis Cocyti et post se omnem hominem trahet et ante se innumerabiles</span> <span class="verse"><a name="34">34</a>quomodo igitur consolamini me frustra cum responsio vestra repugnare ostensa sit veritati</span> </p></div</div></div></body></html>