<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/job">Job</a> &gt <strong>Chapter 14</strong></div><p><span class="verse"><a name="1">1</a>homo natus de muliere brevi vivens tempore repletus multis miseriis</span> <span class="verse"><a name="2">2</a>quasi flos egreditur et conteritur et fugit velut umbra et numquam in eodem statu permanet</span> <span class="verse"><a name="3">3</a>et dignum ducis super huiuscemodi aperire oculos tuos et adducere eum tecum in iudicium</span> <span class="verse"><a name="4">4</a>quis potest facere mundum de inmundo conceptum semine nonne tu qui solus es</span> <span class="verse"><a name="5">5</a>breves dies hominis sunt numerus mensuum eius apud te est constituisti terminos eius qui praeterire non poterunt</span> <span class="verse"><a name="6">6</a>recede paululum ab eo ut quiescat donec optata veniat sicut mercennarii dies eius</span> <span class="verse"><a name="7">7</a>lignum habet spem si praecisum fuerit rursum virescit et rami eius pullulant</span> <span class="verse"><a name="8">8</a>si senuerit in terra radix eius et in pulvere emortuus fuerit truncus illius</span> <span class="verse"><a name="9">9</a>ad odorem aquae germinabit et faciet comam quasi cum primum plantatum est</span> <span class="verse"><a name="10">10</a>homo vero cum mortuus fuerit et nudatus atque consumptus ubi quaeso est</span> <span class="verse"><a name="11">11</a>quomodo si recedant aquae de mari et fluvius vacuefactus arescat</span> <span class="verse"><a name="12">12</a>sic homo cum dormierit non resurget donec adteratur caelum non evigilabit nec consurget de somno suo</span> <span class="verse"><a name="13">13</a>quis mihi hoc tribuat ut in inferno protegas me ut abscondas me donec pertranseat furor tuus et constituas mihi tempus in quo recorderis mei</span> <span class="verse"><a name="14">14</a>putasne mortuus homo rursum vivet cunctis diebus quibus nunc milito expecto donec veniat inmutatio mea</span> <span class="verse"><a name="15">15</a>vocabis et ego respondebo tibi operi manuum tuarum porriges dexteram</span> <span class="verse"><a name="16">16</a>tu quidem gressus meos dinumerasti sed parces peccatis meis</span> <span class="verse"><a name="17">17</a>signasti quasi in sacculo delicta mea sed curasti iniquitatem meam</span> <span class="verse"><a name="18">18</a>mons cadens defluet et saxum transfertur de loco suo</span> <span class="verse"><a name="19">19</a>lapides excavant aquae et adluvione paulatim terra consumitur et homines ergo similiter perdes</span> <span class="verse"><a name="20">20</a>roborasti eum paululum ut in perpetuum pertransiret inmutabis faciem eius et emittes eum</span> <span class="verse"><a name="21">21</a>sive nobiles fuerint filii eius sive ignobiles non intelleget</span> <span class="verse"><a name="22">22</a>attamen caro eius dum vivet dolebit et anima illius super semet ipso lugebit</span> </p></div</div></div></body></html>