<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1macc/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1macc">1 Maccabees</a> &gt <strong>Chapter 5</strong></div><p><span class="verse"><a name="1">1</a>et factum est ut audierunt gentes in circuitu quia aedificatum est altare et sancta sicut prius et iratae sunt valde</span> <span class="verse"><a name="2">2</a>et cogitabant tollere genus Iacob qui erant inter eos et coeperunt occidere de populo et persequi</span> <span class="verse"><a name="3">3</a>et debellabat Iudas filios Esau in Idumea et eos qui erant in Acrabattene quia circumsedebant Israhelitas et percussit eos plaga magna</span> <span class="verse"><a name="4">4</a>et recordatus est malitiam filiorum Bean qui erant populo in laqueum et in scandalum insidiantes in via</span> <span class="verse"><a name="5">5</a>et conclusi sunt ab eo in turribus et adplicuit ad eos et anathematizavit eos et incendit turres eorum igni cum omnibus qui in eis erant</span> <span class="verse"><a name="6">6</a>et transiit ad filios Ammon et invenit manum fortem et populum copiosum et Timotheum ducem ipsorum</span> <span class="verse"><a name="7">7</a>et commisit cum eis proelia multa et contriti sunt in conspectu eorum et percussit eos</span> <span class="verse"><a name="8">8</a>et cepit Iazer civitatem et filias eius et reversus est in Iudaeam</span> <span class="verse"><a name="9">9</a>et congregatae sunt gentes quae sunt in Galaad adversus Israhelitas qui erant in finibus eorum ut tollerent eos et fugerunt in Datheman munitionem</span> <span class="verse"><a name="10">10</a>et miserunt litteras ad Iudam et fratres eius dicentes congregatae sunt adversum nos gentes per circuitum ut auferant nos</span> <span class="verse"><a name="11">11</a>et parant venire et occupare munitionem in quam confugimus et Timotheus est dux exercitus eorum</span> <span class="verse"><a name="12">12</a>nunc ergo veni eripe nos de manibus eorum quia cecidit multitudo de nobis</span> <span class="verse"><a name="13">13</a>et omnes fratres nostri qui erant in locis Tubi interfecti sunt et captivas abduxerunt uxores eorum et natos et spolia et peremerunt illic ferme mille viros</span> <span class="verse"><a name="14">14</a>et adhuc epistulae legebantur et ecce alii nuntii venerunt de Galilea conscissis tunicis nuntiantes secundum verba haec</span> <span class="verse"><a name="15">15</a>dicentes convenisse adversum se a Ptolomaida et Tyro et Sidone et omni Galilea alienigenas ut nos consumant</span> <span class="verse"><a name="16">16</a>ut audivit autem Iudas et populus sermones istos convenit ecclesia magna cogitare quid facerent fratribus suis qui in tribulatione erant et expugnabantur ab eis</span> <span class="verse"><a name="17">17</a>dixitque Iudas Simoni fratri suo elige tibi viros et vade et libera fratres tuos in Galilea ego enim et frater meus Ionathas ibimus in Galaditin</span> <span class="verse"><a name="18">18</a>et reliquit Iosepphum filium Zacchariae et Azariam duces populi cum residuo exercitu in Iudaeam ad custodiendum</span> <span class="verse"><a name="19">19</a>et praecepit illi dicens praeesto populo huic et nolite bellum committere adversus gentes donec revertamur</span> <span class="verse"><a name="20">20</a>et dati sunt Simoni viri tria milia ut iret in Galileam Iudae autem octo milia in Galaditin</span> <span class="verse"><a name="21">21</a>et abiit Simon in Galileam et commisit proelia multa cum gentibus et contritae sunt gentes a facie eius et persecutus est eos usque ad portam</span> <span class="verse"><a name="22">22</a>Ptolomaidis et ceciderunt de gentibus fere tria milia virorum et accepit spolia eorum</span> <span class="verse"><a name="23">23</a>et sumpsit eos qui erant in Galilea et in Arbatis cum uxoribus et natis et omnibus quae erant illis et adduxit in Iudaeam cum laetitia magna</span> <span class="verse"><a name="24">24</a>et Iudas Macchabeus et Ionathas et fratres eius transierunt Iordanem et abierunt viam trium dierum per desertum</span> <span class="verse"><a name="25">25</a>et occurrerunt eis Nabuthei et susceperunt eos pacifice et narraverunt eis omnia quae acciderunt fratribus in Galaditide</span> <span class="verse"><a name="26">26</a>et quia multi ex eis conprehensi sunt in Basara et Bosor et in Alimis et in Casfor et Macet et Carnain hae omnes civitates munitae et magnae</span> <span class="verse"><a name="27">27</a>sed et in ceteris civitatibus Galaditidis tenentur conprehensi et in crastinum constituerunt admovere exercitum civitatibus his et conprehendere et tollere eos in una die</span> <span class="verse"><a name="28">28</a>et convertit Iudas et exercitus eius viam in desertum Bosor repente et occupavit civitatem et occidit omnem masculum in ore gladii et accepit omnia spolia eorum et succendit eam igni</span> <span class="verse"><a name="29">29</a>et surrexerunt inde nocte et ibant usque ad munitionem</span> <span class="verse"><a name="30">30</a>et factum est diluculo cum adlevassent oculos suos ecce populus multus cuius non erat numerus portantes scalas et machinas ut conprehenderent munitionem et expugnarent eos</span> <span class="verse"><a name="31">31</a>et vidit Iudas quia coepit bellum et clamor belli ascendit in caelum sicut tuba et clamor magnus de civitate</span> <span class="verse"><a name="32">32</a>et exercitui dixit pugnate hodie pro fratribus vestris</span> <span class="verse"><a name="33">33</a>et venit tribus ordinibus post eos et exclamaverunt tubis et clamaverunt in oratione</span> <span class="verse"><a name="34">34</a>et cognoverunt castra Timothei quia Macchabeus est et refugerunt a facie eius et percusserunt eos plaga magna et ceciderunt ex eis in illa die fere octo milia virorum</span> <span class="verse"><a name="35">35</a>et divertit Iudas in Maspha et expugnavit et cepit eam et occidit omnem masculum eius et sumpsit spolia eius et succendit eam igni</span> <span class="verse"><a name="36">36</a>inde perrexit et cepit Casbon et Maged et Bosor et reliquas civitates Galaditidis</span> <span class="verse"><a name="37">37</a>post haec autem verba congregavit Timotheus exercitum alium et castra posuit contra Rafon trans torrentem</span> <span class="verse"><a name="38">38</a>et misit Iudas speculari exercitum et renuntiaverunt ei dicentes quia convenerunt ad eum omnes gentes quae in circuitu nostro sunt exercitus multus nimis</span> <span class="verse"><a name="39">39</a>et Arabas conduxit in auxilium et castra posuerunt trans torrentem parati venire ad te in proelium et abiit Iudas obviam illis</span> <span class="verse"><a name="40">40</a>et ait Timotheus principibus exercitus sui cum adpropiaverit Iudas et exercitus eius ad torrentem aquae si transierit ad nos prior non poterimus sustinere eum quia potens poterit adversum nos</span> <span class="verse"><a name="41">41</a>si vero timuerit transire et posuerit castra extra flumen transfretemus ad eos et poterimus adversus illum</span> <span class="verse"><a name="42">42</a>ut autem adpropinquavit Iudas ad torrentem aquae statuit scribas populi secus torrentem et mandavit eis dicens neminem hominum reliqueritis sed veniant omnes in proelium</span> <span class="verse"><a name="43">43</a>et transfretavit ad illos prior et omnis populus post eum et contritae sunt ante faciem eorum omnes gentes et proiecerunt arma sua et fugerunt ad fanum quod est in Carnain</span> <span class="verse"><a name="44">44</a>et occupavit ipsam civitatem et fanum succendit igni cum omnibus qui erant in ipso et oppressa est Carnain et non potuit sustinere contra faciem Iudae</span> <span class="verse"><a name="45">45</a>et congregavit Iudas universos Israhelitas qui erant in Galaditiden a minimo usque ad maximum et uxores eorum et natos et exercitum magnum valde ut venirent in terram Iudae</span> <span class="verse"><a name="46">46</a>et venerunt usque Efron et haec civitas magna in ingressu posita munita valde et non erat declinare ab ea dextra vel sinistra sed per mediam iter erat</span> <span class="verse"><a name="47">47</a>et incluserunt se qui erant in civitate et obstruxerunt portas lapidibus et misit ad eos Iudas verbis pacificis</span> <span class="verse"><a name="48">48</a>dicens transeamus per terram vestram ut eamus in terram nostram et nemo vobis nocebit tantum pedibus transibimus et nolebant eis aperire</span> <span class="verse"><a name="49">49</a>et praecepit Iudas praedicare in castris ut adplicarent unusquisque in quo erat loco</span> <span class="verse"><a name="50">50</a>et adplicuerunt viri virtutis et obpugnavit civitatem illam tota die et tota nocte et tradita est civitas in manu eius</span> <span class="verse"><a name="51">51</a>et peremerunt omnem masculum in ore gladii et eradicavit eam et accepit spolia eius et transiit per totam civitatem super interfectos</span> <span class="verse"><a name="52">52</a>et transgressi sunt Iordanem in campo magno contra Bethsan</span> <span class="verse"><a name="53">53</a>et erat Iudas congregans extremos et exhortabatur populum per totam viam donec venerunt in terram Iuda</span> <span class="verse"><a name="54">54</a>et ascenderunt in montem Sion cum laetitia et gaudio et obtulerunt holocausta quod nemo ex eis cecidisset donec reverterentur in pace</span> <span class="verse"><a name="55">55</a>et in diebus quibus erat Iudas et Ionathas in terra Galaad et Simeon frater eius in Galilea contra faciem Ptolomaidis</span> <span class="verse"><a name="56">56</a>audivit Iosepphus Zacchariae filius et Azarias princeps virtutis res bene gestas et proelia quae facta sunt</span> <span class="verse"><a name="57">57</a>et dixit faciamus et ipsi nobis nomen et eamus pugnare adversum gentes quae in circuitu nostro sunt</span> <span class="verse"><a name="58">58</a>et praecepit his qui erant in exercitu suo et abierunt Iamniam</span> <span class="verse"><a name="59">59</a>et exivit Gorgias de civitate et viri eius obviam illi in pugnam</span> <span class="verse"><a name="60">60</a>et fugati sunt Iosepphus et Azarias usque in fines Iudae et ceciderunt illa die de populo Israhel ad duo milia viri et facta est fuga magna in populo</span> <span class="verse"><a name="61">61</a>quia non audierunt Iudam et fratres eius existimantes se fortiter facturos</span> <span class="verse"><a name="62">62</a>ipsi autem non erant de semine virorum illorum per quos salus facta est in Israhel</span> <span class="verse"><a name="63">63</a>et viri Iuda magnificati sunt valde in conspectu omnis Israhel et gentium omnium ubi audiebatur nomen eorum</span> <span class="verse"><a name="64">64</a>et convenerunt ad eos fausta adclamantes</span> <span class="verse"><a name="65">65</a>et exivit Iudas et fratres eius et expugnabant filios Esau in terra quae ad austrum est et percussit Chebron et filias eius et muros eius et turres succendit in circuitu</span> <span class="verse"><a name="66">66</a>et movit castra ut iret in terra alienigenarum et perambulabat Samariam</span> <span class="verse"><a name="67">67</a>in illa die ceciderunt sacerdotes in bello dum vult fortiter facere dum sine consilio exiit in proelium</span> <span class="verse"><a name="68">68</a>et declinavit Iudas in Azotum in terra alienigenarum et vidit aras eorum et spolia deorum ipsorum succendit igni et cepit spolia civitatum et regressus est in terram Iuda</span> </p></div</div></div></body></html>