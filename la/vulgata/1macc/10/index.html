<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1macc/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1macc">1 Maccabees</a> &gt <strong>Chapter 10</strong></div><p><span class="verse"><a name="1">1</a>et anno centesimo sexagesimo ascendit Alexander Antiochi filius qui cognominatus est Nobilis et occupavit Ptolomaidam et receperunt eum et regnavit illic</span> <span class="verse"><a name="2">2</a>et audivit Demetrius rex et congregavit exercitum valde copiosum et exivit obviam illi in proelium</span> <span class="verse"><a name="3">3</a>et misit Demetrius ad Ionathan epistulam verbis pacificis ut magnificaret eum</span> <span class="verse"><a name="4">4</a>dixit enim anticipemus pacem facere cum eo priusquam faciat cum Alexandro adversus nos</span> <span class="verse"><a name="5">5</a>recordabitur enim omnium quae fecimus in eum et in fratrem eius et in gentem eius</span> <span class="verse"><a name="6">6</a>et dedit ei potestatem congregandi exercitum et fabricare arma et esse ipsum socium eius et obsides qui erant in arce iussit tradi ei</span> <span class="verse"><a name="7">7</a>et venit Ionathas in Hierusalem et legit epistulas in auditu omnis populi et eorum qui in arce erant</span> <span class="verse"><a name="8">8</a>et timuerunt timore magno quoniam audierunt quod dedit ei rex in potestatem congregandi exercitum</span> <span class="verse"><a name="9">9</a>et traditi sunt Ionathae obsides et reddidit eos parentibus suis</span> <span class="verse"><a name="10">10</a>et habitavit Ionathas in Hierusalem et coepit aedificare et innovare civitatem</span> <span class="verse"><a name="11">11</a>et dixit facientibus opera ut struerent muros et montem Sion in circuitu lapidibus quadratis ad munitionem et ita fecerunt</span> <span class="verse"><a name="12">12</a>et fugerunt alienigenae qui erant in munitionibus quas aedificaverat Bacchides</span> <span class="verse"><a name="13">13</a>et reliquit unusquisque locum suum et abiit in terram suam</span> <span class="verse"><a name="14">14</a>tantum in Bethsuram remanserant aliqui ex his qui reliquerant legem et praecepta Dei erat enim haec eis ad refugium</span> <span class="verse"><a name="15">15</a>et audivit Alexander rex promissa quae promisit Demetrius Ionathae et narraverunt ei proelia et virtutes quas ipse fecit et fratres eius et labores quos laboraverunt</span> <span class="verse"><a name="16">16</a>et ait numquid inveniemus aliquem virum talem et nunc faciemus eum amicum et socium nostrum</span> <span class="verse"><a name="17">17</a>et scripsit epistulam et misit ei secundum haec verba dicens</span> <span class="verse"><a name="18">18</a>rex Alexander fratri Ionathae salutem</span> <span class="verse"><a name="19">19</a>audivimus de te quod vir potens viribus et aptus es ut sis amicus noster</span> <span class="verse"><a name="20">20</a>et nunc constituimus te hodie summum sacerdotem gentis tuae et ut amicus regis voceris et misit ei purpuram et coronam auream ut quae nostra sunt sentias et conserves amicitias ad nos</span> <span class="verse"><a name="21">21</a>et induit se Ionathas stolam sanctam septimo mense anno centesimo sexagesimo in die sollemni scenophegiae et congregavit exercitum et fecit arma copiosa</span> <span class="verse"><a name="22">22</a>et audivit Demetrius verba ista et contristatus est et ait</span> <span class="verse"><a name="23">23</a>quid hoc fecimus quod praeoccupavit nos Alexander adprehendere amicitiam Iudaeorum ad munimen sui</span> <span class="verse"><a name="24">24</a>scribam et ego illi verba deprecatoria et dignitates et dona ut sit mecum in adiutorio</span> <span class="verse"><a name="25">25</a>et scripsit in haec verba rex Demetrius genti Iudaeorum salutem</span> <span class="verse"><a name="26">26</a>quoniam servastis ad nos pactum et mansistis in amicitia nostra et non accessistis ad inimicos nostros audivimus et gavisi sumus</span> <span class="verse"><a name="27">27</a>et nunc perseverate adhuc conservare ad nos fidem et retribuemus vobis bona pro his quae fecistis nobiscum</span> <span class="verse"><a name="28">28</a>et remittemus vobis praestationes multas et dabimus vobis donationes</span> <span class="verse"><a name="29">29</a>et nunc absolvo vos et omnes Iudaeos a tributis et pretia salis indulgeo et coronas remitto et tertias seminis</span> <span class="verse"><a name="30">30</a>et dimidiam partem fructus ligni quod est portionis meae relinquo vobis ex hodierno et deinceps ne accipiatur a terra Iuda et a tribus civitatibus quae additae sunt illi ex Samaria et Galilea ex hodierna die et in totum tempus</span> <span class="verse"><a name="31">31</a>et Hierusalem sit sancta et libera cum finibus suis et decimae et tributa ipsius sint</span> <span class="verse"><a name="32">32</a>remitto etiam potestatem arcis quae est in Hierusalem et do eam summo sacerdoti et constituat in ea viros quoscumque ipse elegerit qui custodiant eam</span> <span class="verse"><a name="33">33</a>et omnem animam Iudaeorum quae captiva est a terra Iuda in omni regno meo relinquo liberam gratis ut omnes a tributis resolvantur etiam pecorum suorum</span> <span class="verse"><a name="34">34</a>et omnes dies sollemnes et sabbata et neomeniae et dies decreti et tres dies ante diem sollemnem et tres post diem sollemnem sint omnes inmunitatis et remissionis omnibus Iudaeis qui sunt in regno meo</span> <span class="verse"><a name="35">35</a>et nemo potestatem agere aliquid habeat et movere negotii adversus aliquem eorum in omni causa</span> <span class="verse"><a name="36">36</a>et ut adscribantur ex Iudaeis in exercitu regis ad triginta milia virorum et dabuntur illis copiae ut oportet omnibus exercitibus regis et ex ipsis ordinabuntur qui sint in munitionibus regis magni</span> <span class="verse"><a name="37">37</a>et ex his constituentur supra negotia regni quae aguntur ex fide et principes sint ex eis et ambulent legibus suis sicut praecepit rex in terra Iuda</span> <span class="verse"><a name="38">38</a>et tres civitates quae additae sunt Iudaeae ex regione Samariae cum Iudaea reputentur ut sint sub uno et non oboediant aliae potestati nisi summi sacerdotis</span> <span class="verse"><a name="39">39</a>Ptolomaidam et confines eius quas dedi donum sanctis qui sunt in Hierusalem ad necessarios sumptus sanctorum</span> <span class="verse"><a name="40">40</a>et ego singulis annis dabo quindecim milia siclorum argenti de rationibus regis quae me contingunt</span> <span class="verse"><a name="41">41</a>et omne quod reliquum fuit quod non reddiderant qui super negotia erant annis prioribus ex hoc dabunt in opera domus</span> <span class="verse"><a name="42">42</a>et super haec quinque milia siclorum argenti quae accipiebant de sanctorum ratione per singulos annos et haec ad sacerdotes pertineant qui ministerio funguntur</span> <span class="verse"><a name="43">43</a>et quicumque fugerint in templum quod est in Hierosolymis et in omnibus finibus eius obnoxios regi in omni negotio dimittatis et universa quae sunt eis in regno meo libera habeant</span> <span class="verse"><a name="44">44</a>et ad aedificanda vel restauranda opera sanctorum sumptus dabuntur de ratione regis</span> <span class="verse"><a name="45">45</a>et ad extruendos muros Hierusalem et communiendos in circuitu sumptus dabuntur de ratione regis et ad construendos muros in Iudaea</span> <span class="verse"><a name="46">46</a>ut audivit autem Ionathas et populus sermones istos non crediderunt eis nec receperunt eos quia recordati sunt malitiae magnae quam fecerat in Israhel et tribulaverat eos valde</span> <span class="verse"><a name="47">47</a>et conplacuit eis in Alexandrum quia ipse fuerat eis princeps sermonum pacis et ipsi auxilium ferebant omnibus diebus</span> <span class="verse"><a name="48">48</a>et congregavit Alexander rex exercitum magnum et admovit castra ad Demetrium</span> <span class="verse"><a name="49">49</a>et commiserunt proelium reges et fugit exercitus Alexandri et insecutus est eum Demetrius et incubuit super eos</span> <span class="verse"><a name="50">50</a>et invaluit proelium nimis donec occidit sol et cecidit Demetrius in illa die</span> <span class="verse"><a name="51">51</a>et misit Alexander ad Ptolomeum regem Aegypti legatos secundum haec verba dicens</span> <span class="verse"><a name="52">52</a>quoniam ingressus sum in regnum meum et sedi in sede patrum meorum et obtinui principatum et contrivi Demetrium et possedi regionem nostram</span> <span class="verse"><a name="53">53</a>et commisi cum eo pugnam et contritus est ipse et castra eius a nobis et sedimus in sede regni eius</span> <span class="verse"><a name="54">54</a>et nunc statuamus ad invicem amicitiam et da mihi filiam tuam uxorem et ero gener tuus et ipsi dignitatem</span> <span class="verse"><a name="55">55</a>et respondit Ptolomeus rex dicens felix dies in qua reversus es ad terram patrum tuorum et sedisti in sede regni eorum</span> <span class="verse"><a name="56">56</a>et nunc faciam tibi quae scripsisti sed occurre Ptolomaidae ut videamus nos invicem et spondeam tibi sicut dixisti</span> <span class="verse"><a name="57">57</a>et exiit Ptolomeus de Aegypto ipse et Cleopatra filia eius et venit Ptolomaidae anno centesimo sexagesimo secundo</span> <span class="verse"><a name="58">58</a>et occurrit ei Alexander rex et dedit ei Cleopatram filiam suam et fecit nuptias eius Ptolomaidae sicut reges in magna gloria</span> <span class="verse"><a name="59">59</a>et scripsit rex Alexander Ionathae ut veniret obviam sibi</span> <span class="verse"><a name="60">60</a>et abiit cum gloria Ptolomaidem et occurrit ibi duobus regibus et dedit illis argentum multum et aurum et dona et invenit gratiam in conspectu eorum</span> <span class="verse"><a name="61">61</a>et convenerunt adversus eum viri pestilentes ex Israhel viri iniqui interpellantes adversus eum et non intendit ad eos rex</span> <span class="verse"><a name="62">62</a>et iussit expoliari Ionathan vestimentis suis et induit eum purpura et ita fecerunt et conlocavit eum rex sedere secum</span> <span class="verse"><a name="63">63</a>dixitque principibus exite cum eo in medio civitatis et praedicate ut nemo interpellet adversus eum de ullo negotio nec quisquam ei molestus sit de ulla ratione</span> <span class="verse"><a name="64">64</a>et factum est ut viderunt qui interpellabant gloriam eius quae praedicabatur et opertum eum purpura fugerunt omnes</span> <span class="verse"><a name="65">65</a>et magnificavit eum rex et scripsit eum inter primos amicos et posuit eum ducem et participem principatus</span> <span class="verse"><a name="66">66</a>et reversus est Ionathan in Hierusalem cum pace et laetitia</span> <span class="verse"><a name="67">67</a>in anno centesimo sexagesimo quinto venit Demetrius filius Demetrii a Creta in terram patrum suorum</span> <span class="verse"><a name="68">68</a>et audivit Alexander rex et contristatus est valde et reversus est Antiochiam</span> <span class="verse"><a name="69">69</a>et constituit Demetrius Apollonium qui praeerat Coelesyriae et congregavit exercitum magnum et accessit ad Iamniam et misit ad Ionathan summum sacerdotem</span> <span class="verse"><a name="70">70</a>dicens tu solus resistis nobis ego autem factus sum in derisum et in obprobrium propterea quia tu potestatem exerces in montibus</span> <span class="verse"><a name="71">71</a>nunc ergo si confidis in virtutibus tuis descende ad nos in campum et conparemus illic invicem quia mecum est virtus bellorum</span> <span class="verse"><a name="72">72</a>interroga et disce qui sim ego et ceteri qui auxilio sunt mihi qui et dicunt quia non potest stare pes vester ante faciem nostram quia bis in fugam conversi sunt patres tui in terra sua</span> <span class="verse"><a name="73">73</a>et nunc quomodo poteris sustinere equitatum exercitum tantum in campo ubi non est lapis neque saxum neque locus fugiendi</span> <span class="verse"><a name="74">74</a>ut audivit autem Ionathas sermones Apollonii motus est animo et elegit decem milia virorum et exiit ab Hierusalem et concurrit ei Simon frater eius in adiutorium</span> <span class="verse"><a name="75">75</a>et adplicuerunt castra in Ioppen et exclusit eum a civitate quia custodia Apollonii Ioppe erat et obpugnavit eam</span> <span class="verse"><a name="76">76</a>et exterriti qui erant intra civitatem aperuerunt ei et obtinuit Ionathas Ioppen</span> <span class="verse"><a name="77">77</a>et audivit Apollonius et admovit tria milia equitum et exercitum multum</span> <span class="verse"><a name="78">78</a>et abiit Azotum tamquam iter faciens et statim exiit in campum eo quod haberet multitudinem equitum et confideret in eis et insecutus est eum Ionathas in Azotum et proelium commiserunt</span> <span class="verse"><a name="79">79</a>et reliquit Apollonius in castris mille equites post eos occulte</span> <span class="verse"><a name="80">80</a>et cognovit Ionathas quoniam sunt insidiae post se et circuierunt castra eius a mane usque ad vesperam</span> <span class="verse"><a name="81">81</a>populus autem stabat sicut praecepit Ionathas et laboraverunt equi eorum</span> <span class="verse"><a name="82">82</a>et eiecit Simon exercitum suum et commisit contra legionem equites enim fatigati erant et contriti sunt ab eo et fugerunt</span> <span class="verse"><a name="83">83</a>et qui dispersi sunt in campum fugerunt in Azotum et intraverunt in Bethdagon idolum suum ut se liberarent</span> <span class="verse"><a name="84">84</a>et succendit Ionathas Azotum et civitates quae erant in circuitu eius et accepit spolia eorum et templum Dagon et eos qui fugerunt in illud succendit igni</span> <span class="verse"><a name="85">85</a>et fuerunt qui ceciderunt gladio cum his qui succensi sunt fere octo milia virorum</span> <span class="verse"><a name="86">86</a>et movit inde Ionathas castra et adplicuit ea Ascalona et exierunt de civitate obviam illi in magna gloria</span> <span class="verse"><a name="87">87</a>et reversus est Ionathas in Hierusalem cum suis habentibus spolia multa</span> <span class="verse"><a name="88">88</a>et factum est ut audivit Alexander rex sermones istos addidit adhuc glorificare Ionathan</span> <span class="verse"><a name="89">89</a>et misit ei fibulam auream sicuti est consuetudo dari cognatis regum et dedit ei Accaron et omnes fines eius in possessionem</span> </p></div</div></div></body></html>