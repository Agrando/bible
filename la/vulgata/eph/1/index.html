<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/eph/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/eph">Ephesians</a> &gt <strong>Chapter 1</strong></div><p><span class="verse"><a name="1">1</a>Paulus apostolus Christi Iesu per voluntatem Dei sanctis omnibus qui sunt Ephesi et fidelibus in Christo Iesu</span> <span class="verse"><a name="2">2</a>gratia vobis et pax a Deo Patre nostro et Domino Iesu Christo</span> <span class="verse"><a name="3">3</a>benedictus Deus et Pater Domini nostri Iesu Christi qui benedixit nos in omni benedictione spiritali in caelestibus in Christo</span> <span class="verse"><a name="4">4</a>sicut elegit nos in ipso ante mundi constitutionem ut essemus sancti et inmaculati in conspectu eius in caritate</span> <span class="verse"><a name="5">5</a>qui praedestinavit nos in adoptionem filiorum per Iesum Christum in ipsum secundum propositum voluntatis suae</span> <span class="verse"><a name="6">6</a>in laudem gloriae gratiae suae in qua gratificavit nos in dilecto</span> <span class="verse"><a name="7">7</a>in quo habemus redemptionem per sanguinem eius remissionem peccatorum secundum divitias gratiae eius</span> <span class="verse"><a name="8">8</a>quae superabundavit in nobis in omni sapientia et prudentia</span> <span class="verse"><a name="9">9</a>ut notum faceret nobis sacramentum voluntatis suae secundum bonum placitum eius quod proposuit in eo</span> <span class="verse"><a name="10">10</a>in dispensationem plenitudinis temporum instaurare omnia in Christo quae in caelis et quae in terra sunt in ipso</span> <span class="verse"><a name="11">11</a>in quo etiam sorte vocati sumus praedestinati secundum propositum eius qui omnia operatur secundum consilium voluntatis suae</span> <span class="verse"><a name="12">12</a>ut simus in laudem gloriae eius qui ante speravimus in Christo</span> <span class="verse"><a name="13">13</a>in quo et vos cum audissetis verbum veritatis evangelium salutis vestrae in quo et credentes signati estis Spiritu promissionis Sancto</span> <span class="verse"><a name="14">14</a>qui est pignus hereditatis nostrae in redemptionem adquisitionis in laudem gloriae ipsius</span> <span class="verse"><a name="15">15</a>propterea et ego audiens fidem vestram quae est in Domino Iesu et dilectionem in omnes sanctos</span> <span class="verse"><a name="16">16</a>non cesso gratias agens pro vobis memoriam vestri faciens in orationibus meis</span> <span class="verse"><a name="17">17</a>ut Deus Domini nostri Iesu Christi Pater gloriae det vobis spiritum sapientiae et revelationis in agnitione eius</span> <span class="verse"><a name="18">18</a>inluminatos oculos cordis vestri ut sciatis quae sit spes vocationis eius quae divitiae gloriae hereditatis eius in sanctis</span> <span class="verse"><a name="19">19</a>et quae sit supereminens magnitudo virtutis eius in nos qui credidimus secundum operationem potentiae virtutis eius</span> <span class="verse"><a name="20">20</a>quam operatus est in Christo suscitans illum a mortuis et constituens ad dexteram suam in caelestibus</span> <span class="verse"><a name="21">21</a>supra omnem principatum et potestatem et virtutem et dominationem et omne nomen quod nominatur non solum in hoc saeculo sed et in futuro</span> <span class="verse"><a name="22">22</a>et omnia subiecit sub pedibus eius et ipsum dedit caput supra omnia ecclesiae</span> <span class="verse"><a name="23">23</a>quae est corpus ipsius plenitudo eius qui omnia in omnibus adimpletur</span> </p></div</div></div></body></html>