<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/2sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/2sam">2 Samuel</a> &gt <strong>Chapter 23</strong></div><p><span class="verse"><a name="1">1</a>haec autem sunt verba novissima quae dixit David filius Isai dixit vir cui constitutum est de christo Dei Iacob egregius psalta Israhel</span> <span class="verse"><a name="2">2</a>spiritus Domini locutus est per me et sermo eius per linguam meam</span> <span class="verse"><a name="3">3</a>dixit Deus Israhel mihi locutus est Fortis Israhel dominator hominum iustus dominator in timore Dei</span> <span class="verse"><a name="4">4</a>sicut lux aurorae oriente sole mane absque nubibus rutilat et sicut pluviis germinat herba de terra</span> <span class="verse"><a name="5">5</a>nec tanta est domus mea apud Deum ut pactum aeternum iniret mecum firmum in omnibus atque munitum cuncta enim salus mea et omnis voluntas nec est quicquam ex ea quod non germinet</span> <span class="verse"><a name="6">6</a>praevaricatores autem quasi spinae evellentur universi quae non tolluntur manibus</span> <span class="verse"><a name="7">7</a>et si quis tangere voluerit eas armabitur ferro et ligno lanceato igneque succensae conburentur usque ad nihilum</span> <span class="verse"><a name="8">8</a>haec nomina fortium David Sedens in cathedra sapientissimus princeps inter tres ipse est quasi tenerrimus ligni vermiculus qui octingentos interfecit impetu uno</span> <span class="verse"><a name="9">9</a>post hunc Eleazar filius patrui eius Ahoi inter tres fortes qui erant cum David quando exprobraverunt Philisthim et congregati sunt illuc in proelium</span> <span class="verse"><a name="10">10</a>cumque ascendissent viri Israhel ipse stetit et percussit Philistheos donec deficeret manus eius et obrigesceret cum gladio fecitque Dominus salutem magnam in die illa et populus qui fugerat reversus est ad caesorum spolia detrahenda</span> <span class="verse"><a name="11">11</a>et post hunc Semma filius Age de Arari et congregati sunt Philisthim in statione erat quippe ibi ager plenus lente cumque fugisset populus a facie Philisthim</span> <span class="verse"><a name="12">12</a>stetit ille in medio agri et tuitus est eum percussitque Philistheos et fecit Dominus salutem magnam</span> <span class="verse"><a name="13">13</a>necnon ante descenderant tres qui erant principes inter triginta et venerant tempore messis ad David in speluncam Odollam castra autem Philisthim erant posita in valle Gigantum</span> <span class="verse"><a name="14">14</a>et David erat in praesidio porro statio Philisthinorum tunc erat in Bethleem</span> <span class="verse"><a name="15">15</a>desideravit igitur David et ait si quis mihi daret potum aquae de cisterna quae est in Bethleem iuxta portam</span> <span class="verse"><a name="16">16</a>inruperunt ergo tres fortes castra Philisthinorum et hauserunt aquam de cisterna Bethleem quae erat iuxta portam et adtulerunt ad David at ille noluit bibere sed libavit illam Domino</span> <span class="verse"><a name="17">17</a>dicens propitius mihi sit Dominus ne faciam hoc num sanguinem hominum istorum qui profecti sunt et animarum periculum bibam noluit ergo bibere haec fecerunt tres robustissimi</span> <span class="verse"><a name="18">18</a>Abisai quoque frater Ioab filius Sarviae princeps erat de tribus ipse est qui elevavit hastam suam contra trecentos quos interfecit nominatus in tribus</span> <span class="verse"><a name="19">19</a>et inter tres nobilior eratque eorum princeps sed usque ad tres primos non pervenerat</span> <span class="verse"><a name="20">20</a>et Banaias filius Ioiada viri fortissimi magnorum operum de Capsehel ipse percussit duos leones Moab et ipse descendit et percussit leonem in media cisterna diebus nivis</span> <span class="verse"><a name="21">21</a>ipse quoque interfecit virum aegyptium virum dignum spectaculo habentem in manu hastam itaque cum descendisset ad eum in virga vi extorsit hastam de manu Aegyptii et interfecit eum hasta sua</span> <span class="verse"><a name="22">22</a>haec fecit Banaias filius Ioiadae</span> <span class="verse"><a name="23">23</a>et ipse nominatus inter tres robustos qui erant inter triginta nobiliores verumtamen usque ad tres non pervenerat fecitque eum David sibi auricularium a secreto</span> <span class="verse"><a name="24">24</a>Asahel frater Ioab inter triginta Eleanan filius patrui eius de Bethleem</span> <span class="verse"><a name="25">25</a>Semma de Arari Helica de Arodi</span> <span class="verse"><a name="26">26</a>Helas de Felthi Hira filius Aces de Thecua</span> <span class="verse"><a name="27">27</a>Abiezer de Anathoth Mobonnai de Usathi</span> <span class="verse"><a name="28">28</a>Selmon Aohites Maharai Netophathites</span> <span class="verse"><a name="29">29</a>Heled filius Banaa et ipse Netophathites Hithai filius Ribai de Gebeeth filiorum Beniamin</span> <span class="verse"><a name="30">30</a>Banahi Aufrathonites Heddai de torrente Gaas</span> <span class="verse"><a name="31">31</a>Abialbon Arbathites Azmaveth de Beromi</span> <span class="verse"><a name="32">32</a>Eliaba de Salboni filii Iasen Ionathan</span> <span class="verse"><a name="33">33</a>Semma de Horodi Haiam filius Sarar Arorites</span> <span class="verse"><a name="34">34</a>Elifeleth filius Aasbai filii Maachathi Heliam filius Ahitofel Gelonites</span> <span class="verse"><a name="35">35</a>Esrai de Carmelo Farai de Arbi</span> <span class="verse"><a name="36">36</a>Igaal filius Nathan de Soba Bonni de Gaddi</span> <span class="verse"><a name="37">37</a>Selech de Ammoni Naharai Berothites armiger Ioab filii Sarviae</span> <span class="verse"><a name="38">38</a>Hira Hiethrites Gareb et ipse Hiethrites</span> <span class="verse"><a name="39">39</a>Urias Hettheus omnes triginta septem</span> </p></div</div></div></body></html>