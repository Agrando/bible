<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/john/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/john">John</a> &gt <strong>Chapter 20</strong></div><p><span class="verse"><a name="1">1</a>una autem sabbati Maria Magdalene venit mane cum adhuc tenebrae essent ad monumentum et videt lapidem sublatum a monumento</span> <span class="verse"><a name="2">2</a>cucurrit ergo et venit ad Simonem Petrum et ad alium discipulum quem amabat Iesus et dicit eis tulerunt Dominum de monumento et nescimus ubi posuerunt eum</span> <span class="verse"><a name="3">3</a>exiit ergo Petrus et ille alius discipulus et venerunt ad monumentum</span> <span class="verse"><a name="4">4</a>currebant autem duo simul et ille alius discipulus praecucurrit citius Petro et venit primus ad monumentum</span> <span class="verse"><a name="5">5</a>et cum se inclinasset videt posita linteamina non tamen introivit</span> <span class="verse"><a name="6">6</a>venit ergo Simon Petrus sequens eum et introivit in monumentum et videt linteamina posita</span> <span class="verse"><a name="7">7</a>et sudarium quod fuerat super caput eius non cum linteaminibus positum sed separatim involutum in unum locum</span> <span class="verse"><a name="8">8</a>tunc ergo introivit et ille discipulus qui venerat primus ad monumentum et vidit et credidit</span> <span class="verse"><a name="9">9</a>nondum enim sciebant scripturam quia oportet eum a mortuis resurgere</span> <span class="verse"><a name="10">10</a>abierunt ergo iterum ad semet ipsos discipuli</span> <span class="verse"><a name="11">11</a>Maria autem stabat ad monumentum foris plorans dum ergo fleret inclinavit se et prospexit in monumentum</span> <span class="verse"><a name="12">12</a>et vidit duos angelos in albis sedentes unum ad caput et unum ad pedes ubi positum fuerat corpus Iesu</span> <span class="verse"><a name="13">13</a>dicunt ei illi mulier quid ploras dicit eis quia tulerunt Dominum meum et nescio ubi posuerunt eum</span> <span class="verse"><a name="14">14</a>haec cum dixisset conversa est retrorsum et videt Iesum stantem et non sciebat quia Iesus est</span> <span class="verse"><a name="15">15</a>dicit ei Iesus mulier quid ploras quem quaeris illa existimans quia hortulanus esset dicit ei domine si tu sustulisti eum dicito mihi ubi posuisti eum et ego eum tollam</span> <span class="verse"><a name="16">16</a>dicit ei Iesus Maria conversa illa dicit ei rabboni quod dicitur magister</span> <span class="verse"><a name="17">17</a>dicit ei Iesus noli me tangere nondum enim ascendi ad Patrem meum vade autem ad fratres meos et dic eis ascendo ad Patrem meum et Patrem vestrum et Deum meum et Deum vestrum</span> <span class="verse"><a name="18">18</a>venit Maria Magdalene adnuntians discipulis quia vidi Dominum et haec dixit mihi</span> <span class="verse"><a name="19">19</a>cum esset ergo sero die illo una sabbatorum et fores essent clausae ubi erant discipuli propter metum Iudaeorum venit Iesus et stetit in medio et dicit eis pax vobis</span> <span class="verse"><a name="20">20</a>et hoc cum dixisset ostendit eis manus et latus gavisi sunt ergo discipuli viso Domino</span> <span class="verse"><a name="21">21</a>dixit ergo eis iterum pax vobis sicut misit me Pater et ego mitto vos</span> <span class="verse"><a name="22">22</a>hoc cum dixisset insuflavit et dicit eis accipite Spiritum Sanctum</span> <span class="verse"><a name="23">23</a>quorum remiseritis peccata remittuntur eis quorum retinueritis detenta sunt</span> <span class="verse"><a name="24">24</a>Thomas autem unus ex duodecim qui dicitur Didymus non erat cum eis quando venit Iesus</span> <span class="verse"><a name="25">25</a>dixerunt ergo ei alii discipuli vidimus Dominum ille autem dixit eis nisi videro in manibus eius figuram clavorum et mittam digitum meum in locum clavorum et mittam manum meam in latus eius non credam</span> <span class="verse"><a name="26">26</a>et post dies octo iterum erant discipuli eius intus et Thomas cum eis venit Iesus ianuis clausis et stetit in medio et dixit pax vobis</span> <span class="verse"><a name="27">27</a>deinde dicit Thomae infer digitum tuum huc et vide manus meas et adfer manum tuam et mitte in latus meum et noli esse incredulus sed fidelis</span> <span class="verse"><a name="28">28</a>respondit Thomas et dixit ei Dominus meus et Deus meus</span> <span class="verse"><a name="29">29</a>dicit ei Iesus quia vidisti me credidisti beati qui non viderunt et crediderunt</span> <span class="verse"><a name="30">30</a>multa quidem et alia signa fecit Iesus in conspectu discipulorum suorum quae non sunt scripta in libro hoc</span> <span class="verse"><a name="31">31</a>haec autem scripta sunt ut credatis quia Iesus est Christus Filius Dei et ut credentes vitam habeatis in nomine eius</span> </p></div</div></div></body></html>