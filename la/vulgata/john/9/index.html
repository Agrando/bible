<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/john">John</a> &gt <strong>Chapter 9</strong></div><p><span class="verse"><a name="1">1</a>et praeteriens vidit hominem caecum a nativitate</span> <span class="verse"><a name="2">2</a>et interrogaverunt eum discipuli sui rabbi quis peccavit hic aut parentes eius ut caecus nasceretur</span> <span class="verse"><a name="3">3</a>respondit Iesus neque hic peccavit neque parentes eius sed ut manifestetur opera Dei in illo</span> <span class="verse"><a name="4">4</a>me oportet operari opera eius qui misit me donec dies est venit nox quando nemo potest operari</span> <span class="verse"><a name="5">5</a>quamdiu in mundo sum lux sum mundi</span> <span class="verse"><a name="6">6</a>haec cum dixisset expuit in terram et fecit lutum ex sputo et linuit lutum super oculos eius</span> <span class="verse"><a name="7">7</a>et dixit ei vade lava in natatoria Siloae quod interpretatur Missus abiit ergo et lavit et venit videns</span> <span class="verse"><a name="8">8</a>itaque vicini et qui videbant eum prius quia mendicus erat dicebant nonne hic est qui sedebat et mendicabat alii dicebant quia hic est</span> <span class="verse"><a name="9">9</a>alii autem nequaquam sed similis est eius ille dicebat quia ego sum</span> <span class="verse"><a name="10">10</a>dicebant ergo ei quomodo aperti sunt oculi tibi</span> <span class="verse"><a name="11">11</a>respondit ille homo qui dicitur Iesus lutum fecit et unxit oculos meos et dixit mihi vade ad natatoriam Siloae et lava et abii et lavi et vidi</span> <span class="verse"><a name="12">12</a>dixerunt ei ubi est ille ait nescio</span> <span class="verse"><a name="13">13</a>adducunt eum ad Pharisaeos qui caecus fuerat</span> <span class="verse"><a name="14">14</a>erat autem sabbatum quando lutum fecit Iesus et aperuit oculos eius</span> <span class="verse"><a name="15">15</a>iterum ergo interrogabant eum Pharisaei quomodo vidisset ille autem dixit eis lutum posuit mihi super oculos et lavi et video</span> <span class="verse"><a name="16">16</a>dicebant ergo ex Pharisaeis quidam non est hic homo a Deo quia sabbatum non custodit alii dicebant quomodo potest homo peccator haec signa facere et scisma erat in eis</span> <span class="verse"><a name="17">17</a>dicunt ergo caeco iterum tu quid dicis de eo qui aperuit oculos tuos ille autem dixit quia propheta est</span> <span class="verse"><a name="18">18</a>non crediderunt ergo Iudaei de illo quia caecus fuisset et vidisset donec vocaverunt parentes eius qui viderat</span> <span class="verse"><a name="19">19</a>et interrogaverunt eos dicentes hic est filius vester quem vos dicitis quia caecus natus est quomodo ergo nunc videt</span> <span class="verse"><a name="20">20</a>responderunt eis parentes eius et dixerunt scimus quia hic est filius noster et quia caecus natus est</span> <span class="verse"><a name="21">21</a>quomodo autem nunc videat nescimus aut quis eius aperuit oculos nos nescimus ipsum interrogate aetatem habet ipse de se loquatur</span> <span class="verse"><a name="22">22</a>haec dixerunt parentes eius quia timebant Iudaeos iam enim conspiraverant Iudaei ut si quis eum confiteretur Christum extra synagogam fieret</span> <span class="verse"><a name="23">23</a>propterea parentes eius dixerunt quia aetatem habet ipsum interrogate</span> <span class="verse"><a name="24">24</a>vocaverunt ergo rursum hominem qui fuerat caecus et dixerunt ei da gloriam Deo nos scimus quia hic homo peccator est</span> <span class="verse"><a name="25">25</a>dixit ergo ille si peccator est nescio unum scio quia caecus cum essem modo video</span> <span class="verse"><a name="26">26</a>dixerunt ergo illi quid fecit tibi quomodo aperuit tibi oculos</span> <span class="verse"><a name="27">27</a>respondit eis dixi vobis iam et audistis quid iterum vultis audire numquid et vos vultis discipuli eius fieri</span> <span class="verse"><a name="28">28</a>maledixerunt ei et dixerunt tu discipulus illius es nos autem Mosi discipuli sumus</span> <span class="verse"><a name="29">29</a>nos scimus quia Mosi locutus est Deus hunc autem nescimus unde sit</span> <span class="verse"><a name="30">30</a>respondit ille homo et dixit eis in hoc enim mirabile est quia vos nescitis unde sit et aperuit meos oculos</span> <span class="verse"><a name="31">31</a>scimus autem quia peccatores Deus non audit sed si quis Dei cultor est et voluntatem eius facit hunc exaudit</span> <span class="verse"><a name="32">32</a>a saeculo non est auditum quia aperuit quis oculos caeci nati</span> <span class="verse"><a name="33">33</a>nisi esset hic a Deo non poterat facere quicquam</span> <span class="verse"><a name="34">34</a>responderunt et dixerunt ei in peccatis natus es totus et tu doces nos et eiecerunt eum foras</span> <span class="verse"><a name="35">35</a>audivit Iesus quia eiecerunt eum foras et cum invenisset eum dixit ei tu credis in Filium Dei</span> <span class="verse"><a name="36">36</a>respondit ille et dixit quis est Domine ut credam in eum</span> <span class="verse"><a name="37">37</a>et dixit ei Iesus et vidisti eum et qui loquitur tecum ipse est</span> <span class="verse"><a name="38">38</a>at ille ait credo Domine et procidens adoravit eum</span> <span class="verse"><a name="39">39</a>dixit ei Iesus in iudicium ego in hunc mundum veni ut qui non vident videant et qui vident caeci fiant</span> <span class="verse"><a name="40">40</a>et audierunt ex Pharisaeis qui cum ipso erant et dixerunt ei numquid et nos caeci sumus</span> <span class="verse"><a name="41">41</a>dixit eis Iesus si caeci essetis non haberetis peccatum nunc vero dicitis quia videmus peccatum vestrum manet</span> </p></div</div></div></body></html>