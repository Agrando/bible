<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/john">John</a> &gt <strong>Chapter 12</strong></div><p><span class="verse"><a name="1">1</a>Iesus ergo ante sex dies paschae venit Bethaniam ubi fuerat Lazarus mortuus quem suscitavit Iesus</span> <span class="verse"><a name="2">2</a>fecerunt autem ei cenam ibi et Martha ministrabat Lazarus vero unus erat ex discumbentibus cum eo</span> <span class="verse"><a name="3">3</a>Maria ergo accepit libram unguenti nardi pistici pretiosi unxit pedes Iesu et extersit capillis suis pedes eius et domus impleta est ex odore unguenti</span> <span class="verse"><a name="4">4</a>dicit ergo unus ex discipulis eius Iudas Scariotis qui erat eum traditurus</span> <span class="verse"><a name="5">5</a>quare hoc unguentum non veniit trecentis denariis et datum est egenis</span> <span class="verse"><a name="6">6</a>dixit autem hoc non quia de egenis pertinebat ad eum sed quia fur erat et loculos habens ea quae mittebantur portabat</span> <span class="verse"><a name="7">7</a>dixit ergo Iesus sine illam ut in die sepulturae meae servet illud</span> <span class="verse"><a name="8">8</a>pauperes enim semper habetis vobiscum me autem non semper habetis</span> <span class="verse"><a name="9">9</a>cognovit ergo turba multa ex Iudaeis quia illic est et venerunt non propter Iesum tantum sed ut Lazarum viderent quem suscitavit a mortuis</span> <span class="verse"><a name="10">10</a>cogitaverunt autem principes sacerdotum ut et Lazarum interficerent</span> <span class="verse"><a name="11">11</a>quia multi propter illum abibant ex Iudaeis et credebant in Iesum</span> <span class="verse"><a name="12">12</a>in crastinum autem turba multa quae venerat ad diem festum cum audissent quia venit Iesus Hierosolyma</span> <span class="verse"><a name="13">13</a>acceperunt ramos palmarum et processerunt obviam ei et clamabant osanna benedictus qui venit in nomine Domini rex Israhel</span> <span class="verse"><a name="14">14</a>et invenit Iesus asellum et sedit super eum sicut scriptum est</span> <span class="verse"><a name="15">15</a>noli timere filia Sion ecce rex tuus venit sedens super pullum asinae</span> <span class="verse"><a name="16">16</a>haec non cognoverunt discipuli eius primum sed quando glorificatus est Iesus tunc recordati sunt quia haec erant scripta de eo et haec fecerunt ei</span> <span class="verse"><a name="17">17</a>testimonium ergo perhibebat turba quae erat cum eo quando Lazarum vocavit de monumento et suscitavit eum a mortuis</span> <span class="verse"><a name="18">18</a>propterea et obviam venit ei turba quia audierunt eum fecisse hoc signum</span> <span class="verse"><a name="19">19</a>Pharisaei ergo dixerunt ad semet ipsos videtis quia nihil proficimus ecce mundus totus post eum abiit</span> <span class="verse"><a name="20">20</a>erant autem gentiles quidam ex his qui ascenderant ut adorarent in die festo</span> <span class="verse"><a name="21">21</a>hii ergo accesserunt ad Philippum qui erat a Bethsaida Galilaeae et rogabant eum dicentes domine volumus Iesum videre</span> <span class="verse"><a name="22">22</a>venit Philippus et dicit Andreae Andreas rursum et Philippus dixerunt Iesu</span> <span class="verse"><a name="23">23</a>Iesus autem respondit eis dicens venit hora ut clarificetur Filius hominis</span> <span class="verse"><a name="24">24</a>amen amen dico vobis nisi granum frumenti cadens in terram mortuum fuerit</span> <span class="verse"><a name="25">25</a>ipsum solum manet si autem mortuum fuerit multum fructum adfert qui amat animam suam perdet eam et qui odit animam suam in hoc mundo in vitam aeternam custodit eam</span> <span class="verse"><a name="26">26</a>si quis mihi ministrat me sequatur et ubi sum ego illic et minister meus erit si quis mihi ministraverit honorificabit eum Pater meus</span> <span class="verse"><a name="27">27</a>nunc anima mea turbata est et quid dicam Pater salvifica me ex hora hac sed propterea veni in horam hanc</span> <span class="verse"><a name="28">28</a>Pater clarifica tuum nomen venit ergo vox de caelo et clarificavi et iterum clarificabo</span> <span class="verse"><a name="29">29</a>turba ergo quae stabat et audierat dicebant tonitruum factum esse alii dicebant angelus ei locutus est</span> <span class="verse"><a name="30">30</a>respondit Iesus et dixit non propter me vox haec venit sed propter vos</span> <span class="verse"><a name="31">31</a>nunc iudicium est mundi nunc princeps huius mundi eicietur foras</span> <span class="verse"><a name="32">32</a>et ego si exaltatus fuero a terra omnia traham ad me ipsum</span> <span class="verse"><a name="33">33</a>hoc autem dicebat significans qua morte esset moriturus</span> <span class="verse"><a name="34">34</a>respondit ei turba nos audivimus ex lege quia Christus manet in aeternum et quomodo tu dicis oportet exaltari Filium hominis quis est iste Filius hominis</span> <span class="verse"><a name="35">35</a>dixit ergo eis Iesus adhuc modicum lumen in vobis est ambulate dum lucem habetis ut non tenebrae vos conprehendant et qui ambulat in tenebris nescit quo vadat</span> <span class="verse"><a name="36">36</a>dum lucem habetis credite in lucem ut filii lucis sitis haec locutus est Iesus et abiit et abscondit se ab eis</span> <span class="verse"><a name="37">37</a>cum autem tanta signa fecisset coram eis non credebant in eum</span> <span class="verse"><a name="38">38</a>ut sermo Esaiae prophetae impleretur quem dixit Domine quis credidit auditui nostro et brachium Domini cui revelatum est</span> <span class="verse"><a name="39">39</a>propterea non poterant credere quia iterum dixit Esaias</span> <span class="verse"><a name="40">40</a>excaecavit oculos eorum et induravit eorum cor ut non videant oculis et intellegant corde et convertantur et sanem eos</span> <span class="verse"><a name="41">41</a>haec dixit Esaias quando vidit gloriam eius et locutus est de eo</span> <span class="verse"><a name="42">42</a>verumtamen et ex principibus multi crediderunt in eum sed propter Pharisaeos non confitebantur ut de synagoga non eicerentur</span> <span class="verse"><a name="43">43</a>dilexerunt enim gloriam hominum magis quam gloriam Dei</span> <span class="verse"><a name="44">44</a>Iesus autem clamavit et dixit qui credit in me non credit in me sed in eum qui misit me</span> <span class="verse"><a name="45">45</a>et qui videt me videt eum qui misit me</span> <span class="verse"><a name="46">46</a>ego lux in mundum veni ut omnis qui credit in me in tenebris non maneat</span> <span class="verse"><a name="47">47</a>et si quis audierit verba mea et non custodierit ego non iudico eum non enim veni ut iudicem mundum sed ut salvificem mundum</span> <span class="verse"><a name="48">48</a>qui spernit me et non accipit verba mea habet qui iudicet eum sermo quem locutus sum ille iudicabit eum in novissimo die</span> <span class="verse"><a name="49">49</a>quia ego ex me ipso non sum locutus sed qui misit me Pater ipse mihi mandatum dedit quid dicam et quid loquar</span> <span class="verse"><a name="50">50</a>et scio quia mandatum eius vita aeterna est quae ergo ego loquor sicut dixit mihi Pater sic loquor</span> </p></div</div></div></body></html>