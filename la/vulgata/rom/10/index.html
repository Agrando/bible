<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/rom/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/rom">Romans</a> &gt <strong>Chapter 10</strong></div><p><span class="verse"><a name="1">1</a>fratres voluntas quidem cordis mei et obsecratio ad Deum fit pro illis in salutem</span> <span class="verse"><a name="2">2</a>testimonium enim perhibeo illis quod aemulationem Dei habent sed non secundum scientiam</span> <span class="verse"><a name="3">3</a>ignorantes enim Dei iustitiam et suam quaerentes statuere iustitiae Dei non sunt subiecti</span> <span class="verse"><a name="4">4</a>finis enim legis Christus ad iustitiam omni credenti</span> <span class="verse"><a name="5">5</a>Moses enim scripsit quoniam iustitiam quae ex lege est qui fecerit homo vivet in ea</span> <span class="verse"><a name="6">6</a>quae autem ex fide est iustitia sic dicit ne dixeris in corde tuo quis ascendit in caelum id est Christum deducere</span> <span class="verse"><a name="7">7</a>aut quis descendit in abyssum hoc est Christum ex mortuis revocare</span> <span class="verse"><a name="8">8</a>sed quid dicit prope est verbum in ore tuo et in corde tuo hoc est verbum fidei quod praedicamus</span> <span class="verse"><a name="9">9</a>quia si confitearis in ore tuo Dominum Iesum et in corde tuo credideris quod Deus illum excitavit ex mortuis salvus eris</span> <span class="verse"><a name="10">10</a>corde enim creditur ad iustitiam ore autem confessio fit in salutem</span> <span class="verse"><a name="11">11</a>dicit enim scriptura omnis qui credit in illum non confundetur</span> <span class="verse"><a name="12">12</a>non enim est distinctio Iudaei et Graeci nam idem Dominus omnium dives in omnes qui invocant illum</span> <span class="verse"><a name="13">13</a>omnis enim quicumque invocaverit nomen Domini salvus erit</span> <span class="verse"><a name="14">14</a>quomodo ergo invocabunt in quem non crediderunt aut quomodo credent ei quem non audierunt quomodo autem audient sine praedicante</span> <span class="verse"><a name="15">15</a>quomodo vero praedicabunt nisi mittantur sicut scriptum est quam speciosi pedes evangelizantium pacem evangelizantium bona</span> <span class="verse"><a name="16">16</a>sed non omnes oboedierunt evangelio Esaias enim dicit Domine quis credidit auditui nostro</span> <span class="verse"><a name="17">17</a>ergo fides ex auditu auditus autem per verbum Christi</span> <span class="verse"><a name="18">18</a>sed dico numquid non audierunt et quidem in omnem terram exiit sonus eorum et in fines orbis terrae verba eorum</span> <span class="verse"><a name="19">19</a>sed dico numquid Israhel non cognovit primus Moses dicit ego ad aemulationem vos adducam in non gentem in gentem insipientem in iram vos mittam</span> <span class="verse"><a name="20">20</a>Esaias autem audet et dicit inventus sum non quaerentibus me palam apparui his qui me non interrogabant</span> <span class="verse"><a name="21">21</a>ad Israhel autem dicit tota die expandi manus meas ad populum non credentem et contradicentem</span> </p></div</div></div></body></html>