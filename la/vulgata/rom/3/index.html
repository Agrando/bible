<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/rom/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/rom">Romans</a> &gt <strong>Chapter 3</strong></div><p><span class="verse"><a name="1">1</a>quid ergo amplius est Iudaeo aut quae utilitas circumcisionis</span> <span class="verse"><a name="2">2</a>multum per omnem modum primum quidem quia credita sunt illis eloquia Dei</span> <span class="verse"><a name="3">3</a>quid enim si quidam illorum non crediderunt numquid incredulitas illorum fidem Dei evacuabit absit</span> <span class="verse"><a name="4">4</a>est autem Deus verax omnis autem homo mendax sicut scriptum est ut iustificeris in sermonibus tuis et vincas cum iudicaris</span> <span class="verse"><a name="5">5</a>si autem iniquitas nostra iustitiam Dei commendat quid dicemus numquid iniquus Deus qui infert iram secundum hominem dico</span> <span class="verse"><a name="6">6</a>absit alioquin quomodo iudicabit Deus mundum</span> <span class="verse"><a name="7">7</a>si enim veritas Dei in meo mendacio abundavit in gloriam ipsius quid adhuc et ego tamquam peccator iudicor</span> <span class="verse"><a name="8">8</a>et non sicut blasphemamur et sicut aiunt nos quidam dicere faciamus mala ut veniant bona quorum damnatio iusta est</span> <span class="verse"><a name="9">9</a>quid igitur praecellimus eos nequaquam causati enim sumus Iudaeos et Graecos omnes sub peccato esse</span> <span class="verse"><a name="10">10</a>sicut scriptum est quia non est iustus quisquam</span> <span class="verse"><a name="11">11</a>non est intellegens non est requirens Deum</span> <span class="verse"><a name="12">12</a>omnes declinaverunt simul inutiles facti sunt non est qui faciat bonum non est usque ad unum</span> <span class="verse"><a name="13">13</a>sepulchrum patens est guttur eorum linguis suis dolose agebant venenum aspidum sub labiis eorum</span> <span class="verse"><a name="14">14</a>quorum os maledictione et amaritudine plenum est</span> <span class="verse"><a name="15">15</a>veloces pedes eorum ad effundendum sanguinem</span> <span class="verse"><a name="16">16</a>contritio et infelicitas in viis eorum</span> <span class="verse"><a name="17">17</a>et viam pacis non cognoverunt</span> <span class="verse"><a name="18">18</a>non est timor Dei ante oculos eorum</span> <span class="verse"><a name="19">19</a>scimus autem quoniam quaecumque lex loquitur his qui in lege sunt loquitur ut omne os obstruatur et subditus fiat omnis mundus Deo</span> <span class="verse"><a name="20">20</a>quia ex operibus legis non iustificabitur omnis caro coram illo per legem enim cognitio peccati</span> <span class="verse"><a name="21">21</a>nunc autem sine lege iustitia Dei manifestata est testificata a lege et prophetis</span> <span class="verse"><a name="22">22</a>iustitia autem Dei per fidem Iesu Christi super omnes qui credunt non enim est distinctio</span> <span class="verse"><a name="23">23</a>omnes enim peccaverunt et egent gloriam Dei</span> <span class="verse"><a name="24">24</a>iustificati gratis per gratiam ipsius per redemptionem quae est in Christo Iesu</span> <span class="verse"><a name="25">25</a>quem proposuit Deus propitiationem per fidem in sanguine ipsius ad ostensionem iustitiae suae propter remissionem praecedentium delictorum</span> <span class="verse"><a name="26">26</a>in sustentatione Dei ad ostensionem iustitiae eius in hoc tempore ut sit ipse iustus et iustificans eum qui ex fide est Iesu</span> <span class="verse"><a name="27">27</a>ubi est ergo gloriatio exclusa est per quam legem factorum non sed per legem fidei</span> <span class="verse"><a name="28">28</a>arbitramur enim iustificari hominem per fidem sine operibus legis</span> <span class="verse"><a name="29">29</a>an Iudaeorum Deus tantum nonne et gentium immo et gentium</span> <span class="verse"><a name="30">30</a>quoniam quidem unus Deus qui iustificabit circumcisionem ex fide et praeputium per fidem</span> <span class="verse"><a name="31">31</a>legem ergo destruimus per fidem absit sed legem statuimus</span> </p></div</div></div></body></html>