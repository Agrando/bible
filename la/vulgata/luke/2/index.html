<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/luke">Luke</a> &gt <strong>Chapter 2</strong></div><p><span class="verse"><a name="1">1</a>factum est autem in diebus illis exiit edictum a Caesare Augusto ut describeretur universus orbis</span> <span class="verse"><a name="2">2</a>haec descriptio prima facta est praeside Syriae Cyrino</span> <span class="verse"><a name="3">3</a>et ibant omnes ut profiterentur singuli in suam civitatem</span> <span class="verse"><a name="4">4</a>ascendit autem et Ioseph a Galilaea de civitate Nazareth in Iudaeam civitatem David quae vocatur Bethleem eo quod esset de domo et familia David</span> <span class="verse"><a name="5">5</a>ut profiteretur cum Maria desponsata sibi uxore praegnate</span> <span class="verse"><a name="6">6</a>factum est autem cum essent ibi impleti sunt dies ut pareret</span> <span class="verse"><a name="7">7</a>et peperit filium suum primogenitum et pannis eum involvit et reclinavit eum in praesepio quia non erat eis locus in diversorio</span> <span class="verse"><a name="8">8</a>et pastores erant in regione eadem vigilantes et custodientes vigilias noctis supra gregem suum</span> <span class="verse"><a name="9">9</a>et ecce angelus Domini stetit iuxta illos et claritas Dei circumfulsit illos et timuerunt timore magno</span> <span class="verse"><a name="10">10</a>et dixit illis angelus nolite timere ecce enim evangelizo vobis gaudium magnum quod erit omni populo</span> <span class="verse"><a name="11">11</a>quia natus est vobis hodie salvator qui est Christus Dominus in civitate David</span> <span class="verse"><a name="12">12</a>et hoc vobis signum invenietis infantem pannis involutum et positum in praesepio</span> <span class="verse"><a name="13">13</a>et subito facta est cum angelo multitudo militiae caelestis laudantium Deum et dicentium</span> <span class="verse"><a name="14">14</a>gloria in altissimis Deo et in terra pax in hominibus bonae voluntatis</span> <span class="verse"><a name="15">15</a>et factum est ut discesserunt ab eis angeli in caelum pastores loquebantur ad invicem transeamus usque Bethleem et videamus hoc verbum quod factum est quod fecit Dominus et ostendit nobis</span> <span class="verse"><a name="16">16</a>et venerunt festinantes et invenerunt Mariam et Ioseph et infantem positum in praesepio</span> <span class="verse"><a name="17">17</a>videntes autem cognoverunt de verbo quod dictum erat illis de puero hoc</span> <span class="verse"><a name="18">18</a>et omnes qui audierunt mirati sunt et de his quae dicta erant a pastoribus ad ipsos</span> <span class="verse"><a name="19">19</a>Maria autem conservabat omnia verba haec conferens in corde suo</span> <span class="verse"><a name="20">20</a>et reversi sunt pastores glorificantes et laudantes Deum in omnibus quae audierant et viderant sicut dictum est ad illos</span> <span class="verse"><a name="21">21</a>et postquam consummati sunt dies octo ut circumcideretur vocatum est nomen eius Iesus quod vocatum est ab angelo priusquam in utero conciperetur</span> <span class="verse"><a name="22">22</a>et postquam impleti sunt dies purgationis eius secundum legem Mosi tulerunt illum in Hierusalem ut sisterent eum Domino</span> <span class="verse"><a name="23">23</a>sicut scriptum est in lege Domini quia omne masculinum adaperiens vulvam sanctum Domino vocabitur</span> <span class="verse"><a name="24">24</a>et ut darent hostiam secundum quod dictum est in lege Domini par turturum aut duos pullos columbarum</span> <span class="verse"><a name="25">25</a>et ecce homo erat in Hierusalem cui nomen Symeon et homo iste iustus et timoratus expectans consolationem Israhel et Spiritus Sanctus erat in eo</span> <span class="verse"><a name="26">26</a>et responsum acceperat ab Spiritu Sancto non visurum se mortem nisi prius videret Christum Domini</span> <span class="verse"><a name="27">27</a>et venit in Spiritu in templum et cum inducerent puerum Iesum parentes eius ut facerent secundum consuetudinem legis pro eo</span> <span class="verse"><a name="28">28</a>et ipse accepit eum in ulnas suas et benedixit Deum et dixit</span> <span class="verse"><a name="29">29</a>nunc dimittis servum tuum Domine secundum verbum tuum in pace</span> <span class="verse"><a name="30">30</a>quia viderunt oculi mei salutare tuum</span> <span class="verse"><a name="31">31</a>quod parasti ante faciem omnium populorum</span> <span class="verse"><a name="32">32</a>lumen ad revelationem gentium et gloriam plebis tuae Israhel</span> <span class="verse"><a name="33">33</a>et erat pater eius et mater mirantes super his quae dicebantur de illo</span> <span class="verse"><a name="34">34</a>et benedixit illis Symeon et dixit ad Mariam matrem eius ecce positus est hic in ruinam et resurrectionem multorum in Israhel et in signum cui contradicetur</span> <span class="verse"><a name="35">35</a>et tuam ipsius animam pertransiet gladius ut revelentur ex multis cordibus cogitationes</span> <span class="verse"><a name="36">36</a>et erat Anna prophetissa filia Phanuhel de tribu Aser haec processerat in diebus multis et vixerat cum viro suo annis septem a virginitate sua</span> <span class="verse"><a name="37">37</a>et haec vidua usque ad annos octoginta quattuor quae non discedebat de templo ieiuniis et obsecrationibus serviens nocte ac die</span> <span class="verse"><a name="38">38</a>et haec ipsa hora superveniens confitebatur Domino et loquebatur de illo omnibus qui expectabant redemptionem Hierusalem</span> <span class="verse"><a name="39">39</a>et ut perfecerunt omnia secundum legem Domini reversi sunt in Galilaeam in civitatem suam Nazareth</span> <span class="verse"><a name="40">40</a>puer autem crescebat et confortabatur plenus sapientia et gratia Dei erat in illo</span> <span class="verse"><a name="41">41</a>et ibant parentes eius per omnes annos in Hierusalem in die sollemni paschae</span> <span class="verse"><a name="42">42</a>et cum factus esset annorum duodecim ascendentibus illis in Hierosolymam secundum consuetudinem diei festi</span> <span class="verse"><a name="43">43</a>consummatisque diebus cum redirent remansit puer Iesus in Hierusalem et non cognoverunt parentes eius</span> <span class="verse"><a name="44">44</a>existimantes autem illum esse in comitatu venerunt iter diei et requirebant eum inter cognatos et notos</span> <span class="verse"><a name="45">45</a>et non invenientes regressi sunt in Hierusalem requirentes eum</span> <span class="verse"><a name="46">46</a>et factum est post triduum invenerunt illum in templo sedentem in medio doctorum audientem illos et interrogantem</span> <span class="verse"><a name="47">47</a>stupebant autem omnes qui eum audiebant super prudentia et responsis eius</span> <span class="verse"><a name="48">48</a>et videntes admirati sunt et dixit mater eius ad illum fili quid fecisti nobis sic ecce pater tuus et ego dolentes quaerebamus te</span> <span class="verse"><a name="49">49</a>et ait ad illos quid est quod me quaerebatis nesciebatis quia in his quae Patris mei sunt oportet me esse</span> <span class="verse"><a name="50">50</a>et ipsi non intellexerunt verbum quod locutus est ad illos</span> <span class="verse"><a name="51">51</a>et descendit cum eis et venit Nazareth et erat subditus illis et mater eius conservabat omnia verba haec in corde suo</span> <span class="verse"><a name="52">52</a>et Iesus proficiebat sapientia aetate et gratia apud Deum et homines</span> </p></div</div></div></body></html>