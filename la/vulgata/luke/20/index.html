<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/luke">Luke</a> &gt <strong>Chapter 20</strong></div><p><span class="verse"><a name="1">1</a>et factum est in una dierum docente illo populum in templo et evangelizante convenerunt principes sacerdotum et scribae cum senioribus</span> <span class="verse"><a name="2">2</a>et aiunt dicentes ad illum dic nobis in qua potestate haec facis aut quis est qui dedit tibi hanc potestatem</span> <span class="verse"><a name="3">3</a>respondens autem dixit ad illos interrogabo vos et ego verbum respondete mihi</span> <span class="verse"><a name="4">4</a>baptismum Iohannis de caelo erat an ex hominibus</span> <span class="verse"><a name="5">5</a>at illi cogitabant inter se dicentes quia si dixerimus de caelo dicet quare ergo non credidistis illi</span> <span class="verse"><a name="6">6</a>si autem dixerimus ex hominibus plebs universa lapidabit nos certi sunt enim Iohannem prophetam esse</span> <span class="verse"><a name="7">7</a>et responderunt se nescire unde esset</span> <span class="verse"><a name="8">8</a>et Iesus ait illis neque ego dico vobis in qua potestate haec facio</span> <span class="verse"><a name="9">9</a>coepit autem dicere ad plebem parabolam hanc homo plantavit vineam et locavit eam colonis et ipse peregre fuit multis temporibus</span> <span class="verse"><a name="10">10</a>et in tempore misit ad cultores servum ut de fructu vineae darent illi qui caesum dimiserunt eum inanem</span> <span class="verse"><a name="11">11</a>et addidit alterum servum mittere illi autem hunc quoque caedentes et adficientes contumelia dimiserunt inanem</span> <span class="verse"><a name="12">12</a>et addidit tertium mittere qui et illum vulnerantes eiecerunt</span> <span class="verse"><a name="13">13</a>dixit autem dominus vineae quid faciam mittam filium meum dilectum forsitan cum hunc viderint verebuntur</span> <span class="verse"><a name="14">14</a>quem cum vidissent coloni cogitaverunt inter se dicentes hic est heres occidamus illum ut nostra fiat hereditas</span> <span class="verse"><a name="15">15</a>et eiectum illum extra vineam occiderunt quid ergo faciet illis dominus vineae</span> <span class="verse"><a name="16">16</a>veniet et perdet colonos istos et dabit vineam aliis quo audito dixerunt illi absit</span> <span class="verse"><a name="17">17</a>ille autem aspiciens eos ait quid est ergo hoc quod scriptum est lapidem quem reprobaverunt aedificantes hic factus est in caput anguli</span> <span class="verse"><a name="18">18</a>omnis qui ceciderit supra illum lapidem conquassabitur supra quem autem ceciderit comminuet illum</span> <span class="verse"><a name="19">19</a>et quaerebant principes sacerdotum et scribae mittere in illum manus illa hora et timuerunt populum cognoverunt enim quod ad ipsos dixerit similitudinem istam</span> <span class="verse"><a name="20">20</a>et observantes miserunt insidiatores qui se iustos simularent ut caperent eum in sermone et traderent illum principatui et potestati praesidis</span> <span class="verse"><a name="21">21</a>et interrogaverunt illum dicentes magister scimus quia recte dicis et doces et non accipis personam sed in veritate viam Dei doces</span> <span class="verse"><a name="22">22</a>licet nobis dare tributum Caesari an non</span> <span class="verse"><a name="23">23</a>considerans autem dolum illorum dixit ad eos quid me temptatis</span> <span class="verse"><a name="24">24</a>ostendite mihi denarium cuius habet imaginem et inscriptionem respondentes dixerunt Caesaris</span> <span class="verse"><a name="25">25</a>et ait illis reddite ergo quae Caesaris sunt Caesari et quae Dei sunt Deo</span> <span class="verse"><a name="26">26</a>et non potuerunt verbum eius reprehendere coram plebe et mirati in responso eius tacuerunt</span> <span class="verse"><a name="27">27</a>accesserunt autem quidam Sadducaeorum qui negant esse resurrectionem et interrogaverunt eum</span> <span class="verse"><a name="28">28</a>dicentes magister Moses scripsit nobis si frater alicuius mortuus fuerit habens uxorem et hic sine filiis fuerit ut accipiat eam frater eius uxorem et suscitet semen fratri suo</span> <span class="verse"><a name="29">29</a>septem ergo fratres erant et primus accepit uxorem et mortuus est sine filiis</span> <span class="verse"><a name="30">30</a>et sequens accepit illam et ipse mortuus est sine filio</span> <span class="verse"><a name="31">31</a>et tertius accepit illam similiter et omnes septem et non reliquerunt semen et mortui sunt</span> <span class="verse"><a name="32">32</a>novissima omnium mortua est et mulier</span> <span class="verse"><a name="33">33</a>in resurrectione ergo cuius eorum erit uxor siquidem septem habuerunt eam uxorem</span> <span class="verse"><a name="34">34</a>et ait illis Iesus filii saeculi huius nubunt et traduntur ad nuptias</span> <span class="verse"><a name="35">35</a>illi autem qui digni habebuntur saeculo illo et resurrectione ex mortuis neque nubunt neque ducunt uxores</span> <span class="verse"><a name="36">36</a>neque enim ultra mori poterunt aequales enim angelis sunt et filii sunt Dei cum sint filii resurrectionis</span> <span class="verse"><a name="37">37</a>quia vero resurgant mortui et Moses ostendit secus rubum sicut dicit Dominum Deum Abraham et Deum Isaac et Deum Iacob</span> <span class="verse"><a name="38">38</a>Deus autem non est mortuorum sed vivorum omnes enim vivunt ei</span> <span class="verse"><a name="39">39</a>respondentes autem quidam scribarum dixerunt magister bene dixisti</span> <span class="verse"><a name="40">40</a>et amplius non audebant eum quicquam interrogare</span> <span class="verse"><a name="41">41</a>dixit autem ad illos quomodo dicunt Christum Filium David esse</span> <span class="verse"><a name="42">42</a>et ipse David dicit in libro Psalmorum dixit Dominus Domino meo sede a dextris meis</span> <span class="verse"><a name="43">43</a>donec ponam inimicos tuos scabillum pedum tuorum</span> <span class="verse"><a name="44">44</a>David ergo Dominum illum vocat et quomodo filius eius est</span> <span class="verse"><a name="45">45</a>audiente autem omni populo dixit discipulis suis</span> <span class="verse"><a name="46">46</a>adtendite a scribis qui volunt ambulare in stolis et amant salutationes in foro et primas cathedras in synagogis et primos discubitus in conviviis</span> <span class="verse"><a name="47">47</a>qui devorant domos viduarum simulantes longam orationem hii accipient damnationem maiorem</span> </p></div</div></div></body></html>