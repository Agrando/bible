<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/luke/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/luke">Luke</a> &gt <strong>Chapter 6</strong></div><p><span class="verse"><a name="1">1</a>factum est autem in sabbato secundoprimo cum transiret per sata vellebant discipuli eius spicas et manducabant confricantes manibus</span> <span class="verse"><a name="2">2</a>quidam autem Pharisaeorum dicebant illis quid facitis quod non licet in sabbatis</span> <span class="verse"><a name="3">3</a>et respondens Iesus ad eos dixit nec hoc legistis quod fecit David cum esurisset ipse et qui cum eo erant</span> <span class="verse"><a name="4">4</a>quomodo intravit in domum Dei et panes propositionis sumpsit et manducavit et dedit his qui cum ipso erant quos non licet manducare nisi tantum sacerdotibus</span> <span class="verse"><a name="5">5</a>et dicebat illis quia dominus est Filius hominis etiam sabbati</span> <span class="verse"><a name="6">6</a>factum est autem et in alio sabbato ut intraret in synagogam et doceret et erat ibi homo et manus eius dextra erat arida</span> <span class="verse"><a name="7">7</a>observabant autem scribae et Pharisaei si in sabbato curaret ut invenirent accusare illum</span> <span class="verse"><a name="8">8</a>ipse vero sciebat cogitationes eorum et ait homini qui habebat manum aridam surge et sta in medium et surgens stetit</span> <span class="verse"><a name="9">9</a>ait autem ad illos Iesus interrogo vos si licet sabbato bene facere an male animam salvam facere an perdere</span> <span class="verse"><a name="10">10</a>et circumspectis omnibus dixit homini extende manum tuam et extendit et restituta est manus eius</span> <span class="verse"><a name="11">11</a>ipsi autem repleti sunt insipientia et conloquebantur ad invicem quidnam facerent Iesu</span> <span class="verse"><a name="12">12</a>factum est autem in illis diebus exiit in montem orare et erat pernoctans in oratione Dei</span> <span class="verse"><a name="13">13</a>et cum dies factus esset vocavit discipulos suos et elegit duodecim ex ipsis quos et apostolos nominavit</span> <span class="verse"><a name="14">14</a>Simonem quem cognominavit Petrum et Andream fratrem eius Iacobum et Iohannem Philippum et Bartholomeum</span> <span class="verse"><a name="15">15</a>Mattheum et Thomam Iacobum Alphei et Simonem qui vocatur Zelotes</span> <span class="verse"><a name="16">16</a>Iudam Iacobi et Iudam Scarioth qui fuit proditor</span> <span class="verse"><a name="17">17</a>et descendens cum illis stetit in loco campestri et turba discipulorum eius et multitudo copiosa plebis ab omni Iudaea et Hierusalem et maritimae Tyri et Sidonis</span> <span class="verse"><a name="18">18</a>qui venerunt ut audirent eum et sanarentur a languoribus suis et qui vexabantur ab spiritibus inmundis curabantur</span> <span class="verse"><a name="19">19</a>et omnis turba quaerebant eum tangere quia virtus de illo exiebat et sanabat omnes</span> <span class="verse"><a name="20">20</a>et ipse elevatis oculis in discipulos suos dicebat beati pauperes quia vestrum est regnum Dei</span> <span class="verse"><a name="21">21</a>beati qui nunc esuritis quia saturabimini beati qui nunc fletis quia ridebitis</span> <span class="verse"><a name="22">22</a>beati eritis cum vos oderint homines et cum separaverint vos et exprobraverint et eiecerint nomen vestrum tamquam malum propter Filium hominis</span> <span class="verse"><a name="23">23</a>gaudete in illa die et exultate ecce enim merces vestra multa in caelo secundum haec enim faciebant prophetis patres eorum</span> <span class="verse"><a name="24">24</a>verumtamen vae vobis divitibus quia habetis consolationem vestram</span> <span class="verse"><a name="25">25</a>vae vobis qui saturati estis quia esurietis vae vobis qui ridetis nunc quia lugebitis et flebitis</span> <span class="verse"><a name="26">26</a>vae cum bene vobis dixerint omnes homines secundum haec faciebant prophetis patres eorum</span> <span class="verse"><a name="27">27</a>sed vobis dico qui auditis diligite inimicos vestros benefacite his qui vos oderunt</span> <span class="verse"><a name="28">28</a>benedicite maledicentibus vobis orate pro calumniantibus vos</span> <span class="verse"><a name="29">29</a>ei qui te percutit in maxillam praebe et alteram et ab eo qui aufert tibi vestimentum etiam tunicam noli prohibere</span> <span class="verse"><a name="30">30</a>omni autem petenti te tribue et qui aufert quae tua sunt ne repetas</span> <span class="verse"><a name="31">31</a>et prout vultis ut faciant vobis homines et vos facite illis similiter</span> <span class="verse"><a name="32">32</a>et si diligitis eos qui vos diligunt quae vobis est gratia nam et peccatores diligentes se diligunt</span> <span class="verse"><a name="33">33</a>et si benefeceritis his qui vobis benefaciunt quae vobis est gratia siquidem et peccatores hoc faciunt</span> <span class="verse"><a name="34">34</a>et si mutuum dederitis his a quibus speratis recipere quae gratia est vobis nam et peccatores peccatoribus fenerantur ut recipiant aequalia</span> <span class="verse"><a name="35">35</a>verumtamen diligite inimicos vestros et benefacite et mutuum date nihil desperantes et erit merces vestra multa et eritis filii Altissimi quia ipse benignus est super ingratos et malos</span> <span class="verse"><a name="36">36</a>estote ergo misericordes sicut et Pater vester misericors est</span> <span class="verse"><a name="37">37</a>nolite iudicare et non iudicabimini nolite condemnare et non condemnabimini dimittite et dimittemini</span> <span class="verse"><a name="38">38</a>date et dabitur vobis mensuram bonam confersam et coagitatam et supereffluentem dabunt in sinum vestrum eadem quippe mensura qua mensi fueritis remetietur vobis</span> <span class="verse"><a name="39">39</a>dicebat autem illis et similitudinem numquid potest caecus caecum ducere nonne ambo in foveam cadent</span> <span class="verse"><a name="40">40</a>non est discipulus super magistrum perfectus autem omnis erit sicut magister eius</span> <span class="verse"><a name="41">41</a>quid autem vides festucam in oculo fratris tui trabem autem quae in oculo tuo est non consideras</span> <span class="verse"><a name="42">42</a>et quomodo potes dicere fratri tuo frater sine eiciam festucam de oculo tuo ipse in oculo tuo trabem non videns hypocrita eice primum trabem de oculo tuo et tunc perspicies ut educas festucam de oculo fratris tui</span> <span class="verse"><a name="43">43</a>non est enim arbor bona quae facit fructus malos neque arbor mala faciens fructum bonum</span> <span class="verse"><a name="44">44</a>unaquaeque enim arbor de fructu suo cognoscitur neque enim de spinis colligunt ficus neque de rubo vindemiant uvam</span> <span class="verse"><a name="45">45</a>bonus homo de bono thesauro cordis sui profert bonum et malus homo de malo profert malum ex abundantia enim cordis os loquitur</span> <span class="verse"><a name="46">46</a>quid autem vocatis me Domine Domine et non facitis quae dico</span> <span class="verse"><a name="47">47</a>omnis qui venit ad me et audit sermones meos et facit eos ostendam vobis cui similis est</span> <span class="verse"><a name="48">48</a>similis est homini aedificanti domum qui fodit in altum et posuit fundamenta supra petram inundatione autem facta inlisum est flumen domui illi et non potuit eam movere fundata enim erat supra petram</span> <span class="verse"><a name="49">49</a>qui autem audivit et non fecit similis est homini aedificanti domum suam supra terram sine fundamento in quam inlisus est fluvius et continuo concidit et facta est ruina domus illius magna</span> </p></div</div></div></body></html>