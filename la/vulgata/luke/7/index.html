<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/luke/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/luke">Luke</a> &gt <strong>Chapter 7</strong></div><p><span class="verse"><a name="1">1</a>cum autem implesset omnia verba sua in aures plebis intravit Capharnaum</span> <span class="verse"><a name="2">2</a>centurionis autem cuiusdam servus male habens erat moriturus qui illi erat pretiosus</span> <span class="verse"><a name="3">3</a>et cum audisset de Iesu misit ad eum seniores Iudaeorum rogans eum ut veniret et salvaret servum eius</span> <span class="verse"><a name="4">4</a>at illi cum venissent ad Iesum rogabant eum sollicite dicentes ei quia dignus est ut hoc illi praestes</span> <span class="verse"><a name="5">5</a>diligit enim gentem nostram et synagogam ipse aedificavit nobis</span> <span class="verse"><a name="6">6</a>Iesus autem ibat cum illis et cum iam non longe esset a domo misit ad eum centurio amicos dicens Domine noli vexari non enim dignus sum ut sub tectum meum intres</span> <span class="verse"><a name="7">7</a>propter quod et me ipsum non sum dignum arbitratus ut venirem ad te sed dic verbo et sanabitur puer meus</span> <span class="verse"><a name="8">8</a>nam et ego homo sum sub potestate constitutus habens sub me milites et dico huic vade et vadit et alio veni et venit et servo meo fac hoc et facit</span> <span class="verse"><a name="9">9</a>quo audito Iesus miratus est et conversus sequentibus se turbis dixit amen dico vobis nec in Israhel tantam fidem inveni</span> <span class="verse"><a name="10">10</a>et reversi qui missi fuerant domum invenerunt servum qui languerat sanum</span> <span class="verse"><a name="11">11</a>et factum est deinceps ibat in civitatem quae vocatur Naim et ibant cum illo discipuli eius et turba copiosa</span> <span class="verse"><a name="12">12</a>cum autem adpropinquaret portae civitatis et ecce defunctus efferebatur filius unicus matri suae et haec vidua erat et turba civitatis multa cum illa</span> <span class="verse"><a name="13">13</a>quam cum vidisset Dominus misericordia motus super ea dixit illi noli flere</span> <span class="verse"><a name="14">14</a>et accessit et tetigit loculum hii autem qui portabant steterunt et ait adulescens tibi dico surge</span> <span class="verse"><a name="15">15</a>et resedit qui erat mortuus et coepit loqui et dedit illum matri suae</span> <span class="verse"><a name="16">16</a>accepit autem omnes timor et magnificabant Deum dicentes quia propheta magnus surrexit in nobis et quia Deus visitavit plebem suam</span> <span class="verse"><a name="17">17</a>et exiit hic sermo in universam Iudaeam de eo et omnem circa regionem</span> <span class="verse"><a name="18">18</a>et nuntiaverunt Iohanni discipuli eius de omnibus his</span> <span class="verse"><a name="19">19</a>et convocavit duos de discipulis suis Iohannes et misit ad Dominum dicens tu es qui venturus es an alium expectamus</span> <span class="verse"><a name="20">20</a>cum autem venissent ad eum viri dixerunt Iohannes Baptista misit nos ad te dicens tu es qui venturus es an alium expectamus</span> <span class="verse"><a name="21">21</a>in ipsa autem hora curavit multos a languoribus et plagis et spiritibus malis et caecis multis donavit visum</span> <span class="verse"><a name="22">22</a>et respondens dixit illis euntes nuntiate Iohanni quae vidistis et audistis quia caeci vident claudi ambulant leprosi mundantur surdi audiunt mortui resurgunt pauperes evangelizantur</span> <span class="verse"><a name="23">23</a>et beatus est quicumque non fuerit scandalizatus in me</span> <span class="verse"><a name="24">24</a>et cum discessissent nuntii Iohannis coepit dicere de Iohanne ad turbas quid existis in desertum videre harundinem vento moveri</span> <span class="verse"><a name="25">25</a>sed quid existis videre hominem mollibus vestimentis indutum ecce qui in veste pretiosa sunt et deliciis in domibus regum sunt</span> <span class="verse"><a name="26">26</a>sed quid existis videre prophetam utique dico vobis et plus quam prophetam</span> <span class="verse"><a name="27">27</a>hic est de quo scriptum est ecce mitto angelum meum ante faciem tuam qui praeparabit viam tuam ante te</span> <span class="verse"><a name="28">28</a>dico enim vobis maior inter natos mulierum propheta Iohanne Baptista nemo est qui autem minor est in regno Dei maior est illo</span> <span class="verse"><a name="29">29</a>et omnis populus audiens et publicani iustificaverunt Deum baptizati baptismo Iohannis</span> <span class="verse"><a name="30">30</a>Pharisaei autem et legis periti consilium Dei spreverunt in semet ipsos non baptizati ab eo</span> <span class="verse"><a name="31">31</a>cui ergo similes dicam homines generationis huius et cui similes sunt</span> <span class="verse"><a name="32">32</a>similes sunt pueris sedentibus in foro et loquentibus ad invicem et dicentibus cantavimus vobis tibiis et non saltastis lamentavimus et non plorastis</span> <span class="verse"><a name="33">33</a>venit enim Iohannes Baptista neque manducans panem neque bibens vinum et dicitis daemonium habet</span> <span class="verse"><a name="34">34</a>venit Filius hominis manducans et bibens et dicitis ecce homo devorator et bibens vinum amicus publicanorum et peccatorum</span> <span class="verse"><a name="35">35</a>et iustificata est sapientia ab omnibus filiis suis</span> <span class="verse"><a name="36">36</a>rogabat autem illum quidam de Pharisaeis ut manducaret cum illo et ingressus domum Pharisaei discubuit</span> <span class="verse"><a name="37">37</a>et ecce mulier quae erat in civitate peccatrix ut cognovit quod accubuit in domo Pharisaei adtulit alabastrum unguenti</span> <span class="verse"><a name="38">38</a>et stans retro secus pedes eius lacrimis coepit rigare pedes eius et capillis capitis sui tergebat et osculabatur pedes eius et unguento unguebat</span> <span class="verse"><a name="39">39</a>videns autem Pharisaeus qui vocaverat eum ait intra se dicens hic si esset propheta sciret utique quae et qualis mulier quae tangit eum quia peccatrix est</span> <span class="verse"><a name="40">40</a>et respondens Iesus dixit ad illum Simon habeo tibi aliquid dicere at ille ait magister dic</span> <span class="verse"><a name="41">41</a>duo debitores erant cuidam feneratori unus debebat denarios quingentos alius quinquaginta</span> <span class="verse"><a name="42">42</a>non habentibus illis unde redderent donavit utrisque quis ergo eum plus diliget</span> <span class="verse"><a name="43">43</a>respondens Simon dixit aestimo quia is cui plus donavit at ille dixit ei recte iudicasti</span> <span class="verse"><a name="44">44</a>et conversus ad mulierem dixit Simoni vides hanc mulierem intravi in domum tuam aquam pedibus meis non dedisti haec autem lacrimis rigavit pedes meos et capillis suis tersit</span> <span class="verse"><a name="45">45</a>osculum mihi non dedisti haec autem ex quo intravit non cessavit osculari pedes meos</span> <span class="verse"><a name="46">46</a>oleo caput meum non unxisti haec autem unguento unxit pedes meos</span> <span class="verse"><a name="47">47</a>propter quod dico tibi remittentur ei peccata multa quoniam dilexit multum cui autem minus dimittitur minus diligit</span> <span class="verse"><a name="48">48</a>dixit autem ad illam remittuntur tibi peccata</span> <span class="verse"><a name="49">49</a>et coeperunt qui simul accumbebant dicere intra se quis est hic qui etiam peccata dimittit</span> <span class="verse"><a name="50">50</a>dixit autem ad mulierem fides tua te salvam fecit vade in pace</span> </p></div</div></div></body></html>