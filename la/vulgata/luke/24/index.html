<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/luke">Luke</a> &gt <strong>Chapter 24</strong></div><p><span class="verse"><a name="1">1</a>una autem sabbati valde diluculo venerunt ad monumentum portantes quae paraverant aromata</span> <span class="verse"><a name="2">2</a>et invenerunt lapidem revolutum a monumento</span> <span class="verse"><a name="3">3</a>et ingressae non invenerunt corpus Domini Iesu</span> <span class="verse"><a name="4">4</a>et factum est dum mente consternatae essent de isto ecce duo viri steterunt secus illas in veste fulgenti</span> <span class="verse"><a name="5">5</a>cum timerent autem et declinarent vultum in terram dixerunt ad illas quid quaeritis viventem cum mortuis</span> <span class="verse"><a name="6">6</a>non est hic sed surrexit recordamini qualiter locutus est vobis cum adhuc in Galilaea esset</span> <span class="verse"><a name="7">7</a>dicens quia oportet Filium hominis tradi in manus hominum peccatorum et crucifigi et die tertia resurgere</span> <span class="verse"><a name="8">8</a>et recordatae sunt verborum eius</span> <span class="verse"><a name="9">9</a>et regressae a monumento nuntiaverunt haec omnia illis undecim et ceteris omnibus</span> <span class="verse"><a name="10">10</a>erat autem Maria Magdalene et Iohanna et Maria Iacobi et ceterae quae cum eis erant quae dicebant ad apostolos haec</span> <span class="verse"><a name="11">11</a>et visa sunt ante illos sicut deliramentum verba ista et non credebant illis</span> <span class="verse"><a name="12">12</a>Petrus autem surgens cucurrit ad monumentum et procumbens videt linteamina sola posita et abiit secum mirans quod factum fuerat</span> <span class="verse"><a name="13">13</a>et ecce duo ex illis ibant ipsa die in castellum quod erat in spatio stadiorum sexaginta ab Hierusalem nomine Emmaus</span> <span class="verse"><a name="14">14</a>et ipsi loquebantur ad invicem de his omnibus quae acciderant</span> <span class="verse"><a name="15">15</a>et factum est dum fabularentur et secum quaererent et ipse Iesus adpropinquans ibat cum illis</span> <span class="verse"><a name="16">16</a>oculi autem illorum tenebantur ne eum agnoscerent</span> <span class="verse"><a name="17">17</a>et ait ad illos qui sunt hii sermones quos confertis ad invicem ambulantes et estis tristes</span> <span class="verse"><a name="18">18</a>et respondens unus cui nomen Cleopas dixit ei tu solus peregrinus es in Hierusalem et non cognovisti quae facta sunt in illa his diebus</span> <span class="verse"><a name="19">19</a>quibus ille dixit quae et dixerunt de Iesu Nazareno qui fuit vir propheta potens in opere et sermone coram Deo et omni populo</span> <span class="verse"><a name="20">20</a>et quomodo eum tradiderunt summi sacerdotum et principes nostri in damnationem mortis et crucifixerunt eum</span> <span class="verse"><a name="21">21</a>nos autem sperabamus quia ipse esset redempturus Israhel et nunc super haec omnia tertia dies hodie quod haec facta sunt</span> <span class="verse"><a name="22">22</a>sed et mulieres quaedam ex nostris terruerunt nos quae ante lucem fuerunt ad monumentum</span> <span class="verse"><a name="23">23</a>et non invento corpore eius venerunt dicentes se etiam visionem angelorum vidisse qui dicunt eum vivere</span> <span class="verse"><a name="24">24</a>et abierunt quidam ex nostris ad monumentum et ita invenerunt sicut mulieres dixerunt ipsum vero non viderunt</span> <span class="verse"><a name="25">25</a>et ipse dixit ad eos o stulti et tardi corde ad credendum in omnibus quae locuti sunt prophetae</span> <span class="verse"><a name="26">26</a>nonne haec oportuit pati Christum et ita intrare in gloriam suam</span> <span class="verse"><a name="27">27</a>et incipiens a Mose et omnibus prophetis interpretabatur illis in omnibus scripturis quae de ipso erant</span> <span class="verse"><a name="28">28</a>et adpropinquaverunt castello quo ibant et ipse se finxit longius ire</span> <span class="verse"><a name="29">29</a>et coegerunt illum dicentes mane nobiscum quoniam advesperascit et inclinata est iam dies et intravit cum illis</span> <span class="verse"><a name="30">30</a>et factum est dum recumberet cum illis accepit panem et benedixit ac fregit et porrigebat illis</span> <span class="verse"><a name="31">31</a>et aperti sunt oculi eorum et cognoverunt eum et ipse evanuit ex oculis eorum</span> <span class="verse"><a name="32">32</a>et dixerunt ad invicem nonne cor nostrum ardens erat in nobis dum loqueretur in via et aperiret nobis scripturas</span> <span class="verse"><a name="33">33</a>et surgentes eadem hora regressi sunt in Hierusalem et invenerunt congregatos undecim et eos qui cum ipsis erant</span> <span class="verse"><a name="34">34</a>dicentes quod surrexit Dominus vere et apparuit Simoni</span> <span class="verse"><a name="35">35</a>et ipsi narrabant quae gesta erant in via et quomodo cognoverunt eum in fractione panis</span> <span class="verse"><a name="36">36</a>dum haec autem loquuntur Iesus stetit in medio eorum et dicit eis pax vobis ego sum nolite timere</span> <span class="verse"><a name="37">37</a>conturbati vero et conterriti existimabant se spiritum videre</span> <span class="verse"><a name="38">38</a>et dixit eis quid turbati estis et cogitationes ascendunt in corda vestra</span> <span class="verse"><a name="39">39</a>videte manus meas et pedes quia ipse ego sum palpate et videte quia spiritus carnem et ossa non habet sicut me videtis habere</span> <span class="verse"><a name="40">40</a>et cum hoc dixisset ostendit eis manus et pedes</span> <span class="verse"><a name="41">41</a>adhuc autem illis non credentibus et mirantibus prae gaudio dixit habetis hic aliquid quod manducetur</span> <span class="verse"><a name="42">42</a>at illi obtulerunt ei partem piscis assi et favum mellis</span> <span class="verse"><a name="43">43</a>et cum manducasset coram eis sumens reliquias dedit eis</span> <span class="verse"><a name="44">44</a>et dixit ad eos haec sunt verba quae locutus sum ad vos cum adhuc essem vobiscum quoniam necesse est impleri omnia quae scripta sunt in lege Mosi et prophetis et psalmis de me</span> <span class="verse"><a name="45">45</a>tunc aperuit illis sensum ut intellegerent scripturas</span> <span class="verse"><a name="46">46</a>et dixit eis quoniam sic scriptum est et sic oportebat Christum pati et resurgere a mortuis die tertia</span> <span class="verse"><a name="47">47</a>et praedicari in nomine eius paenitentiam et remissionem peccatorum in omnes gentes incipientibus ab Hierosolyma</span> <span class="verse"><a name="48">48</a>vos autem estis testes horum</span> <span class="verse"><a name="49">49</a>et ego mitto promissum Patris mei in vos vos autem sedete in civitate quoadusque induamini virtutem ex alto</span> <span class="verse"><a name="50">50</a>eduxit autem eos foras in Bethaniam et elevatis manibus suis benedixit eis</span> <span class="verse"><a name="51">51</a>et factum est dum benediceret illis recessit ab eis et ferebatur in caelum</span> <span class="verse"><a name="52">52</a>et ipsi adorantes regressi sunt in Hierusalem cum gaudio magno</span> <span class="verse"><a name="53">53</a>et erant semper in templo laudantes et benedicentes Deum amen</span> </p></div</div></div></body></html>