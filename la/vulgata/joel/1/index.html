<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/joel/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/joel">Joel</a> &gt <strong>Chapter 1</strong></div><p><span class="verse"><a name="1">1</a>verbum Domini quod factum est ad Iohel filium Fatuhel</span> <span class="verse"><a name="2">2</a>audite hoc senes et auribus percipite omnes habitatores terrae si factum est istud in diebus vestris aut in diebus patrum vestrorum</span> <span class="verse"><a name="3">3</a>super hoc filiis vestris narrate et filii vestri filiis suis et filii eorum generationi alterae</span> <span class="verse"><a name="4">4</a>residuum erucae comedit lucusta et residuum lucustae comedit bruchus et residuum bruchi comedit rubigo</span> <span class="verse"><a name="5">5</a>expergescimini ebrii et flete et ululate omnes qui bibitis vinum in dulcedine quoniam periit ab ore vestro</span> <span class="verse"><a name="6">6</a>gens enim ascendit super terram meam fortis et innumerabilis dentes eius ut dentes leonis et molares eius ut catuli leonis</span> <span class="verse"><a name="7">7</a>posuit vineam meam in desertum et ficum meam decorticavit nudans spoliavit eam et proiecit albi facti sunt rami eius</span> <span class="verse"><a name="8">8</a>plange quasi virgo accincta sacco super virum pubertatis suae</span> <span class="verse"><a name="9">9</a>periit sacrificium et libatio de domo Domini luxerunt sacerdotes ministri Domini</span> <span class="verse"><a name="10">10</a>depopulata est regio luxit humus quoniam devastatum est triticum confusum est vinum elanguit oleum</span> <span class="verse"><a name="11">11</a>confusi sunt agricolae ululaverunt vinitores super frumento et hordeo quia periit messis agri</span> <span class="verse"><a name="12">12</a>vinea confusa est et ficus elanguit malogranatum et palma et malum et omnia ligna agri aruerunt quia confusum est gaudium a filiis hominum</span> <span class="verse"><a name="13">13</a>accingite vos et plangite sacerdotes ululate ministri altaris ingredimini cubate in sacco ministri Dei mei quoniam interiit de domo Dei vestri sacrificium et libatio</span> <span class="verse"><a name="14">14</a>sanctificate ieiunium vocate coetum congregate senes omnes habitatores terrae in domum Dei vestri et clamate ad Dominum</span> <span class="verse"><a name="15">15</a>a a a diei quia prope est dies Domini et quasi vastitas a potente veniet</span> <span class="verse"><a name="16">16</a>numquid non coram oculis vestris alimenta perierunt de domo Dei nostri laetitia et exultatio</span> <span class="verse"><a name="17">17</a>conputruerunt iumenta in stercore suo demolita sunt horrea dissipatae sunt apothecae quoniam confusum est triticum</span> <span class="verse"><a name="18">18</a>quid ingemuit animal mugierunt greges armenti quia non est pascua eis sed et greges pecorum disperierunt</span> <span class="verse"><a name="19">19</a>ad te Domine clamabo quia ignis comedit speciosa deserti et flamma succendit omnia ligna regionis</span> <span class="verse"><a name="20">20</a>sed et bestiae agri quasi area sitiens imbrem suspexerunt ad te quoniam exsiccati sunt fontes aquarum et ignis devoravit speciosa deserti</span> </p></div</div></div></body></html>