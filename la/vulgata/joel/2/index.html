<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/joel/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/joel">Joel</a> &gt <strong>Chapter 2</strong></div><p><span class="verse"><a name="1">1</a>canite tuba in Sion ululate in monte sancto meo conturbentur omnes habitatores terrae quia venit dies Domini quia prope est</span> <span class="verse"><a name="2">2</a>dies tenebrarum et caliginis dies nubis et turbinis quasi mane expansum super montes populus multus et fortis similis ei non fuit a principio et post eum non erit usque in annos generationis et generationis</span> <span class="verse"><a name="3">3</a>ante faciem eius ignis vorans et post eum exurens flamma quasi hortus voluptatis terra coram eo et post eum solitudo deserti neque est qui effugiat eum</span> <span class="verse"><a name="4">4</a>quasi aspectus equorum aspectus eorum et quasi equites sic current</span> <span class="verse"><a name="5">5</a>sicut sonitus quadrigarum super capita montium exilient sicut sonitus flammae ignis devorantis stipulam velut populus fortis praeparatus ad proelium</span> <span class="verse"><a name="6">6</a>a facie eius cruciabuntur populi omnes vultus redigentur in ollam</span> <span class="verse"><a name="7">7</a>sicut fortes current quasi viri bellatores ascendent murum vir in viis suis gradietur et non declinabunt a semitis suis</span> <span class="verse"><a name="8">8</a>unusquisque fratrem suum non coartabit singuli in calle suo ambulabunt sed et per fenestras cadent et non demolientur</span> <span class="verse"><a name="9">9</a>urbem ingredientur in muro current domos conscendent per fenestras intrabunt quasi fur</span> <span class="verse"><a name="10">10</a>a facie eius contremuit terra moti sunt caeli sol et luna obtenebrati sunt et stellae retraxerunt splendorem suum</span> <span class="verse"><a name="11">11</a>et Dominus dedit vocem suam ante faciem exercitus sui quia multa sunt nimis castra eius quia fortia et facientia verbum eius magnus enim dies Domini et terribilis valde et quis sustinebit eum</span> <span class="verse"><a name="12">12</a>nunc ergo dicit Dominus convertimini ad me in toto corde vestro in ieiunio et in fletu et in planctu</span> <span class="verse"><a name="13">13</a>et scindite corda vestra et non vestimenta vestra et convertimini ad Dominum Deum vestrum quia benignus et misericors est patiens et multae misericordiae et praestabilis super malitia</span> <span class="verse"><a name="14">14</a>quis scit si convertatur et ignoscat et relinquat post se benedictionem sacrificium et libamen Domino Deo nostro</span> <span class="verse"><a name="15">15</a>canite tuba in Sion sanctificate ieiunium vocate coetum</span> <span class="verse"><a name="16">16</a>congregate populum sanctificate ecclesiam coadunate senes congregate parvulos et sugentes ubera egrediatur sponsus de cubili suo et sponsa de thalamo suo</span> <span class="verse"><a name="17">17</a>inter vestibulum et altare plorabunt sacerdotes ministri Domini et dicent parce Domine populo tuo et ne des hereditatem tuam in obprobrium ut dominentur eis nationes quare dicunt in populis ubi est Deus eorum</span> <span class="verse"><a name="18">18</a>zelatus est Dominus terram suam et pepercit populo suo</span> <span class="verse"><a name="19">19</a>et respondit Dominus et dixit populo suo ecce ego mittam vobis frumentum et vinum et oleum et replebimini eo et non dabo vos ultra obprobrium in gentibus</span> <span class="verse"><a name="20">20</a>et eum qui ab aquilone est procul faciam a vobis et expellam eum in terram inviam et desertam faciem eius contra mare orientale et extremum eius ad mare novissimum et ascendet fetor eius et ascendet putredo eius quia superbe egit</span> <span class="verse"><a name="21">21</a>noli timere terra exulta et laetare quoniam magnificavit Dominus ut faceret</span> <span class="verse"><a name="22">22</a>nolite timere animalia regionis quia germinaverunt speciosa deserti quia lignum adtulit fructum suum ficus et vinea dederunt virtutem suam</span> <span class="verse"><a name="23">23</a>et filii Sion exultate et laetamini in Domino Deo vestro quia dedit vobis doctorem iustitiae et descendere faciet ad vos imbrem matutinum et serotinum in principio</span> <span class="verse"><a name="24">24</a>et implebuntur areae frumento et redundabunt torcularia vino et oleo</span> <span class="verse"><a name="25">25</a>et reddam vobis annos quos comedit lucusta bruchus et rubigo et eruca fortitudo mea magna quam misi in vos</span> <span class="verse"><a name="26">26</a>et comedetis vescentes et saturabimini et laudabitis nomen Domini Dei vestri qui fecit vobiscum mirabilia et non confundetur populus meus in sempiternum</span> <span class="verse"><a name="27">27</a>et scietis quia in medio Israhel ego sum et ego Dominus Deus vester et non est amplius et non confundetur populus meus in aeternum</span> <span class="verse"><a name="28">28</a>et erit post haec effundam spiritum meum super omnem carnem et prophetabunt filii vestri et filiae vestrae senes vestri somnia somniabunt et iuvenes vestri visiones videbunt</span> <span class="verse"><a name="29">29</a>sed et super servos et ancillas in diebus illis effundam spiritum meum</span> <span class="verse"><a name="30">30</a>et dabo prodigia in caelo et in terra sanguinem et ignem et vaporem fumi</span> <span class="verse"><a name="31">31</a>sol vertetur in tenebras et luna in sanguinem antequam veniat dies Domini magnus et horribilis</span> <span class="verse"><a name="32">32</a>et erit omnis qui invocaverit nomen Domini salvus erit quia in monte Sion et in Hierusalem erit salvatio sicut dixit Dominus et in residuis quos Dominus vocaverit</span> </p></div</div></div></body></html>