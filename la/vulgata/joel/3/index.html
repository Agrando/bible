<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/joel/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/joel">Joel</a> &gt <strong>Chapter 3</strong></div><p><span class="verse"><a name="1">1</a>quia ecce in diebus illis et in tempore illo cum convertero captivitatem Iuda et Hierusalem</span> <span class="verse"><a name="2">2</a>congregabo omnes gentes et deducam eas in valle Iosaphat et disceptabo cum eis ibi super populo meo et hereditate mea Israhel quos disperserunt in nationibus et terram meam diviserunt</span> <span class="verse"><a name="3">3</a>et super populum meum miserunt sortem et posuerunt puerum in prostibulum et puellam vendiderunt pro vino ut biberent</span> <span class="verse"><a name="4">4</a>verum quid vobis et mihi Tyrus et Sidon et omnis terminus Palestinorum numquid ultionem vos redditis mihi et si ulciscimini vos contra me cito velociter reddam vicissitudinem vobis super caput vestrum</span> <span class="verse"><a name="5">5</a>argentum enim meum et aurum tulistis et desiderabilia mea et pulcherrima intulistis in delubra vestra</span> <span class="verse"><a name="6">6</a>et filios Iuda et filios Hierusalem vendidistis filiis Graecorum ut longe faceretis eos de finibus suis</span> <span class="verse"><a name="7">7</a>ecce ego suscitabo eos de loco in quo vendidistis eos et convertam retributionem vestram in caput vestrum</span> <span class="verse"><a name="8">8</a>et vendam filios vestros et filias vestras in manibus filiorum Iuda et venundabunt eos Sabeis genti longinquae quia Dominus locutus est</span> <span class="verse"><a name="9">9</a>clamate hoc in gentibus sanctificate bellum suscitate robustos accedant ascendant omnes viri bellatores</span> <span class="verse"><a name="10">10</a>concidite aratra vestra in gladios et ligones vestros in lanceas infirmus dicat quia fortis ego sum</span> <span class="verse"><a name="11">11</a>erumpite et venite omnes gentes de circuitu et congregamini ibi occumbere faciet Dominus robustos tuos</span> <span class="verse"><a name="12">12</a>consurgant et ascendant gentes in vallem Iosaphat quia ibi sedebo ut iudicem omnes gentes in circuitu</span> <span class="verse"><a name="13">13</a>mittite falces quoniam maturavit messis venite et descendite quia plenum est torcular exuberant torcularia quia multiplicata est malitia eorum</span> <span class="verse"><a name="14">14</a>populi populi in valle concisionis quia iuxta est dies Domini in valle concisionis</span> <span class="verse"><a name="15">15</a>sol et luna obtenebricata sunt et stellae retraxerunt splendorem suum</span> <span class="verse"><a name="16">16</a>et Dominus de Sion rugiet et de Hierusalem dabit vocem suam et movebuntur caeli et terra et Dominus spes populi sui et fortitudo filiorum Israhel</span> <span class="verse"><a name="17">17</a>et scietis quia ego Dominus Deus vester habitans in Sion in monte sancto meo et erit Hierusalem sancta et alieni non transibunt per eam amplius</span> <span class="verse"><a name="18">18</a>et erit in die illa stillabunt montes dulcedinem et colles fluent lacte et per omnes rivos Iuda ibunt aquae et fons de domo Domini egredietur et inrigabit torrentem Spinarum</span> <span class="verse"><a name="19">19</a>Aegyptus in desolatione erit et Idumea in desertum perditionis pro eo quod inique egerint in filios Iuda et effuderint sanguinem innocentem in terra sua</span> <span class="verse"><a name="20">20</a>et Iudaea in aeternum habitabitur et Hierusalem in generatione et generationem</span> <span class="verse"><a name="21">21</a>et mundabo sanguinem eorum quem non mundaveram et Dominus commorabitur in Sion</span> </p></div</div></div></body></html>