<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1chr/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1chr">1 Chronicles</a> &gt <strong>Chapter 29</strong></div><p><span class="verse"><a name="1">1</a>locutusque est David rex ad omnem ecclesiam Salomonem  filium meum unum elegit Deus adhuc puerum et tenellum opus  autem grande est neque enim homini praeparatur habitatio sed  Deo</span> <span class="verse"><a name="2">2</a>ego autem totis viribus meis praeparavi inpensas domus Dei  mei aurum ad vasa aurea et argentum in argentea aes in aenea  ferrum in ferrea lignum ad lignea lapides onychinos et quasi  stibinos et diversorum colorum omnem pretiosum lapidem et  marmor parium abundantissime</span> <span class="verse"><a name="3">3</a>et super haec quae obtuli in domum Dei mei de peculio meo  aurum et argentum do in templum Dei mei exceptis his quae  paravi in aedem sanctam</span> <span class="verse"><a name="4">4</a>tria milia talenta auri de auro Ophir et septem milia  talentorum argenti probatissimi ad deaurandos parietes templi</span> <span class="verse"><a name="5">5</a>ut ubicumque opus est aurum de auro et ubicumque opus est  argentum argenti opera fiant per manus artificum et si quis  sponte offert impleat manum suam hodie et offerat quod voluerit  Domino</span> <span class="verse"><a name="6">6</a>polliciti sunt itaque principes familiarum et proceres  tribuum Israhel tribuni quoque et centuriones et principes  possessionum regis</span> <span class="verse"><a name="7">7</a>dederuntque in opera domus Dei auri talenta quinque milia  et solidos decem milia argenti talenta decem milia et aeris  talenta decem et octo milia ferri quoque centum milia  talentorum</span> <span class="verse"><a name="8">8</a>et apud quemcumque inventi sunt lapides dederunt in  thesaurum domus Domini per manum Ieihel Gersonitis</span> <span class="verse"><a name="9">9</a>laetatusque est populus cum vota sponte promitterent quia  corde toto offerebant ea Domino sed et David rex laetatus est  gaudio magno</span> <span class="verse"><a name="10">10</a>et benedixit Domino coram universa multitudine et ait  benedictus es Domine Deus Israhel patris nostri ab aeterno in  aeternum</span> <span class="verse"><a name="11">11</a>tua est Domine magnificentia et potentia et gloria atque  victoria et tibi laus cuncta enim quae in caelo sunt et in  terra tua sunt tuum Domine regnum et tu es super omnes  principes</span> <span class="verse"><a name="12">12</a>tuae divitiae et tua est gloria tu dominaris omnium in  manu tua virtus et potentia in manu tua magnitudo et imperium  omnium</span> <span class="verse"><a name="13">13</a>nunc igitur Deus noster confitemur tibi et laudamus nomen  tuum inclitum</span> <span class="verse"><a name="14">14</a>quis ego et quis populus meus ut possimus haec tibi  universa promittere tua sunt omnia et quae de manu tua  accepimus dedimus tibi</span> <span class="verse"><a name="15">15</a>peregrini enim sumus coram te et advenae sicut omnes  patres nostri dies nostri quasi umbra super terram et nulla est  mora</span> <span class="verse"><a name="16">16</a>Domine Deus noster omnis haec copia quam paravimus ut  aedificaretur domus nomini sancto tuo de manu tua est et tua  sunt omnia</span> <span class="verse"><a name="17">17</a>scio Deus meus quod probes corda et simplicitatem diligas  unde et ego in simplicitate cordis mei laetus obtuli universa  haec et populum tuum qui hic reppertus est vidi cum ingenti  gaudio tibi offerre donaria</span> <span class="verse"><a name="18">18</a>Domine Deus Abraham et Isaac et Israhel patrum nostrorum  custodi in aeternum hanc voluntatem cordis eorum et semper in  venerationem tui mens ista permaneat</span> <span class="verse"><a name="19">19</a>Salomoni quoque filio meo da cor perfectum ut custodiat  mandata tua testimonia tua caerimonias tuas et faciat universa  et aedificet aedem cuius inpensas paravi</span> <span class="verse"><a name="20">20</a>praecepit autem David universae ecclesiae benedicite  Domino Deo nostro et benedixit omnis ecclesia Domino Deo patrum  suorum et inclinaverunt se et adoraverunt Deum et deinde regem</span> <span class="verse"><a name="21">21</a>immolaveruntque victimas Domino et obtulerunt holocausta  die sequenti tauros mille arietes mille agnos mille cum  libaminibus suis et universo ritu abundantissime in omnem  Israhel</span> <span class="verse"><a name="22">22</a>et comederunt et biberunt coram Domino in die illo cum  grandi laetitia et unxerunt secundo Salomonem filium David  unxerunt autem Domino in principem et Sadoc in pontificem</span> <span class="verse"><a name="23">23</a>seditque Salomon super solium Domini in regem pro David  patre suo et cunctis placuit et paruit illi omnis Israhel</span> <span class="verse"><a name="24">24</a>sed et universi principes et potentes et cuncti filii  regis David dederunt manum et subiecti fuerunt Salomoni regi</span> <span class="verse"><a name="25">25</a>magnificavit ergo Dominus Salomonem super omnem Israhel et  dedit illi gloriam regni qualem nullus habuit ante eum rex  Israhel</span> <span class="verse"><a name="26">26</a>igitur David filius Isai regnavit super universum Israhel</span> <span class="verse"><a name="27">27</a>et dies quibus regnavit super Israhel fuerunt quadraginta  anni in Hebron regnavit septem annis et in Hierusalem triginta  tribus</span> <span class="verse"><a name="28">28</a>et mortuus est in senectute bona plenus dierum et divitiis  et gloria regnavitque Salomon filius eius pro eo</span> <span class="verse"><a name="29">29</a>gesta autem David regis priora et novissima scripta sunt  in libro Samuhel videntis et in libro Nathan prophetae atque in  volumine Gad videntis</span> <span class="verse"><a name="30">30</a>universique regni eius et fortitudinis et temporum quae  transierunt sub eo sive in Israhel sive in cunctis regnis  terrarum</span> </p></div</div></div></body></html>