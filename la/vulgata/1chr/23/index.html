<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1chr/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1chr">1 Chronicles</a> &gt <strong>Chapter 23</strong></div><p><span class="verse"><a name="1">1</a>igitur David senex et plenus dierum regem constituit  Salomonem filium suum super Israhel</span> <span class="verse"><a name="2">2</a>et congregavit omnes principes Israhel et sacerdotes atque  Levitas</span> <span class="verse"><a name="3">3</a>numeratique sunt Levitae a triginta annis et supra et  inventa sunt triginta octo milia virorum</span> <span class="verse"><a name="4">4</a>ex his electi sunt et distributi in ministerium domus  Domini viginti quattuor milia praepositorum autem et iudicum  sex milia</span> <span class="verse"><a name="5">5</a>porro quattuor milia ianitores et totidem psaltae canentes  Domino in organis quae fecerat ad canendum</span> <span class="verse"><a name="6">6</a>et distribuit eos David per vices filiorum Levi Gersom  videlicet et Caath et Merari</span> <span class="verse"><a name="7">7</a>Gersom Leedan et Semei</span> <span class="verse"><a name="8">8</a>filii Leedan princeps Ieihel et Zetham et Iohel tres</span> <span class="verse"><a name="9">9</a>filii Semei Salomith et Ozihel et Aran tres isti principes  familiarum Leedan</span> <span class="verse"><a name="10">10</a>porro filii Semei Ieeth et Ziza et Iaus et Baria isti  filii Semei quattuor</span> <span class="verse"><a name="11">11</a>erat autem Ieeth prior Ziza secundus porro Iaus et Baria  non habuerunt plurimos filios et idcirco in una familia unaque  domo conputati sunt</span> <span class="verse"><a name="12">12</a>filii Caath Amram et Isaar Hebron et Ozihel quattuor</span> <span class="verse"><a name="13">13</a>filii Amram Aaron et Moses separatusque est Aaron ut  ministraret in sancto sanctorum ipse et filii eius in  sempiternum et adoleret incensum Domino secundum ritum suum ac  benediceret nomini eius in perpetuum</span> <span class="verse"><a name="14">14</a>Mosi quoque hominis Dei filii adnumerati sunt in tribu  Levi</span> <span class="verse"><a name="15">15</a>filii Mosi Gersom et Eliezer</span> <span class="verse"><a name="16">16</a>filii Gersom Subuhel primus</span> <span class="verse"><a name="17">17</a>fuerunt autem filii Eliezer Roobia primus et non erant  Eliezer filii alii porro filii Roobia multiplicati sunt nimis</span> <span class="verse"><a name="18">18</a>filii Isaar Salumith primus</span> <span class="verse"><a name="19">19</a>filii Hebron Ieriau primus Amarias secundus Iazihel  tertius Iecmaam quartus</span> <span class="verse"><a name="20">20</a>filii Ozihel Micha primus Iesia secundus</span> <span class="verse"><a name="21">21</a>filii Merari Mooli et Musi filii Mooli Eleazar et Cis</span> <span class="verse"><a name="22">22</a>mortuus est autem Eleazar et non habuit filios sed filias  acceperuntque eas filii Cis fratres earum</span> <span class="verse"><a name="23">23</a>filii Musi Mooli et Eder et Ierimuth tres</span> <span class="verse"><a name="24">24</a>hii filii Levi in cognationibus et familiis suis principes  per vices et numerum capitum singulorum qui faciebant opera  ministerii domus Domini a viginti annis et supra</span> <span class="verse"><a name="25">25</a>dixit enim David requiem dedit Dominus Deus Israhel populo  suo et habitationem Hierusalem usque in aeternum</span> <span class="verse"><a name="26">26</a>nec erit officii Levitarum ut ultra portent tabernaculum  et omnia vasa eius ad ministrandum</span> <span class="verse"><a name="27">27</a>iuxta praecepta quoque David novissima supputabitur  numerus filiorum Levi a viginti annis et supra</span> <span class="verse"><a name="28">28</a>et erunt sub manu filiorum Aaron in cultum domus Domini in  vestibulis et in exedris et in loco purificationis et in  sanctuario et in universis operibus ministerii templi Domini</span> <span class="verse"><a name="29">29</a>sacerdotes autem super panes propositionis et ad similae  sacrificium et ad lagana et azyma et sartaginem et ad ferventem  similam et super omne pondus atque mensuram</span> <span class="verse"><a name="30">30</a>Levitae vero ut stent mane ad confitendum et canendum  Domino similiterque ad vesperam</span> <span class="verse"><a name="31">31</a>tam in oblatione holocaustorum Domini quam in sabbatis et  kalendis et sollemnitatibus reliquis iuxta numerum et  caerimonias uniuscuiusque rei iugiter coram Domino</span> <span class="verse"><a name="32">32</a>et custodiant observationes tabernaculi foederis et ritum  sanctuarii et observationem filiorum Aaron fratrum suorum ut  ministrent in domo Domini</span> </p></div</div></div></body></html>