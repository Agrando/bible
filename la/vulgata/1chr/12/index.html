<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1chr/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1chr">1 Chronicles</a> &gt <strong>Chapter 12</strong></div><p><span class="verse"><a name="1">1</a>hii quoque venerunt ad David in Siceleg cum adhuc fugeret  Saul filium Cis qui erant fortissimi et egregii pugnatores</span> <span class="verse"><a name="2">2</a>tendentes arcum et utraque manu fundis saxa iacientes et  dirigentes sagittas de fratribus Saul ex Beniamin</span> <span class="verse"><a name="3">3</a>princeps Ahiezer et Ioas filii Sammaa Gabathites et Iazihel  et Phallet filii Azmoth et Baracha et Ieu Anathothites</span> <span class="verse"><a name="4">4</a>Samaias quoque Gabaonites fortissimus inter triginta et  super triginta Hieremias et Iezihel et Iohanan et Iezbad  Gaderothites</span> <span class="verse"><a name="5">5</a>Eluzai et Ierimuth et Baalia et Samaria et Saphatia  Aruphites</span> <span class="verse"><a name="6">6</a>Helcana et Iesia et Azrahel et Ioezer et Iesbaam de Careim</span> <span class="verse"><a name="7">7</a>Ioeela quoque et Zabadia filii Ieroam de Gedor</span> <span class="verse"><a name="8">8</a>sed et de Gaddi transfugerunt ad David cum lateret in  deserto viri robustissimi et pugnatores optimi tenentes clypeum  et hastam facies eorum quasi facies leonis et veloces quasi  capreae in montibus</span> <span class="verse"><a name="9">9</a>Ezer princeps Obdias secundus Eliab tertius</span> <span class="verse"><a name="10">10</a>Masmana quartus Hieremias quintus</span> <span class="verse"><a name="11">11</a>Hetthi sextus Helihel septimus</span> <span class="verse"><a name="12">12</a>Iohanan octavus Helzebad nonus</span> <span class="verse"><a name="13">13</a>Hieremias decimus Bachannai undecimus</span> <span class="verse"><a name="14">14</a>hii de filiis Gad principes exercitus novissimus centum  militibus praeerat et maximus mille</span> <span class="verse"><a name="15">15</a>isti sunt qui transierunt Iordanem mense primo quando  inundare consuevit super ripas suas et omnes fugaverunt qui  morabantur in vallibus ad orientalem plagam et occidentalem</span> <span class="verse"><a name="16">16</a>venerunt autem et de Beniamin et de Iuda ad praesidium in  quo morabatur David</span> <span class="verse"><a name="17">17</a>egressusque est David obviam eis et ait si pacifice  venistis ad me ut auxiliemini mihi cor meum iungatur vobis si  autem insidiamini mihi pro adversariis meis cum ego iniquitatem  in manibus non habeam videat Deus patrum nostrorum et iudicet</span> <span class="verse"><a name="18">18</a>spiritus vero induit Amessai principem inter triginta et  ait tui sumus o David et tecum fili Isai pax pax tibi et pax  adiutoribus tuis te enim adiuvat Deus tuus suscepit ergo eos  David et constituit principes turmae</span> <span class="verse"><a name="19">19</a>porro de Manasse transfugerunt ad David quando veniebat  cum Philisthim adversum Saul ut pugnaret et non dimicavit cum  eis quia inito consilio remiserunt eum principes Philisthinorum  dicentes periculo capitis nostri revertetur ad dominum suum  Saul</span> <span class="verse"><a name="20">20</a>quando igitur reversus est in Siceleg transfugerunt ad eum  de Manasse Ednas et Iozabad et Iedihel et Michahel et Iozabad  et Heliu et Salathi principes milium in Manasse</span> <span class="verse"><a name="21">21</a>hii praebuerunt auxilium David adversum latrunculos omnes  enim erant viri fortissimi et facti sunt principes in exercitu</span> <span class="verse"><a name="22">22</a>sed et per singulos dies veniebant ad David ad auxiliandum  ei usque dum fieret grandis numerus quasi exercitus Dei</span> <span class="verse"><a name="23">23</a>iste quoque est numerus principum exercitus qui venerunt  ad David cum esset in Hebron ut transferrent regnum Saul ad eum  iuxta verbum Domini</span> <span class="verse"><a name="24">24</a>filii Iuda portantes clypeum et hastam sex milia  octingenti expediti ad proelium</span> <span class="verse"><a name="25">25</a>de filiis Symeon virorum fortissimorum ad pugnandum septem  milia centum</span> <span class="verse"><a name="26">26</a>de filiis Levi quattuor milia sescenti</span> <span class="verse"><a name="27">27</a>Ioiada quoque princeps de stirpe Aaron et cum eo tria  milia septingenti</span> <span class="verse"><a name="28">28</a>Sadoc etiam puer egregiae indolis et domus patris eius  principes viginti duo</span> <span class="verse"><a name="29">29</a>de filiis autem Beniamin fratribus Saul tria milia magna  enim pars eorum adhuc sequebatur domum Saul</span> <span class="verse"><a name="30">30</a>porro de filiis Ephraim viginti milia octingenti  fortissimi robore viri nominati in cognationibus suis</span> <span class="verse"><a name="31">31</a>et ex dimidia parte tribus Manasse decem et octo milia  singuli per nomina sua venerunt ut constituerent regem David</span> <span class="verse"><a name="32">32</a>de filiis quoque Isachar viri eruditi qui norant singula  tempora ad praecipiendum quid facere deberet Israhel principes  ducenti omnis autem reliqua tribus eorum consilium sequebatur</span> <span class="verse"><a name="33">33</a>porro de Zabulon qui egrediebantur ad proelium et stabant  in acie instructi armis bellicis quinquaginta milia venerunt in  auxilium non in corde duplici</span> <span class="verse"><a name="34">34</a>et de Nepthali principes mille et cum eis instructa clypeo  et hasta triginta septem milia</span> <span class="verse"><a name="35">35</a>de Dan etiam praeparata ad proelium viginti octo milia  sescentorum</span> <span class="verse"><a name="36">36</a>et de Aser egredientes ad pugnam et in acie provocantes  quadraginta milia</span> <span class="verse"><a name="37">37</a>trans Iordanem autem de filiis Ruben et Gad et dimidia  parte tribus Manasse instructa armis bellicis centum viginti  milia</span> <span class="verse"><a name="38">38</a>omnes isti viri bellatores et expediti ad pugnandum corde  perfecto venerunt in Hebron ut constituerent regem David super  universum Israhel sed et omnes reliqui ex Israhel uno corde  erant ut rex fieret David</span> <span class="verse"><a name="39">39</a>fueruntque ibi apud David tribus diebus comedentes et  bibentes praeparaverunt enim eis fratres sui</span> <span class="verse"><a name="40">40</a>sed et qui iuxta eos erant usque ad Isachar et Zabulon et  Nepthalim adferebant panes in asinis et camelis et mulis et  bubus ad vescendum farinam palatas uvam passam vinum oleum  boves arietes ad omnem copiam gaudium quippe erat in Israhel</span> </p></div</div></div></body></html>