<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1chr/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1chr">1 Chronicles</a> &gt <strong>Chapter 9</strong></div><p><span class="verse"><a name="1">1</a>universus ergo Israhel dinumeratus est et summa eorum  scripta est in libro regum Israhel et Iuda translatique sunt in  Babylonem propter delictum suum</span> <span class="verse"><a name="2">2</a>qui autem habitaverunt primi in possessionibus et in urbibus  suis Israhel et sacerdotes Levitae et Nathinnei</span> <span class="verse"><a name="3">3</a>commorati sunt in Hierusalem de filiis Iuda et de filiis  Beniamin de filiis quoque Ephraim et Manasse</span> <span class="verse"><a name="4">4</a>Othei filius Amiud filius Emri filii Omrai filii Bonni de  filiis Phares filii Iuda</span> <span class="verse"><a name="5">5</a>et de Siloni Asaia primogenitus et filii eius</span> <span class="verse"><a name="6">6</a>de filiis autem Zara Ieuhel et fratres eorum sescenti  nonaginta</span> <span class="verse"><a name="7">7</a>porro de filiis Beniamin Salo filius Mosollam filii Oduia  filii Asana</span> <span class="verse"><a name="8">8</a>et Iobania filius Hieroam et Hela filius Ozi filii Mochori  et Mosollam filius Saphatiae filii Rahuhel filii Iebaniae</span> <span class="verse"><a name="9">9</a>et fratres eorum per familias suas nongenti quinquaginta sex  omnes hii principes cognationum per domos patrum suorum</span> <span class="verse"><a name="10">10</a>de sacerdotibus autem Iedaia Ioiarib et Iachin</span> <span class="verse"><a name="11">11</a>Azarias quoque filius Helciae filii Mosollam filii Sadoc  filii Maraioth filii Ahitob pontifex domus Dei</span> <span class="verse"><a name="12">12</a>porro Adaias filius Hieroam filii Phasor filii Melchia et  Masaia filius Adihel filii Iezra filii Mosollam filii  Mosollamoth filii Emmer</span> <span class="verse"><a name="13">13</a>fratres quoque eorum principes per familias suas mille  septingenti sexaginta fortissimi robore ad faciendum opus  ministerii in domo Dei</span> <span class="verse"><a name="14">14</a>de Levitis autem Semeia filius Assub filii Ezricam filii  Asebiu de filiis Merari</span> <span class="verse"><a name="15">15</a>Bacbacar quoque carpentarius et Galal et Mathania filius  Micha filii Zechri filii Asaph</span> <span class="verse"><a name="16">16</a>et Obdia filius Semeiae filii Galal filii Idithun et  Barachia filius Asa filii Helcana qui habitavit in atriis  Netophathi</span> <span class="verse"><a name="17">17</a>ianitores autem Sellum et Acub et Telmon et Ahiman et  frater eorum Sellum princeps</span> <span class="verse"><a name="18">18</a>usque ad illud tempus in porta Regis ad orientem  observabant per vices suas de filiis Levi</span> <span class="verse"><a name="19">19</a>Sellum vero filius Core filii Abiasaph filii Core cum  fratribus suis et domo patris sui hii sunt Coritae super opera  ministerii custodes vestibulorum tabernaculi et familiae eorum  per vices castrorum Domini custodientes introitum</span> <span class="verse"><a name="20">20</a>Finees autem filius Eleazar erat dux eorum coram Domino</span> <span class="verse"><a name="21">21</a>porro Zaccharias filius Mosollamia ianitor portae  tabernaculi testimonii</span> <span class="verse"><a name="22">22</a>omnes hii electi in ostiarios per portas ducenti duodecim  et descripti in villis propriis quos constituerunt David et  Samuhel videns in fide sua</span> <span class="verse"><a name="23">23</a>tam ipsos quam filios eorum in ostiis domus Domini et in  tabernaculo vicibus suis</span> <span class="verse"><a name="24">24</a>per quattuor ventos erant ostiarii id est ad orientem et ad  occidentem ad aquilonem et ad austrum</span> <span class="verse"><a name="25">25</a>fratres autem eorum in viculis morabantur et veniebant in  sabbatis suis de tempore usque ad tempus</span> <span class="verse"><a name="26">26</a>his quattuor Levitis creditus erat omnis numerus ianitorum  et erant super exedras et thesauros domus Domini</span> <span class="verse"><a name="27">27</a>per gyrum quoque templi Domini morabantur in custodiis suis  ut cum tempus fuisset ipsi mane aperirent fores</span> <span class="verse"><a name="28">28</a>de horum grege erant et super vasa ministerii ad numerum  enim et inferebantur vasa et efferebantur</span> <span class="verse"><a name="29">29</a>de ipsis et qui credita habebant utensilia sanctuarii  praeerant similae et vino et oleo et turi et aromatibus</span> <span class="verse"><a name="30">30</a>filii autem sacerdotum unguenta ex aromatibus conficiebant</span> <span class="verse"><a name="31">31</a>et Matthathias Levites primogenitus Sellum Coritae  praefectus erat eorum quae in sartagine frigebantur</span> <span class="verse"><a name="32">32</a>porro de filiis Caath fratribus eorum super panes erant  propositionis ut semper novos per singula sabbata praepararent</span> <span class="verse"><a name="33">33</a>hii sunt principes cantorum per familias Levitarum qui in  exedris morabantur ita ut die et nocte iugiter suo ministerio  deservirent</span> <span class="verse"><a name="34">34</a>capita Levitarum per familias suas principes manserunt in  Hierusalem</span> <span class="verse"><a name="35">35</a>in Gabaon autem commorati sunt pater Gabaon Iaihel et nomen  uxoris eius Maacha</span> <span class="verse"><a name="36">36</a>filius primogenitus eius Abdon et Sur et Cis et Baal et Ner  et Nadab</span> <span class="verse"><a name="37">37</a>Gedor quoque et Ahio et Zaccharias et Macelloth</span> <span class="verse"><a name="38">38</a>porro Macelloth genuit Semmaam isti habitaverunt e regione  fratrum suorum in Hierusalem cum fratribus suis</span> <span class="verse"><a name="39">39</a>Ner autem genuit Cis et Cis genuit Saul et Saul genuit  Ionathan et Melchisuae et Abinadab et Esbaal</span> <span class="verse"><a name="40">40</a>filius autem Ionathan Meribbaal et Meribbaal genuit Micha</span> <span class="verse"><a name="41">41</a>porro filii Micha Phiton et Malech et Thara</span> <span class="verse"><a name="42">42</a>Ahaz autem genuit Iara et Iara genuit Alamath et Azmoth et  Zamri et Zamri genuit Mosa</span> <span class="verse"><a name="43">43</a>Mosa vero genuit Baana cuius filius Raphaia genuit Elasa de  quo ortus est Esel</span> <span class="verse"><a name="44">44</a>porro Esel sex filios habuit his nominibus Ezricam Bochru  Ismahel Saria Obdia Anan hii filii Esel</span> </p></div</div></div></body></html>