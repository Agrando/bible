<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1chr/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1chr">1 Chronicles</a> &gt <strong>Chapter 13</strong></div><p><span class="verse"><a name="1">1</a>iniit autem consilium David cum tribunis et centurionibus  et universis principibus</span> <span class="verse"><a name="2">2</a>et ait ad omnem coetum Israhel si placet vobis et a Domino  Deo nostro egreditur sermo quem loquor mittamus ad fratres  nostros reliquos in universas regiones Israhel et ad sacerdotes  et Levitas qui habitant in suburbanis urbium ut congregentur ad  nos</span> <span class="verse"><a name="3">3</a>et reducamus arcam Dei nostri ad nos non enim requisivimus  eam in diebus Saul</span> <span class="verse"><a name="4">4</a>et respondit universa multitudo ut ita fieret placuerat  enim sermo omni populo</span> <span class="verse"><a name="5">5</a>congregavit ergo David cunctum Israhel a Sior Aegypti usque  dum ingrediaris Emath ut adduceret arcam Dei de Cariathiarim</span> <span class="verse"><a name="6">6</a>et ascendit David et omnis vir Israhel ad collem  Cariathiarim quae est in Iuda ut adferrent inde arcam Dei  Domini sedentis super cherubin ubi invocatum est nomen eius</span> <span class="verse"><a name="7">7</a>inposueruntque arcam Dei super plaustrum novum de domo  Aminadab Oza autem et fratres eius minabant plaustrum</span> <span class="verse"><a name="8">8</a>porro David et universus Israhel ludebant coram Deo omni  virtute in canticis et in citharis et psalteriis et tympanis et  cymbalis et tubis</span> <span class="verse"><a name="9">9</a>cum autem pervenissent ad aream Chidon tetendit Oza manum  suam ut sustentaret arcam bos quippe lasciviens paululum  inclinaverat eam</span> <span class="verse"><a name="10">10</a>iratus est itaque Dominus contra Ozam et percussit eum eo  quod contigisset arcam et mortuus est ibi coram Deo</span> <span class="verse"><a name="11">11</a>contristatusque David eo quod divisisset Dominus Ozam  vocavit locum illum Divisio Oza usque in praesentem diem</span> <span class="verse"><a name="12">12</a>et timuit Deum tunc temporis dicens quomodo possum ad me  introducere arcam Dei</span> <span class="verse"><a name="13">13</a>et ob hanc causam non eam adduxit ad se hoc est in  civitatem David sed avertit in domum Obededom Getthei</span> <span class="verse"><a name="14">14</a>mansit ergo arca Dei in domo Obededom tribus mensibus et  benedixit Dominus domui eius et omnibus quae habebat</span> </p></div</div></div></body></html>