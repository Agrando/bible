<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1chr/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1chr">1 Chronicles</a> &gt <strong>Chapter 27</strong></div><p><span class="verse"><a name="1">1</a>filii autem Israhel secundum numerum suum principes  familiarum tribuni et centuriones et praefecti qui ministrabant  regi iuxta turmas suas ingredientes et egredientes per singulos  menses in anno viginti quattuor milibus singuli praeerant</span> <span class="verse"><a name="2">2</a>primae turmae in primo mense Isboam praeerat filius  Zabdihel et sub eo viginti quattuor milia</span> <span class="verse"><a name="3">3</a>de filiis Phares princeps cunctorum principum in exercitu  mense primo</span> <span class="verse"><a name="4">4</a>secundi mensis habebat turmam Dudi Ahohites et post se  alterum nomine Macelloth qui regebat partem exercitus viginti  quattuor milium</span> <span class="verse"><a name="5">5</a>dux quoque turmae tertiae in mense tertio erat Banaias  filius Ioiadae sacerdos et in divisione sua viginti quattuor  milia</span> <span class="verse"><a name="6">6</a>ipse est Banaias fortissimus inter triginta et super  triginta praeerat autem turmae ipsius Amizabad filius eius</span> <span class="verse"><a name="7">7</a>quartus mense quarto Asahel frater Ioab et Zabadias filius  eius post eum et in turma eius viginti quattuor milia</span> <span class="verse"><a name="8">8</a>quintus mense quinto princeps Samaoth Iezarites et in turma  eius viginti quattuor milia</span> <span class="verse"><a name="9">9</a>sextus mense sexto Hira filius Acces Thecuites et in turma  eius viginti quattuor milia</span> <span class="verse"><a name="10">10</a>septimus mense septimo Helles Phallonites de filiis  Ephraim et in turma eius viginti quattuor milia</span> <span class="verse"><a name="11">11</a>octavus mense octavo Sobochai Asothites de stirpe Zarai et  in turma eius viginti quattuor milia</span> <span class="verse"><a name="12">12</a>nonus mense nono Abiezer Anathothites de filiis Iemini et  in turma eius viginti quattuor milia</span> <span class="verse"><a name="13">13</a>decimus mense decimo Marai et ipse Netophathites de stirpe  Zarai et in turma eius viginti quattuor milia</span> <span class="verse"><a name="14">14</a>undecimus mense undecimo Banaias Pharathonites de filiis  Ephraim et in turma eius viginti quattuor milia</span> <span class="verse"><a name="15">15</a>duodecimus mense duodecimo Holdai Netophathites de stirpe  Gothonihel et in turma eius viginti quattuor milia</span> <span class="verse"><a name="16">16</a>porro tribubus praeerant Israhel Rubenitis dux Eliezer  filius Zechri Symeonitis dux Saphatias filius Macha</span> <span class="verse"><a name="17">17</a>Levitis Asabias filius Camuhel Aaronitis Sadoc</span> <span class="verse"><a name="18">18</a>Iuda Heliu frater David Isachar Amri filius Michahel</span> <span class="verse"><a name="19">19</a>Zabulonitis Iesmaias filius Abdiae Nepthalitibus Ierimoth  filius Ozihel</span> <span class="verse"><a name="20">20</a>filiis Ephraim Osee filius Ozaziu dimidio tribus Manasse  Iohel filius Phadiae</span> <span class="verse"><a name="21">21</a>et dimidio tribus Manasse in Galaad Iaddo filius  Zacchariae Beniamin autem Iasihel filius Abner</span> <span class="verse"><a name="22">22</a>Dan vero Ezrihel filius Hieroam hii principes filiorum  Israhel</span> <span class="verse"><a name="23">23</a>noluit autem David numerare eos a viginti annis inferius  quia dixerat Dominus ut multiplicaret Israhel quasi stellas  caeli</span> <span class="verse"><a name="24">24</a>Ioab filius Sarviae coeperat numerare nec conplevit quia  super hoc ira inruerat in Israhel et idcirco numerus eorum qui  fuerant recensiti non est relatus in fastos regis David</span> <span class="verse"><a name="25">25</a>super thesauros autem regis fuit Azmoth filius Adihel his  autem thesauris qui erant in urbibus et in vicis et in turribus  praesidebat Ionathan filius Oziae</span> <span class="verse"><a name="26">26</a>operi autem rustico et agricolis qui exercebant terram  praeerat Ezri filius Chelub</span> <span class="verse"><a name="27">27</a>vinearumque cultoribus Semeias Ramathites cellis autem  vinariis Zabdias Aphonites</span> <span class="verse"><a name="28">28</a>nam super oliveta et ficeta quae erant in campestribus  Balanan Gaderites super apothecas autem olei Ioas</span> <span class="verse"><a name="29">29</a>porro armentis quae pascebantur in Sarona praepositus fuit  Setrai Saronites et super boves in vallibus Saphat filius Adli</span> <span class="verse"><a name="30">30</a>super camelos vero Ubil Ismahelites et super asinos Iadias  Meronathites</span> <span class="verse"><a name="31">31</a>super oves quoque Iaziz Agarenus omnes hii principes  substantiae regis David</span> <span class="verse"><a name="32">32</a>Ionathan autem patruus David consiliarius vir prudens et  litteratus ipse et Iaihel filius Achamoni erant cum filiis  regis</span> <span class="verse"><a name="33">33</a>Ahitophel etiam consiliarius regis et Husi Arachites  amicus regis</span> <span class="verse"><a name="34">34</a>post Ahitophel fuit Ioiada filius Banaiae et Abiathar  princeps autem exercitus regis erat Ioab</span> </p></div</div></div></body></html>