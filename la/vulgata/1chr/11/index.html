<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1chr">1 Chronicles</a> &gt <strong>Chapter 11</strong></div><p><span class="verse"><a name="1">1</a>congregatus est igitur omnis Israhel ad David in Hebron  dicens os tuum sumus et caro tua</span> <span class="verse"><a name="2">2</a>heri quoque et nudius tertius cum adhuc regnaret Saul tu  eras qui educebas et introducebas Israhel tibi enim dixit  Dominus Deus tuus tu pasces populum meum Israhel et tu eris  princeps super eum</span> <span class="verse"><a name="3">3</a>venerunt ergo omnes maiores natu Israhel ad regem in Hebron  et iniit David cum eis foedus coram Domino unxeruntque eum  regem super Israhel iuxta sermonem Domini quem locutus est in  manu Samuhel</span> <span class="verse"><a name="4">4</a>abiit quoque David et omnis Israhel in Hierusalem haec est  Iebus ubi erant Iebusei habitatores terrae</span> <span class="verse"><a name="5">5</a>dixeruntque qui habitabant in Iebus ad David non  ingredieris huc porro David cepit arcem Sion quae est civitas  David</span> <span class="verse"><a name="6">6</a>dixitque omnis qui percusserit Iebuseum in primis erit  princeps et dux ascendit igitur primus Ioab filius Sarviae et  factus est princeps</span> <span class="verse"><a name="7">7</a>habitavit autem David in arce et idcirco appellata est  civitas David</span> <span class="verse"><a name="8">8</a>aedificavitque urbem in circuitu a Mello usque ad gyrum  Ioab autem reliqua urbis extruxit</span> <span class="verse"><a name="9">9</a>proficiebatque David vadens et crescens et Dominus  exercituum erat cum eo</span> <span class="verse"><a name="10">10</a>hii principes virorum fortium David qui adiuverunt eum ut  rex fieret super omnem Israhel iuxta verbum Domini quod locutus  est ad Israhel</span> <span class="verse"><a name="11">11</a>et iste numerus robustorum David Iesbaam filius Achamoni  princeps inter triginta iste levavit hastam suam super  trecentos vulneratos una vice</span> <span class="verse"><a name="12">12</a>et post eum Eleazar filius patrui eius Ahoites qui erat  inter tres potentes</span> <span class="verse"><a name="13">13</a>iste fuit cum David in Aphesdommim quando Philisthim  congregati sunt ad locum illum in proelium et erat ager  regionis illius plenus hordeo fugeratque populus a facie  Philisthinorum</span> <span class="verse"><a name="14">14</a>hic stetit in medio agri et defendit eum cumque  percussisset Philistheos dedit Dominus salutem magnam populo  suo</span> <span class="verse"><a name="15">15</a>descenderunt autem tres de triginta principibus ad petram  in qua erat David ad speluncam Odollam quando Philisthim  fuerant castrametati in valle Raphaim</span> <span class="verse"><a name="16">16</a>porro David erat in praesidio et statio Philisthinorum in  Bethleem</span> <span class="verse"><a name="17">17</a>desideravit igitur David et dixit o si quis daret mihi  aquam de cisterna Bethleem quae est in porta</span> <span class="verse"><a name="18">18</a>tres ergo isti per media castra Philisthinorum perrexerunt  et hauserunt aquam de cisterna Bethleem quae erat in porta et  adtulerunt ad David ut biberet qui noluit sed magis libavit  illam Domino</span> <span class="verse"><a name="19">19</a>dicens absit ut in conspectu Dei mei hoc faciam et  sanguinem virorum istorum bibam quia in periculo animarum  suarum adtulerunt mihi aquam et ob hanc causam noluit bibere  haec fecerunt tres robustissimi</span> <span class="verse"><a name="20">20</a>Abisai quoque frater Ioab ipse erat princeps trium et ipse  levavit hastam suam contra trecentos vulneratos et ipse erat  inter tres nominatissimus</span> <span class="verse"><a name="21">21</a>inter tres secundos inclitus et princeps eorum verumtamen  usque ad tres primos non pervenerat</span> <span class="verse"><a name="22">22</a>Banaia filius Ioiadae viri robustissimi qui multa opera  perpetrarat de Capsehel ipse percussit duos Arihel Moab et ipse  descendit et interfecit leonem in media cisterna tempore nivis</span> <span class="verse"><a name="23">23</a>et ipse percussit virum aegyptium cuius statura erat  quinque cubitorum et habebat lanceam ut liciatorium texentium  descendit ergo ad eum cum virga et rapuit hastam quam tenebat  manu et interfecit eum hasta sua</span> <span class="verse"><a name="24">24</a>haec fecit Banaia filius Ioiada qui erat inter tres  robustos nominatissimus</span> <span class="verse"><a name="25">25</a>inter triginta primus verumtamen ad tres usque non  pervenerat posuit autem eum David ad auriculam suam</span> <span class="verse"><a name="26">26</a>porro fortissimi in exercitu Asahel frater Ioab et Eleanan  filius patrui eius de Bethleem</span> <span class="verse"><a name="27">27</a>Semmoth Arorites Helles Phallonites</span> <span class="verse"><a name="28">28</a>Iras filius Acces Thecuites Abiezer Anathothites</span> <span class="verse"><a name="29">29</a>Sobbochai Asothites Ilai Ahoites</span> <span class="verse"><a name="30">30</a>Marai Netophathites Heled filius Baana Netophathites</span> <span class="verse"><a name="31">31</a>Ethai filius Ribai de Gabaath filiorum Beniamin Banaia  Pharathonites</span> <span class="verse"><a name="32">32</a>Uri de torrente Gaas Abial Arabathites Azmoth Bauramites  Eliaba Salabonites</span> <span class="verse"><a name="33">33</a>filii Asom Gezonites Ionathan filius Sega Ararites</span> <span class="verse"><a name="34">34</a>Ahiam filius Sachar Ararites</span> <span class="verse"><a name="35">35</a>Eliphal filius Ur</span> <span class="verse"><a name="36">36</a>Apher Mechurathites Ahia Phellonites</span> <span class="verse"><a name="37">37</a>Asrai Carmelites Noorai filius Azbi</span> <span class="verse"><a name="38">38</a>Iohel frater Nathan Mabar filius Agarai</span> <span class="verse"><a name="39">39</a>Sellec Ammonites Noorai Berothites armiger Ioab filii  Sarviae</span> <span class="verse"><a name="40">40</a>Iras Iethreus Gareb Iethreus</span> <span class="verse"><a name="41">41</a>Urias Ettheus Zabad filius Ooli</span> <span class="verse"><a name="42">42</a>Adina filius Seza Rubenites princeps Rubenitarum et cum eo  triginta</span> <span class="verse"><a name="43">43</a>Hanan filius Maacha et Iosaphat Mathanites</span> <span class="verse"><a name="44">44</a>Ozias Astharothites Semma et Iaihel filii Hotam Aroerites</span> <span class="verse"><a name="45">45</a>Iedihel filius Samri et Ioha frater eius Thosaites</span> <span class="verse"><a name="46">46</a>Elihel Maumites et Ieribai et Iosaia filii Elnaem et  Iethma Moabites Elihel et Obed et Iasihel de Masobia</span> </p></div</div></div></body></html>