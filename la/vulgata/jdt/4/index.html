<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/jdt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/jdt">Judith</a> &gt <strong>Chapter 4</strong></div><p><span class="verse"><a name="1">1</a>tunc audientes haec filii Israhel qui habitabant in terra Iudaeae timuerunt valde a facie eius</span> <span class="verse"><a name="2">2</a>tremor etiam et horror invasit sensus eorum ne hoc faceret Hierusalem et templo Domini quod fecerat ceteris civitatibus et templis earum</span> <span class="verse"><a name="3">3</a>et miserunt in omnem Samariam per circuitum usque Hiericho et praeoccupaverunt omnes vertices montium</span> <span class="verse"><a name="4">4</a>et muris circumdederunt vicos suos et congregaverunt frumenta in praeparatione pugnae</span> <span class="verse"><a name="5">5</a>sacerdos etiam Heliachim scripsit ad universos qui erant contra Hesdraelon quae est contra faciem campi magni iuxta Dothain et universis per quos transitus esse poterat</span> <span class="verse"><a name="6">6</a>ut obtinerent ascensus montium per quos via esse poterat ad Hierusalem ut illic custodirent ubi angustum iter esse poterat inter montes</span> <span class="verse"><a name="7">7</a>et fecerunt filii Israhel secundum quod constituerat eis sacerdos Domini Heliachim</span> <span class="verse"><a name="8">8</a>et clamavit omnis populus ad Dominum instantia magna et humiliaverunt animas suas in ieiuniis ipsi et mulieres eorum</span> <span class="verse"><a name="9">9</a>et induerunt se sacerdotes ciliciis et infantes prostraverunt contra faciem templi Domini et altare Domini operuerunt cilicio</span> <span class="verse"><a name="10">10</a>et clamaverunt ad Deum Israhel unianimiter ne darentur in praedam infantes eorum et uxores eorum in divisionem et civitates eorum in exterminium et sancta eorum in pollutionibus</span> <span class="verse"><a name="11">11</a>tunc Heliachim sacerdos Domini magnus circuivit omnem Israhel adlocutusque est eos</span> <span class="verse"><a name="12">12</a>dicens scitote quoniam exaudivit Dominus preces vestras si manentes permanseritis in ieiuniis et orationibus in conspectu Domini</span> <span class="verse"><a name="13">13</a>memores estote Mosi servi Domini qui Amalech confidentem in virtute sua et in potentia sua et in exercitu suo et in clypeis suis et in curribus suis et in equitibus suis non ferro pugnando sed precibus sanctis orando deiecit</span> <span class="verse"><a name="14">14</a>sic erunt universi hostes Israhel si perseveraveritis in hoc opere quo coepistis</span> <span class="verse"><a name="15">15</a>ad hanc igitur exhortationem eius deprecantes Dominum permanebant in conspectu Domini</span> <span class="verse"><a name="16">16</a>ita ut etiam hii qui holocausta Domino offerebant praecincti ciliciis offerrent sacrificia Domino et erat cinis super capita eorum</span> <span class="verse"><a name="17">17</a>et ex toto corde suo omnes orabant Deum ut visitaret populum suum Israhel</span> </p></div</div></div></body></html>