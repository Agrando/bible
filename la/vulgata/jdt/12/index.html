<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/jdt/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/jdt">Judith</a> &gt <strong>Chapter 12</strong></div><p><span class="verse"><a name="1">1</a>tunc iussit eam introire ubi repositi erant thesauri eius et iussit illic manere eam et constituit quid daretur illi de convivio suo</span> <span class="verse"><a name="2">2</a>cui respondens Iudith dixit nunc non potero manducare ex his quae mihi praecipis tribui ne veniat super me offensio ex his autem quae mihi detuli manducabo</span> <span class="verse"><a name="3">3</a>cui Holofernis ait si defecerint tibi ista quae tecum detulisti quid faciemus tibi</span> <span class="verse"><a name="4">4</a>et dixit Iudith vivit anima tua domine meus quoniam non expendet omnia haec ancilla tua donec faciat Deus in manu mea haec quae cogitavi et induxerunt illam servi eius in tabernaculo quo praeceperat</span> <span class="verse"><a name="5">5</a>et petiit dum introiret ut daretur ei copia nocte et ante lucem egrediendi foras ad orationem et deprecandi Dominum</span> <span class="verse"><a name="6">6</a>et praecepit cubiculariis suis ut sicut placeret illi exiret et introiret ad orandum Deum suum per triduum</span> <span class="verse"><a name="7">7</a>et exiebat noctibus in vallem Bethuliae et baptizabat se in fontem aquae</span> <span class="verse"><a name="8">8</a>et ut ascendebat orabat Dominum Deum Israhel ut dirigeret viam eius ad liberationem populi sui</span> <span class="verse"><a name="9">9</a>et introiens munda manebat in tabernaculum usque dum acciperet escam suam in vesperam</span> <span class="verse"><a name="10">10</a>et factum est quarto die Holofernis fecit cenam servis suis et dixit ad Bagao eunuchum vade et suade Hebraeam illam ut sponte consentiat habitare mecum</span> <span class="verse"><a name="11">11</a>foedum est enim apud Assyrios si femina inrideat virum agendo ut inmunis transeat ab eo</span> <span class="verse"><a name="12">12</a>tunc introivit Bagao ad Iudith et dixit non vereatur bona puella introire ad dominum meum ut honorificetur ante faciem eius et manducet cum eo et bibat vinum in iucunditate</span> <span class="verse"><a name="13">13</a>cui Iudith respondit quae ego sum ut contradicam domino meo</span> <span class="verse"><a name="14">14</a>omne quod erit ante oculos eius bonum et optimum faciam quicquid autem illi placuerit hoc mihi erit optimum omnibus diebus vitae meae</span> <span class="verse"><a name="15">15</a>et surrexit et ornavit se vestimento suo et ingressa stetit ante faciem eius</span> <span class="verse"><a name="16">16</a>cor autem Holofernis concussum est erat enim ardens in concupiscentia eius</span> <span class="verse"><a name="17">17</a>et dixit ad eam Holofernis bibe nunc et accumbe in iucunditate quoniam gratiam invenisti coram me</span> <span class="verse"><a name="18">18</a>et dixit Iudith bibam domine quoniam magnificata est anima mea hodie prae omnibus diebus meis</span> <span class="verse"><a name="19">19</a>et accepit et manducavit et bibit coram ipso ea quae paraverat illi ancilla eius</span> <span class="verse"><a name="20">20</a>et iucundus factus est Holofernis ad illam bibitque vinum nimis multum quantum numquam biberat in vita sua</span> </p></div</div></div></body></html>