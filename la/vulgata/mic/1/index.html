<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/mic/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/mic">Micah</a> &gt <strong>Chapter 1</strong></div><p><span class="verse"><a name="1">1</a>verbum Domini quod factum est ad Micham Morasthiten in diebus Ioatham Ahaz Ezechiae regum Iuda quod vidit super Samariam et Hierusalem</span> <span class="verse"><a name="2">2</a>audite populi omnes et adtendat terra et plenitudo eius et sit Dominus Deus vobis in testem Dominus de templo sancto suo</span> <span class="verse"><a name="3">3</a>quia ecce Dominus egreditur de loco suo et descendet et calcabit super excelsa terrae</span> <span class="verse"><a name="4">4</a>et consumentur montes subtus eum et valles scindentur sicut cera a facie ignis sicut aquae quae decurrunt in praeceps</span> <span class="verse"><a name="5">5</a>in scelere Iacob omne istud et in peccatis domus Israhel quod scelus Iacob nonne Samaria et quae excelsa Iudae nonne Hierusalem</span> <span class="verse"><a name="6">6</a>et ponam Samariam quasi acervum lapidum in agro cum plantatur vinea et detraham in vallem lapides eius et fundamenta eius revelabo</span> <span class="verse"><a name="7">7</a>et omnia sculptilia eius concidentur et omnes mercedes eius conburentur igni et omnia idola eius ponam in perditionem quia de mercedibus meretricis congregata sunt et usque ad mercedem meretricis revertentur</span> <span class="verse"><a name="8">8</a>super hoc plangam et ululabo vadam spoliatus et nudus faciam planctum velut draconum et luctum quasi strutionum</span> <span class="verse"><a name="9">9</a>quia desperata est plaga eius quia venit usque ad Iudam tetigit portam populi mei usque ad Hierusalem</span> <span class="verse"><a name="10">10</a>in Geth nolite adnuntiare lacrimis ne ploretis in domo Pulveris pulvere vos conspergite</span> <span class="verse"><a name="11">11</a>et transite vobis habitatio Pulchra confusa ignominia non est egressa quae habitat in Exitu planctum domus Vicinae accipiet ex vobis quae stetit sibimet</span> <span class="verse"><a name="12">12</a>quia infirmata est in bonum quae habitat in Amaritudinibus quia descendit malum a Domino in portam Hierusalem</span> <span class="verse"><a name="13">13</a>tumultus quadrigae stuporis habitanti Lachis principium peccati est filiae Sion quia in te inventa sunt scelera Israhel</span> <span class="verse"><a name="14">14</a>propterea dabit emissarios super hereditatem Geth domus Mendacii in deceptionem regibus Israhel</span> <span class="verse"><a name="15">15</a>adhuc heredem adducam tibi quae habitas in Maresa usque Adollam veniet gloria Israhel</span> <span class="verse"><a name="16">16</a>decalvare et tondere super filios deliciarum tuarum dilata calvitium tuum sicut aquila quoniam captivi ducti sunt ex te</span> </p></div</div></div></body></html>