<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/mic/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/mic">Micah</a> &gt <strong>Chapter 3</strong></div><p><span class="verse"><a name="1">1</a>et dixi audite principes Iacob et duces domus Israhel numquid non vestrum est scire iudicium</span> <span class="verse"><a name="2">2</a>qui odio habetis bonum et diligitis malum qui violenter tollitis pelles eorum desuper eos et carnem eorum desuper ossibus eorum</span> <span class="verse"><a name="3">3</a>qui comederunt carnem populi mei et pellem eorum desuper excoriaverunt et ossa eorum confregerunt et conciderunt sicut in lebete et quasi carnem in medio ollae</span> <span class="verse"><a name="4">4</a>tunc clamabunt ad Dominum et non exaudiet eos et abscondet faciem suam ab eis in tempore illo sicut nequiter egerunt in adinventionibus suis</span> <span class="verse"><a name="5">5</a>haec dicit Dominus super prophetas qui seducunt populum meum qui mordent dentibus suis et praedicant pacem et si quis non dederit in ore eorum quippiam sanctificant super eum proelium</span> <span class="verse"><a name="6">6</a>propterea nox vobis pro visione erit et tenebrae vobis pro divinatione et occumbet sol super prophetas et obtenebrabitur super eos dies</span> <span class="verse"><a name="7">7</a>et confundentur qui vident visiones et confundentur divini et operient vultus suos omnes quia non est responsum Dei</span> <span class="verse"><a name="8">8</a>verumtamen ego repletus sum fortitudine spiritus Domini iudicio et virtute ut adnuntiem Iacob scelus suum et Israhel peccatum suum</span> <span class="verse"><a name="9">9</a>audite haec principes domus Iacob et iudices domus Israhel qui abominamini iudicium et omnia recta pervertitis</span> <span class="verse"><a name="10">10</a>qui aedificatis Sion in sanguinibus et Hierusalem in iniquitate</span> <span class="verse"><a name="11">11</a>principes eius in muneribus iudicabant et sacerdotes eius in mercede docebant et prophetae eius in pecunia divinabant et super Dominum requiescebant dicentes numquid non Dominus in medio nostrum non venient super nos mala</span> <span class="verse"><a name="12">12</a>propter hoc causa vestri Sion quasi ager arabitur et Hierusalem quasi acervus lapidum erit et mons templi in excelsa silvarum</span> </p></div</div></div></body></html>