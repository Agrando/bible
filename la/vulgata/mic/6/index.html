<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/mic/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/mic">Micah</a> &gt <strong>Chapter 6</strong></div><p><span class="verse"><a name="1">1</a>audite quae Dominus loquitur surge contende iudicio adversum montes et audiant colles vocem tuam</span> <span class="verse"><a name="2">2</a>audiant montes iudicium Domini et fortia fundamenta terrae quia iudicium Domini cum populo suo et cum Israhel diiudicabitur</span> <span class="verse"><a name="3">3</a>populus meus quid feci tibi et quid molestus fui tibi responde mihi</span> <span class="verse"><a name="4">4</a>quia eduxi te de terra Aegypti et de domo servientium liberavi te et misi ante faciem tuam Mosen et Aaron et Mariam</span> <span class="verse"><a name="5">5</a>populus meus memento quaeso quid cogitaverit Balac rex Moab et quid responderit ei Balaam filius Beor de Setthim usque ad Galgalam ut cognosceret iustitias Domini</span> <span class="verse"><a name="6">6</a>quid dignum offeram Domino curvem genu Deo excelso numquid offeram ei holocaustomata et vitulos anniculos</span> <span class="verse"><a name="7">7</a>numquid placari potest Dominus in milibus arietum aut in multis milibus hircorum pinguium numquid dabo primogenitum meum pro scelere meo fructum ventris mei pro peccato animae meae</span> <span class="verse"><a name="8">8</a>indicabo tibi o homo quid sit bonum et quid Dominus quaerat a te utique facere iudicium et diligere misericordiam et sollicitum ambulare cum Deo tuo</span> <span class="verse"><a name="9">9</a>vox Domini ad civitatem clamat et salus erit timentibus nomen tuum audite tribus et quis adprobabit illud</span> <span class="verse"><a name="10">10</a>adhuc ignis in domo impii thesauri iniquitatis et mensura minor irae plena</span> <span class="verse"><a name="11">11</a>numquid iustificabo stateram impiam et saccelli pondera dolosa</span> <span class="verse"><a name="12">12</a>in quibus divites eius repleti sunt iniquitate et habitantes in ea loquebantur mendacium et lingua eorum fraudulenta in ore eorum</span> <span class="verse"><a name="13">13</a>et ego ergo coepi percutere te perditione super peccatis tuis</span> <span class="verse"><a name="14">14</a>tu comedes et non saturaberis et humiliatio tua in medio tui et adprehendes et non salvabis et quos salvaveris in gladium dabo</span> <span class="verse"><a name="15">15</a>tu seminabis et non metes tu calcabis olivam et non ungueris oleo et mustum et non bibes vinum</span> <span class="verse"><a name="16">16</a>et custodisti praecepta Omri et omne opus domus Achab et ambulasti in voluntatibus eorum ut darem te in perditionem et habitantes in ea in sibilum et obprobrium populi mei portabitis</span> </p></div</div></div></body></html>