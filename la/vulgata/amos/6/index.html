<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/amos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/amos">Amos</a> &gt <strong>Chapter 6</strong></div><p><span class="verse"><a name="1">1</a>vae qui opulenti estis in Sion et confiditis in monte Samariae optimates capita populorum ingredientes pompatice domum Israhel</span> <span class="verse"><a name="2">2</a>transite in Chalanne et videte et ite inde in Emath magnam et descendite in Geth Palestinorum et ad optima quaeque regna horum si latior terminus eorum termino vestro est</span> <span class="verse"><a name="3">3</a>qui separati estis in diem malum et adpropinquatis solio iniquitatis</span> <span class="verse"><a name="4">4</a>qui dormitis in lectis eburneis et lascivitis in stratis vestris qui comeditis agnum de grege et vitulos de medio armenti</span> <span class="verse"><a name="5">5</a>qui canitis ad vocem psalterii sicut David putaverunt se habere vasa cantici</span> <span class="verse"><a name="6">6</a>bibentes in fialis vinum et optimo unguento delibuti et nihil patiebantur super contritione Ioseph</span> <span class="verse"><a name="7">7</a>quapropter nunc migrabunt in capite transmigrantium et auferetur factio lascivientium</span> <span class="verse"><a name="8">8</a>iuravit Dominus Deus in anima sua dicit Dominus Deus exercituum detestor ego superbiam Iacob et domos eius odi et tradam civitatem cum habitatoribus suis</span> <span class="verse"><a name="9">9</a>quod si reliqui fuerint decem viri in domo una et ipsi morientur</span> <span class="verse"><a name="10">10</a>et tollet eum propinquus suus et conburet eum ut efferat ossa de domo et dicet ei qui in penetrabilibus domus est numquid adhuc est apud te</span> <span class="verse"><a name="11">11</a>et respondebit finis est et dicet ei tace et non recorderis nominis Domini</span> <span class="verse"><a name="12">12</a>quia ecce Dominus mandabit et percutiet domum maiorem ruinis et domum minorem scissionibus</span> <span class="verse"><a name="13">13</a>numquid currere queunt in petris equi aut arari potest in bubalis quoniam convertistis in amaritudinem iudicium et fructum iustitiae in absinthium</span> <span class="verse"><a name="14">14</a>qui laetamini in nihili qui dicitis numquid non in fortitudine nostra adsumpsimus nobis cornua</span> <span class="verse"><a name="15">15</a>ecce enim suscitabo super vos domus Israhel dicit Dominus Deus exercituum gentem et conterent vos ab introitu Emath usque ad torrentem Deserti</span> </p></div</div></div></body></html>