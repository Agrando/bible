<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/amos/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/amos">Amos</a> &gt <strong>Chapter 3</strong></div><p><span class="verse"><a name="1">1</a>audite verbum quod locutus est Dominus super vos filii Israhel super omni cognatione quam eduxi de terra Aegypti dicens</span> <span class="verse"><a name="2">2</a>tantummodo vos cognovi ex omnibus cognationibus terrae idcirco visitabo super vos omnes iniquitates vestras</span> <span class="verse"><a name="3">3</a>numquid ambulabunt duo pariter nisi convenerit eis</span> <span class="verse"><a name="4">4</a>numquid rugiet leo in saltu nisi habuerit praedam numquid dabit catulus leonis vocem de cubili suo nisi aliquid adprehenderit</span> <span class="verse"><a name="5">5</a>numquid cadet avis in laqueum terrae absque aucupe numquid auferetur laqueus de terra antequam quid ceperit</span> <span class="verse"><a name="6">6</a>si clanget tuba in civitate et populus non expavescet si erit malum in civitate quod Dominus non fecit</span> <span class="verse"><a name="7">7</a>quia non faciet Dominus Deus verbum nisi revelaverit secretum suum ad servos suos prophetas</span> <span class="verse"><a name="8">8</a>leo rugiet quis non timebit Dominus Deus locutus est quis non prophetabit</span> <span class="verse"><a name="9">9</a>auditum facite in aedibus Azoti et in aedibus terrae Aegypti et dicite congregamini super montes Samariae et videte insanias multas in medio eius et calumniam patientes in penetrabilibus eius</span> <span class="verse"><a name="10">10</a>et nescierunt facere rectum dicit Dominus thesaurizantes iniquitatem et rapinas in aedibus suis</span> <span class="verse"><a name="11">11</a>propterea haec dicit Dominus Deus tribulabitur et circumietur terra et detrahetur ex te fortitudo tua et diripientur aedes tuae</span> <span class="verse"><a name="12">12</a>haec dicit Dominus quomodo si eruat pastor de ore leonis duo crura aut extremum auriculae sic eruentur filii Israhel qui habitant in Samaria in plaga lectuli et in Damasco grabatti</span> <span class="verse"><a name="13">13</a>audite et contestamini in domo Iacob dicit Dominus Deus exercituum</span> <span class="verse"><a name="14">14</a>quia in die cum visitare coepero praevaricationes Israhel super eum visitabo et super altaria Bethel et amputabuntur cornua altaris et cadent in terram</span> <span class="verse"><a name="15">15</a>et percutiam domum hiemalem cum domo aestiva et peribunt domus eburneae et dissipabuntur aedes multae dicit Dominus</span> </p></div</div></div></body></html>