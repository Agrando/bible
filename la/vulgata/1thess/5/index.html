<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>de temporibus autem et momentis fratres non indigetis ut scribamus vobis</span> <span class="verse"><a name="2">2</a>ipsi enim diligenter scitis quia dies Domini sicut fur in nocte ita veniet</span> <span class="verse"><a name="3">3</a>cum enim dixerint pax et securitas tunc repentinus eis superveniet interitus sicut dolor in utero habenti et non effugient</span> <span class="verse"><a name="4">4</a>vos autem fratres non estis in tenebris ut vos dies ille tamquam fur conprehendat</span> <span class="verse"><a name="5">5</a>omnes enim vos filii lucis estis et filii diei non sumus noctis neque tenebrarum</span> <span class="verse"><a name="6">6</a>igitur non dormiamus sicut ceteri sed vigilemus et sobrii simus</span> <span class="verse"><a name="7">7</a>qui enim dormiunt nocte dormiunt et qui ebrii sunt nocte ebrii sunt</span> <span class="verse"><a name="8">8</a>nos autem qui diei sumus sobrii simus induti loricam fidei et caritatis et galeam spem salutis</span> <span class="verse"><a name="9">9</a>quoniam non posuit nos Deus in iram sed in adquisitionem salutis per Dominum nostrum Iesum Christum</span> <span class="verse"><a name="10">10</a>qui mortuus est pro nobis ut sive vigilemus sive dormiamus simul cum illo vivamus</span> <span class="verse"><a name="11">11</a>propter quod consolamini invicem et aedificate alterutrum sicut et facitis</span> <span class="verse"><a name="12">12</a>rogamus autem vos fratres ut noveritis eos qui laborant inter vos et praesunt vobis in Domino et monent vos</span> <span class="verse"><a name="13">13</a>ut habeatis illos abundantius in caritate propter opus illorum pacem habete cum eis</span> <span class="verse"><a name="14">14</a>rogamus autem vos fratres corripite inquietos consolamini pusillianimes suscipite infirmos patientes estote ad omnes</span> <span class="verse"><a name="15">15</a>videte ne quis malum pro malo alicui reddat sed semper quod bonum est sectamini et in invicem et in omnes</span> <span class="verse"><a name="16">16</a>semper gaudete</span> <span class="verse"><a name="17">17</a>sine intermissione orate</span> <span class="verse"><a name="18">18</a>in omnibus gratias agite haec enim voluntas Dei est in Christo Iesu in omnibus vobis</span> <span class="verse"><a name="19">19</a>Spiritum nolite extinguere</span> <span class="verse"><a name="20">20</a>prophetias nolite spernere</span> <span class="verse"><a name="21">21</a>omnia autem probate quod bonum est tenete</span> <span class="verse"><a name="22">22</a>ab omni specie mala abstinete vos</span> <span class="verse"><a name="23">23</a>ipse autem Deus pacis sanctificet vos per omnia et integer spiritus vester et anima et corpus sine querella in adventu Domini nostri Iesu Christi servetur</span> <span class="verse"><a name="24">24</a>fidelis est qui vocavit vos qui etiam faciet</span> <span class="verse"><a name="25">25</a>fratres orate pro nobis</span> <span class="verse"><a name="26">26</a>salutate fratres omnes in osculo sancto</span> <span class="verse"><a name="27">27</a>adiuro vos per Dominum ut legatur epistula omnibus sanctis fratribus</span> <span class="verse"><a name="28">28</a>gratia Domini nostri Iesu Christi vobiscum amen</span> </p></div</div></div></body></html>