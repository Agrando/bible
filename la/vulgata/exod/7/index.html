<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/exod/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/exod">Exodus</a> &gt <strong>Chapter 7</strong></div><p><span class="verse"><a name="1">1</a>dixitque Dominus ad Mosen ecce constitui te Deum Pharaonis Aaron frater tuus erit propheta tuus</span> <span class="verse"><a name="2">2</a>tu loqueris omnia quae mando tibi ille loquetur ad Pharaonem ut dimittat filios Israhel de terra sua</span> <span class="verse"><a name="3">3</a>sed ego indurabo cor eius et multiplicabo signa et ostenta mea in terra Aegypti</span> <span class="verse"><a name="4">4</a>et non audiet vos inmittamque manum meam super Aegyptum et educam exercitum et populum meum filios Israhel de terra Aegypti per iudicia maxima</span> <span class="verse"><a name="5">5</a>et scient Aegyptii quod ego sim Dominus qui extenderim manum meam super Aegyptum et eduxerim filios Israhel de medio eorum</span> <span class="verse"><a name="6">6</a>fecit itaque Moses et Aaron sicut praeceperat Dominus ita egerunt</span> <span class="verse"><a name="7">7</a>erat autem Moses octoginta annorum et Aaron octoginta trium quando locuti sunt ad Pharaonem</span> <span class="verse"><a name="8">8</a>dixitque Dominus ad Mosen et Aaron</span> <span class="verse"><a name="9">9</a>cum dixerit vobis Pharao ostendite signa dices ad Aaron tolle virgam tuam et proice eam coram Pharao ac vertatur in colubrum</span> <span class="verse"><a name="10">10</a>ingressi itaque Moses et Aaron ad Pharaonem fecerunt sicut praeceperat Dominus tulitque Aaron virgam coram Pharao et servis eius quae versa est in colubrum</span> <span class="verse"><a name="11">11</a>vocavit autem Pharao sapientes et maleficos et fecerunt etiam ipsi per incantationes aegyptias et arcana quaedam similiter</span> <span class="verse"><a name="12">12</a>proieceruntque singuli virgas suas quae versae sunt in dracones sed devoravit virga Aaron virgas eorum</span> <span class="verse"><a name="13">13</a>induratumque est cor Pharaonis et non audivit eos sicut praeceperat Dominus</span> <span class="verse"><a name="14">14</a>dixit autem Dominus ad Mosen ingravatum est cor Pharaonis non vult dimittere populum</span> <span class="verse"><a name="15">15</a>vade ad eum mane ecce egredietur ad aquas et stabis in occursum eius super ripam fluminis et virgam quae conversa est in draconem tolles in manu tua</span> <span class="verse"><a name="16">16</a>dicesque ad eum Dominus Deus Hebraeorum misit me ad te dicens dimitte populum meum ut mihi sacrificet in deserto et usque ad praesens audire noluisti</span> <span class="verse"><a name="17">17</a>haec igitur dicit Dominus in hoc scies quod Dominus sim ecce percutiam virga quae in manu mea est aquam fluminis et vertetur in sanguinem</span> <span class="verse"><a name="18">18</a>pisces quoque qui sunt in fluvio morientur et conputrescent aquae et adfligentur Aegyptii bibentes aquam fluminis</span> <span class="verse"><a name="19">19</a>dixit quoque Dominus ad Mosen dic ad Aaron tolle virgam tuam et extende manum tuam super aquas Aegypti et super fluvios eorum et rivos ac paludes et omnes lacus aquarum ut vertantur in sanguinem et sit cruor in omni terra Aegypti tam in ligneis vasis quam in saxeis</span> <span class="verse"><a name="20">20</a>feceruntque ita Moses et Aaron sicut praeceperat Dominus et elevans virgam percussit aquam fluminis coram Pharao et servis eius quae versa est in sanguinem</span> <span class="verse"><a name="21">21</a>et pisces qui erant in flumine mortui sunt conputruitque fluvius et non poterant Aegyptii bibere aquam fluminis et fuit sanguis in tota terra Aegypti</span> <span class="verse"><a name="22">22</a>feceruntque similiter malefici Aegyptiorum incantationibus suis et induratum est cor Pharaonis nec audivit eos sicut praeceperat Dominus</span> <span class="verse"><a name="23">23</a>avertitque se et ingressus est domum suam nec adposuit cor etiam hac vice</span> <span class="verse"><a name="24">24</a>foderunt autem omnes Aegyptii per circuitum fluminis aquam ut biberent non enim poterant bibere de aqua fluminis</span> <span class="verse"><a name="25">25</a>impletique sunt septem dies postquam percussit Dominus fluvium</span> </p></div</div></div></body></html>