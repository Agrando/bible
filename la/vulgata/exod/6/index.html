<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/exod/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/exod">Exodus</a> &gt <strong>Chapter 6</strong></div><p><span class="verse"><a name="1">1</a>dixit Dominus ad Mosen nunc videbis quae facturus sum Pharaoni per manum enim fortem dimittet eos et in manu robusta eiciet illos de terra sua</span> <span class="verse"><a name="2">2</a>locutusque est Dominus ad Mosen dicens ego Dominus</span> <span class="verse"><a name="3">3</a>qui apparui Abraham Isaac et Iacob in Deo omnipotente et nomen meum Adonai non indicavi eis</span> <span class="verse"><a name="4">4</a>pepigique cum eis foedus ut darem illis terram Chanaan terram peregrinationis eorum in qua fuerunt advenae</span> <span class="verse"><a name="5">5</a>ego audivi gemitum filiorum Israhel quo Aegyptii oppresserunt eos et recordatus sum pacti mei</span> <span class="verse"><a name="6">6</a>ideo dic filiis Israhel ego Dominus qui educam vos de ergastulo Aegyptiorum et eruam de servitute ac redimam in brachio excelso et iudiciis magnis</span> <span class="verse"><a name="7">7</a>et adsumam vos mihi in populum et ero vester Deus scietisque quod ego sim Dominus Deus vester qui eduxerim vos de ergastulo Aegyptiorum</span> <span class="verse"><a name="8">8</a>et induxerim in terram super quam levavi manum meam ut darem eam Abraham Isaac et Iacob daboque illam vobis possidendam ego Dominus</span> <span class="verse"><a name="9">9</a>narravit ergo Moses omnia filiis Israhel qui non adquieverunt ei propter angustiam spiritus et opus durissimum</span> <span class="verse"><a name="10">10</a>locutusque est Dominus ad Mosen dicens</span> <span class="verse"><a name="11">11</a>ingredere et loquere ad Pharao regem Aegypti ut dimittat filios Israhel de terra sua</span> <span class="verse"><a name="12">12</a>respondit Moses coram Domino ecce filii Israhel non me audiunt et quomodo audiet me Pharao praesertim cum sim incircumcisus labiis</span> <span class="verse"><a name="13">13</a>locutus est Dominus ad Mosen et Aaron et dedit mandatum ad filios Israhel et ad Pharao regem Aegypti ut educerent filios Israhel de terra Aegypti</span> <span class="verse"><a name="14">14</a>isti sunt principes domorum per familias suas filii Ruben primogeniti Israhelis Enoch et Phallu Aesrom et Charmi</span> <span class="verse"><a name="15">15</a>hae cognationes Ruben filii Symeon Iamuhel et Iamin et Aod Iachin et Soer et Saul filius Chananitidis hae progenies Symeon</span> <span class="verse"><a name="16">16</a>et haec nomina filiorum Levi per cognationes suas Gerson et Caath et Merari anni autem vitae Levi fuerunt centum triginta septem</span> <span class="verse"><a name="17">17</a>filii Gerson Lobeni et Semei per cognationes suas</span> <span class="verse"><a name="18">18</a>filii Caath Amram et Isuar et Hebron et Ozihel annique vitae Caath centum triginta tres</span> <span class="verse"><a name="19">19</a>filii Merari Mooli et Musi hae cognationes Levi per familias suas</span> <span class="verse"><a name="20">20</a>accepit autem Amram uxorem Iocabed patruelem suam quae peperit ei Aaron et Mosen fueruntque anni vitae Amram centum triginta septem</span> <span class="verse"><a name="21">21</a>filii quoque Isuar Core et Napheg et Zechri</span> <span class="verse"><a name="22">22</a>filii quoque Ozihel Misahel et Elsaphan et Sethri</span> <span class="verse"><a name="23">23</a>accepit autem Aaron uxorem Elisabe filiam Aminadab sororem Naasson quae peperit ei Nadab et Abiu et Eleazar et Ithamar</span> <span class="verse"><a name="24">24</a>filii quoque Core Asir et Helcana et Abiasab hae sunt cognationes Coritarum</span> <span class="verse"><a name="25">25</a>at vero Eleazar filius Aaron accepit uxorem de filiabus Phutihel quae peperit ei Finees hii sunt principes familiarum leviticarum per cognationes suas</span> <span class="verse"><a name="26">26</a>iste est Aaron et Moses quibus praecepit Dominus ut educerent filios Israhel de terra Aegypti per turmas suas</span> <span class="verse"><a name="27">27</a>hii sunt qui loquuntur ad Pharao regem Aegypti ut educant filios Israhel de Aegypto iste Moses et Aaron</span> <span class="verse"><a name="28">28</a>in die qua locutus est Dominus ad Mosen in terra Aegypti</span> <span class="verse"><a name="29">29</a>et locutus est Dominus ad Mosen dicens ego Dominus loquere ad Pharao regem Aegypti omnia quae ego loquor tibi</span> <span class="verse"><a name="30">30</a>et ait Moses coram Domino en incircumcisus labiis sum quomodo audiet me Pharao</span> </p></div</div></div></body></html>