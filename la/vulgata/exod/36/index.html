<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/exod">Exodus</a> &gt <strong>Chapter 36</strong></div><p><span class="verse"><a name="1">1</a>fecit ergo Beselehel et Hooliab et omnis vir sapiens quibus dedit Dominus sapientiam et intellectum ut scirent fabre operari quae in usus sanctuarii necessaria sunt et quae praecepit Dominus</span> <span class="verse"><a name="2">2</a>cumque vocasset eos Moses et omnem eruditum virum cui dederat Deus sapientiam et qui sponte sua obtulerant se ad faciendum opus</span> <span class="verse"><a name="3">3</a>tradidit eis universa donaria filiorum Israhel qui cum instarent operi cotidie mane vota populus offerebat</span> <span class="verse"><a name="4">4</a>unde artifices venire conpulsi</span> <span class="verse"><a name="5">5</a>dixerunt Mosi plus offert populus quam necessarium est</span> <span class="verse"><a name="6">6</a>iussit ergo Moses praeconis voce cantari nec vir nec mulier quicquam ultra offerat in opere sanctuarii sicque cessatum est a muneribus offerendis</span> <span class="verse"><a name="7">7</a>eo quod oblata sufficerent et superabundarent</span> <span class="verse"><a name="8">8</a>feceruntque omnes corde sapientes ad explendum opus tabernaculi cortinas decem de bysso retorta et hyacintho et purpura coccoque bis tincto opere vario et arte polymita</span> <span class="verse"><a name="9">9</a>quarum una habebat in longitudine viginti octo cubitos et in latitudine quattuor una mensura erat omnium cortinarum</span> <span class="verse"><a name="10">10</a>coniunxitque cortinas quinque alteram alteri et alias quinque sibi invicem copulavit</span> <span class="verse"><a name="11">11</a>fecit et ansas hyacinthinas in ora cortinae unius ex utroque latere et in ora cortinae alterius similiter</span> <span class="verse"><a name="12">12</a>ut contra se invicem venirent ansae et mutuo iungerentur</span> <span class="verse"><a name="13">13</a>unde et quinquaginta fudit circulos aureos qui morderent cortinarum ansas et fieret unum tabernaculum</span> <span class="verse"><a name="14">14</a>fecit et saga undecim de pilis caprarum ad operiendum tectum tabernaculi</span> <span class="verse"><a name="15">15</a>unum sagum habebat in longitudine cubitos triginta et in latitudine cubitos quattuor unius mensurae erant omnia saga</span> <span class="verse"><a name="16">16</a>quorum quinque iunxit seorsum et sex alia separatim</span> <span class="verse"><a name="17">17</a>fecitque ansas quinquaginta in ora sagi unius et quinquaginta in ora sagi alterius ut sibi invicem iungerentur</span> <span class="verse"><a name="18">18</a>et fibulas aeneas quinquaginta quibus necteretur tectum et unum pallium ex omnibus sagis fieret</span> <span class="verse"><a name="19">19</a>fecit et opertorium tabernaculi de pellibus arietum rubricatis aliudque desuper velamentum de pellibus ianthinis</span> <span class="verse"><a name="20">20</a>fecit et tabulas tabernaculi de lignis setthim stantes</span> <span class="verse"><a name="21">21</a>decem cubitorum erat longitudo tabulae unius et unum ac semis cubitum latitudo retinebat</span> <span class="verse"><a name="22">22</a>binae incastraturae erant per singulas tabulas ut altera alteri iungeretur sic fecit in omnibus tabulis tabernaculi</span> <span class="verse"><a name="23">23</a>e quibus viginti ad plagam meridianam erant contra austrum</span> <span class="verse"><a name="24">24</a>cum quadraginta basibus argenteis duae bases sub una tabula ponebantur ex utraque angulorum parte ubi incastraturae laterum in angulis terminantur</span> <span class="verse"><a name="25">25</a>ad plagam quoque tabernaculi quae respicit ad aquilonem fecit viginti tabulas</span> <span class="verse"><a name="26">26</a>cum quadraginta argenteis basibus duas bases per singulas tabulas</span> <span class="verse"><a name="27">27</a>contra occidentem vero id est ad eam partem tabernaculi quae mare respicit fecit sex tabulas</span> <span class="verse"><a name="28">28</a>et duas alias per singulos angulos tabernaculi retro</span> <span class="verse"><a name="29">29</a>quae iunctae erant deorsum usque sursum et in unam conpagem pariter ferebantur ita fecit ex utraque parte per angulos</span> <span class="verse"><a name="30">30</a>ut octo essent simul tabulae et haberent bases argenteas sedecim binas scilicet bases sub singulis tabulis</span> <span class="verse"><a name="31">31</a>fecit et vectes de lignis setthim quinque ad continendas tabulas unius lateris tabernaculi</span> <span class="verse"><a name="32">32</a>et quinque alios ad alterius lateris tabulas coaptandas et extra hos quinque alios vectes ad occidentalem plagam tabernaculi contra mare</span> <span class="verse"><a name="33">33</a>fecit quoque vectem alium qui per medias tabulas ab angulo usque ad angulum perveniret</span> <span class="verse"><a name="34">34</a>ipsa autem tabulata deauravit et circulos eorum fecit aureos per quos vectes induci possint quos et ipsos aureis lamminis operuit</span> <span class="verse"><a name="35">35</a>fecit et velum de hyacintho purpura vermiculo ac bysso retorta opere polymitario varium atque distinctum</span> <span class="verse"><a name="36">36</a>et quattuor columnas de lignis setthim quas cum capitibus deauravit fusis basibus earum argenteis</span> <span class="verse"><a name="37">37</a>fecit et tentorium in introitu tabernaculi ex hyacintho purpura vermiculo byssoque retorta opere plumarii</span> <span class="verse"><a name="38">38</a>et columnas quinque cum capitibus suis quas operuit auro basesque earum fudit aeneas</span> </p></div</div></div></body></html>