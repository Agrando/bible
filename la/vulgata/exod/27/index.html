<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/exod/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/exod">Exodus</a> &gt <strong>Chapter 27</strong></div><p><span class="verse"><a name="1">1</a>facies et altare de lignis setthim quod habebit quinque cubitos in longitudine et totidem in latitudine id est quadrum et tres cubitos in altitudine</span> <span class="verse"><a name="2">2</a>cornua autem per quattuor angulos ex ipso erunt et operies illud aere</span> <span class="verse"><a name="3">3</a>faciesque in usus eius lebetas ad suscipiendos cineres et forcipes atque fuscinulas et ignium receptacula omnia vasa ex aere fabricabis</span> <span class="verse"><a name="4">4</a>craticulamque in modum retis aeneam per cuius quattuor angulos erunt quattuor anuli aenei</span> <span class="verse"><a name="5">5</a>quos pones subter arulam altaris eritque craticula usque ad altaris medium</span> <span class="verse"><a name="6">6</a>facies et vectes altaris de lignis setthim duos quos operies lamminis aeneis</span> <span class="verse"><a name="7">7</a>et induces per circulos eruntque ex utroque latere altaris ad portandum</span> <span class="verse"><a name="8">8</a>non solidum sed inane et cavum intrinsecus facies illud sicut tibi in monte monstratum est</span> <span class="verse"><a name="9">9</a>facies et atrium tabernaculi in cuius plaga australi contra meridiem erunt tentoria de bysso retorta centum cubitos unum latus tenebit in longitudine</span> <span class="verse"><a name="10">10</a>et columnas viginti cum basibus totidem aeneis quae capita cum celaturis suis habebunt argentea</span> <span class="verse"><a name="11">11</a>similiter in latere aquilonis per longum erunt tentoria centum cubitorum columnae viginti et bases aeneae eiusdem numeri et capita earum cum celaturis suis argentea</span> <span class="verse"><a name="12">12</a>in latitudine vero atrii quod respicit ad occidentem erunt tentoria per quinquaginta cubitos et columnae decem basesque totidem</span> <span class="verse"><a name="13">13</a>in ea quoque atrii latitudine quae respicit ad orientem quinquaginta cubiti erunt</span> <span class="verse"><a name="14">14</a>in quibus quindecim cubitorum tentoria lateri uno deputabuntur columnaeque tres et bases totidem</span> <span class="verse"><a name="15">15</a>et in latere altero erunt tentoria cubitos obtinentia quindecim columnas tres et bases totidem</span> <span class="verse"><a name="16">16</a>in introitu vero atrii fiet tentorium cubitorum viginti ex hyacintho et purpura coccoque bis tincto et bysso retorta opere plumarii columnas habebit quattuor cum basibus totidem</span> <span class="verse"><a name="17">17</a>omnes columnae atrii per circuitum vestitae erunt argenti lamminis capitibus argenteis et basibus aeneis</span> <span class="verse"><a name="18">18</a>in longitudine occupabit atrium cubitos centum in latitudine quinquaginta altitudo quinque cubitorum erit fietque de bysso retorta et habebit bases aeneas</span> <span class="verse"><a name="19">19</a>cuncta vasa tabernaculi in omnes usus et caerimonias tam paxillos eius quam atrii ex aere facies</span> <span class="verse"><a name="20">20</a>praecipe filiis Israhel ut adferant tibi oleum de arboribus olivarum purissimum piloque contusum ut ardeat lucerna semper</span> <span class="verse"><a name="21">21</a>in tabernaculo testimonii extra velum quod oppansum est testimonio et conlocabunt eam Aaron et filii eius ut usque mane luceat coram Domino perpetuus erit cultus per successiones eorum a filiis Israhel</span> </p></div</div></div></body></html>