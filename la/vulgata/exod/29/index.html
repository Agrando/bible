<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/exod/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/exod">Exodus</a> &gt <strong>Chapter 29</strong></div><p><span class="verse"><a name="1">1</a>sed et hoc facies ut mihi in sacerdotio consecrentur tolle vitulum de armento et arietes duos inmaculatos</span> <span class="verse"><a name="2">2</a>panesque azymos et crustula absque fermento quae conspersa sint oleo lagana quoque azyma oleo lita de simila triticea cuncta facies</span> <span class="verse"><a name="3">3</a>et posita in canistro offeres vitulum autem et duos arietes</span> <span class="verse"><a name="4">4</a>et Aaron ac filios eius adplicabis ad ostium tabernaculi testimonii cumque laveris patrem cum filiis aqua</span> <span class="verse"><a name="5">5</a>indues Aaron vestimentis suis id est linea et tunica et superumerali et rationali quod constringes balteo</span> <span class="verse"><a name="6">6</a>et pones tiaram in capite eius et lamminam sanctam super tiaram</span> <span class="verse"><a name="7">7</a>et oleum unctionis fundes super caput eius atque hoc ritu consecrabitur</span> <span class="verse"><a name="8">8</a>filios quoque illius adplicabis et indues tunicis lineis cingesque balteo</span> <span class="verse"><a name="9">9</a>Aaron scilicet et liberos eius et inpones eis mitras eruntque sacerdotes mei in religione perpetua postquam initiaveris manus eorum</span> <span class="verse"><a name="10">10</a>adplicabis et vitulum coram tabernaculo testimonii inponentque Aaron et filii eius manus super caput illius</span> <span class="verse"><a name="11">11</a>et mactabis eum in conspectu Domini iuxta ostium tabernaculi testimonii</span> <span class="verse"><a name="12">12</a>sumptumque de sanguine vituli pones super cornua altaris digito tuo reliquum autem sanguinem fundes iuxta basim eius</span> <span class="verse"><a name="13">13</a>sumes et adipem totum qui operit intestina et reticulum iecoris ac duos renes et adipem qui super eos est et offeres incensum super altare</span> <span class="verse"><a name="14">14</a>carnes vero vituli et corium et fimum conbures foris extra castra eo quod pro peccato sit</span> <span class="verse"><a name="15">15</a>unum quoque arietum sumes super cuius caput ponent Aaron et filii eius manus</span> <span class="verse"><a name="16">16</a>quem cum mactaveris tolles de sanguine eius et fundes circa altare</span> <span class="verse"><a name="17">17</a>ipsum autem arietem secabis in frusta lotaque intestina eius ac pedes pones super concisas carnes et super caput illius</span> <span class="verse"><a name="18">18</a>et offeres totum arietem in incensum super altare oblatio est Domini odor suavissimus victimae Dei</span> <span class="verse"><a name="19">19</a>tolles quoque arietem alterum super cuius caput Aaron et filii eius ponent manus</span> <span class="verse"><a name="20">20</a>quem cum immolaveris sumes de sanguine ipsius et pones super extremum dextrae auriculae Aaron et filiorum eius et super pollices manus eorum et pedis dextri fundesque sanguinem super altare per circuitum</span> <span class="verse"><a name="21">21</a>cumque tuleris de sanguine qui est super altare et de oleo unctionis asperges Aaron et vestes eius filios et vestimenta eorum consecratisque et ipsis et vestibus</span> <span class="verse"><a name="22">22</a>tolles adipem de ariete et caudam et arvinam quae operit vitalia ac reticulum iecoris et duos renes atque adipem qui super eos est armumque dextrum eo quod sit aries consecrationum</span> <span class="verse"><a name="23">23</a>tortam panis unius crustulum conspersum oleo laganum de canistro azymorum quod positum est in conspectu Domini</span> <span class="verse"><a name="24">24</a>ponesque omnia super manus Aaron et filiorum eius et sanctificabis eos elevans coram Domino</span> <span class="verse"><a name="25">25</a>suscipiesque universa de manibus eorum et incendes super altare in holocaustum odorem suavissimum in conspectu Domini quia oblatio eius est</span> <span class="verse"><a name="26">26</a>sumes quoque pectusculum de ariete quo initiatus est Aaron sanctificabisque illud elatum coram Domino et cedet in partem tuam</span> <span class="verse"><a name="27">27</a>sanctificabis et pectusculum consecratum et armum quem de ariete separasti</span> <span class="verse"><a name="28">28</a>quo initiatus est Aaron et filii eius cedentque in partem Aaron et filiorum eius iure perpetuo a filiis Israhel quia primitiva sunt et initia de victimis eorum pacificis quae offerunt Domino</span> <span class="verse"><a name="29">29</a>vestem autem sanctam qua utitur Aaron habebunt filii eius post eum ut unguantur in ea et consecrentur manus eorum</span> <span class="verse"><a name="30">30</a>septem diebus utetur illa qui pontifex pro eo fuerit constitutus de filiis eius et qui ingredietur tabernaculum testimonii ut ministret in sanctuario</span> <span class="verse"><a name="31">31</a>arietem autem consecrationum tolles et coques carnes eius in loco sancto</span> <span class="verse"><a name="32">32</a>quibus vescetur Aaron et filii eius panes quoque qui sunt in canistro in vestibulo tabernaculi testimonii comedent</span> <span class="verse"><a name="33">33</a>ut sit placabile sacrificium et sanctificentur offerentium manus alienigena non vescetur ex eis quia sancti sunt</span> <span class="verse"><a name="34">34</a>quod si remanserit de carnibus consecratis sive de panibus usque mane conbures reliquias igni non comedentur quia sanctificata sunt</span> <span class="verse"><a name="35">35</a>omnia quae praecepi tibi facies super Aaron et filiis eius septem diebus consecrabis manus eorum</span> <span class="verse"><a name="36">36</a>et vitulum pro peccato offeres per singulos dies ad expiandum mundabisque altare cum immolaris expiationis hostiam et ungues illud in sanctificationem</span> <span class="verse"><a name="37">37</a>septem diebus expiabis altare et sanctificabis et erit sanctum sanctorum omnis qui tetigerit illud sanctificabitur</span> <span class="verse"><a name="38">38</a>hoc est quod facies in altari agnos anniculos duos per singulos dies iugiter</span> <span class="verse"><a name="39">39</a>unum agnum mane et alterum vespere</span> <span class="verse"><a name="40">40</a>decimam partem similae conspersae oleo tunso quod habeat mensuram quartam partem hin et vinum ad libandum eiusdem mensurae in agno uno</span> <span class="verse"><a name="41">41</a>alterum vero agnum offeres ad vesperam iuxta ritum matutinae oblationis et iuxta ea quae diximus in odorem suavitatis</span> <span class="verse"><a name="42">42</a>sacrificium Domino oblatione perpetua in generationes vestras ad ostium tabernaculi testimonii coram Domino ubi constituam ut loquar ad te</span> <span class="verse"><a name="43">43</a>ibique praecipiam filiis Israhel et sanctificabitur altare in gloria mea</span> <span class="verse"><a name="44">44</a>sanctificabo et tabernaculum testimonii cum altari et Aaron cum filiis eius ut sacerdotio fungantur mihi</span> <span class="verse"><a name="45">45</a>et habitabo in medio filiorum Israhel eroque eis Deus</span> <span class="verse"><a name="46">46</a>et scient quia ego Dominus Deus eorum qui eduxi eos de terra Aegypti ut manerem inter illos ego Dominus Deus ipsorum</span> </p></div</div></div></body></html>