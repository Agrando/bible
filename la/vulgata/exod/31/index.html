<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/exod/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/exod">Exodus</a> &gt <strong>Chapter 31</strong></div><p><span class="verse"><a name="1">1</a>locutusque est Dominus ad Mosen dicens</span> <span class="verse"><a name="2">2</a>ecce vocavi ex nomine Beselehel filium Uri filii Hur de tribu Iuda</span> <span class="verse"><a name="3">3</a>et implevi eum spiritu Dei sapientia intellegentia et scientia in omni opere</span> <span class="verse"><a name="4">4</a>ad excogitandum fabre quicquid fieri potest ex auro et argento et aere</span> <span class="verse"><a name="5">5</a>marmore et gemmis et diversitate lignorum</span> <span class="verse"><a name="6">6</a>dedique ei socium Hooliab filium Achisamech de tribu Dan et in corde omnis eruditi posui sapientiam ut faciant cuncta quae praecepi tibi</span> <span class="verse"><a name="7">7</a>tabernaculum foederis et arcam testimonii et propitiatorium quod super eam est et cuncta vasa tabernaculi</span> <span class="verse"><a name="8">8</a>mensamque et vasa eius candelabrum purissimum cum vasis suis et altaria thymiamatis</span> <span class="verse"><a name="9">9</a>et holocausti et omnia vasa eorum labium cum basi sua</span> <span class="verse"><a name="10">10</a>vestes sanctas in ministerio Aaron sacerdoti et filiis eius ut fungantur officio suo in sacris</span> <span class="verse"><a name="11">11</a>oleum unctionis et thymiama aromatum in sanctuario omnia quae praecepi tibi facient</span> <span class="verse"><a name="12">12</a>et locutus est Dominus ad Mosen dicens</span> <span class="verse"><a name="13">13</a>loquere filiis Israhel et dices ad eos videte ut sabbatum meum custodiatis quia signum est inter me et vos in generationibus vestris ut sciatis quia ego Dominus qui sanctifico vos</span> <span class="verse"><a name="14">14</a>custodite sabbatum sanctum est enim vobis qui polluerit illud morte morietur qui fecerit in eo opus peribit anima illius de medio populi sui</span> <span class="verse"><a name="15">15</a>sex diebus facietis opus in die septimo sabbatum est requies sancta Domino omnis qui fecerit opus in hac die morietur</span> <span class="verse"><a name="16">16</a>custodiant filii Israhel sabbatum et celebrent illud in generationibus suis pactum est sempiternum</span> <span class="verse"><a name="17">17</a>inter me et filios Israhel signumque perpetuum sex enim diebus fecit Dominus caelum et terram et in septimo ab opere cessavit</span> <span class="verse"><a name="18">18</a>dedit quoque Mosi conpletis huiuscemodi sermonibus in monte Sinai duas tabulas testimonii lapideas scriptas digito Dei</span> </p></div</div></div></body></html>