<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/exod">Exodus</a> &gt <strong>Chapter 1</strong></div><p><span class="verse"><a name="1">1</a>haec sunt nomina filiorum Israhel qui ingressi sunt Aegyptum cum Iacob singuli cum domibus suis introierunt</span> <span class="verse"><a name="2">2</a>Ruben Symeon Levi Iuda</span> <span class="verse"><a name="3">3</a>Isachar Zabulon et Beniamin</span> <span class="verse"><a name="4">4</a>Dan et Nepthalim Gad et Aser</span> <span class="verse"><a name="5">5</a>erant igitur omnes animae eorum qui egressi sunt de femore Iacob septuaginta Ioseph autem in Aegypto erat</span> <span class="verse"><a name="6">6</a>quo mortuo et universis fratribus eius omnique cognatione illa</span> <span class="verse"><a name="7">7</a>filii Israhel creverunt et quasi germinantes multiplicati sunt ac roborati nimis impleverunt terram</span> <span class="verse"><a name="8">8</a>surrexit interea rex novus super Aegyptum qui ignorabat Ioseph</span> <span class="verse"><a name="9">9</a>et ait ad populum suum ecce populus filiorum Israhel multus et fortior nobis</span> <span class="verse"><a name="10">10</a>venite sapienter opprimamus eum ne forte multiplicetur et si ingruerit contra nos bellum addatur inimicis nostris expugnatisque nobis egrediatur e terra</span> <span class="verse"><a name="11">11</a>praeposuit itaque eis magistros operum ut adfligerent eos oneribus aedificaveruntque urbes tabernaculorum Pharaoni Phiton et Ramesses</span> <span class="verse"><a name="12">12</a>quantoque opprimebant eos tanto magis multiplicabantur et crescebant</span> <span class="verse"><a name="13">13</a>oderantque filios Israhel Aegyptii et adfligebant inludentes eis</span> <span class="verse"><a name="14">14</a>atque ad amaritudinem perducebant vitam eorum operibus duris luti et lateris omnique famulatu quo in terrae operibus premebantur</span> <span class="verse"><a name="15">15</a>dixit autem rex Aegypti obsetricibus Hebraeorum quarum una vocabatur Sephra altera Phua</span> <span class="verse"><a name="16">16</a>praecipiens eis quando obsetricabitis Hebraeas et partus tempus advenerit si masculus fuerit interficite illum si femina reservate</span> <span class="verse"><a name="17">17</a>timuerunt autem obsetrices Deum et non fecerunt iuxta praeceptum regis Aegypti sed conservabant mares</span> <span class="verse"><a name="18">18</a>quibus ad se accersitis rex ait quidnam est hoc quod facere voluistis ut pueros servaretis</span> <span class="verse"><a name="19">19</a>quae responderunt non sunt hebraeae sicut aegyptiae mulieres ipsae enim obsetricandi habent scientiam et priusquam veniamus ad eas pariunt</span> <span class="verse"><a name="20">20</a>bene ergo fecit Deus obsetricibus et crevit populus confortatusque est nimis</span> <span class="verse"><a name="21">21</a>et quia timuerant obsetrices Deum aedificavit illis domos</span> <span class="verse"><a name="22">22</a>praecepit autem Pharao omni populo suo dicens quicquid masculini sexus natum fuerit in flumen proicite quicquid feminei reservate</span> </p></div</div></div></body></html>