<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/exod/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/exod">Exodus</a> &gt <strong>Chapter 28</strong></div><p><span class="verse"><a name="1">1</a>adplica quoque ad te Aaron fratrem tuum cum filiis suis de medio filiorum Israhel ut sacerdotio fungantur mihi Aaron Nadab et Abiu Eleazar et Ithamar</span> <span class="verse"><a name="2">2</a>faciesque vestem sanctam fratri tuo in gloriam et decorem</span> <span class="verse"><a name="3">3</a>et loqueris cunctis sapientibus corde quos replevi spiritu prudentiae ut faciant vestes Aaron in quibus sanctificatus ministret mihi</span> <span class="verse"><a name="4">4</a>haec autem erunt vestimenta quae facient rationale et superumerale tunicam et lineam strictam cidarim et balteum facient vestimenta sancta Aaron fratri tuo et filiis eius ut sacerdotio fungantur mihi</span> <span class="verse"><a name="5">5</a>accipientque aurum et hyacinthum et purpuram coccumque bis tinctum et byssum</span> <span class="verse"><a name="6">6</a>facient autem superumerale de auro et hyacintho ac purpura coccoque bis tincto et bysso retorta opere polymito</span> <span class="verse"><a name="7">7</a>duas oras iunctas habebit in utroque latere summitatum ut in unum redeant</span> <span class="verse"><a name="8">8</a>ipsaque textura et cuncta operis varietas erit ex auro et hyacintho et purpura coccoque bis tincto et bysso retorta</span> <span class="verse"><a name="9">9</a>sumesque duos lapides onychinos et sculpes in eis nomina filiorum Israhel</span> <span class="verse"><a name="10">10</a>sex nomina in lapide uno et sex reliqua in altero iuxta ordinem nativitatis eorum</span> <span class="verse"><a name="11">11</a>opere sculptoris et celatura gemmarii sculpes eos nominibus filiorum Israhel inclusos auro atque circumdatos</span> <span class="verse"><a name="12">12</a>et pones in utroque latere superumeralis memoriale filiis Israhel portabitque Aaron nomina eorum coram Domino super utrumque umerum ob recordationem</span> <span class="verse"><a name="13">13</a>facies et uncinos ex auro</span> <span class="verse"><a name="14">14</a>et duas catenulas auri purissimi sibi invicem coherentes quas inseres uncinis</span> <span class="verse"><a name="15">15</a>rationale quoque iudicii facies opere polymito iuxta texturam superumeralis ex auro hyacintho et purpura coccoque bis tincto et bysso retorta</span> <span class="verse"><a name="16">16</a>quadrangulum erit et duplex mensuram palmi habebit tam in longitudine quam in latitudine</span> <span class="verse"><a name="17">17</a>ponesque in eo quattuor ordines lapidum in primo versu erit lapis sardius et topazius et zmaragdus</span> <span class="verse"><a name="18">18</a>in secundo carbunculus sapphyrus et iaspis</span> <span class="verse"><a name="19">19</a>in tertio ligyrius achates et amethistus</span> <span class="verse"><a name="20">20</a>in quarto chrysolitus onychinus et berillus inclusi auro erunt per ordines suos</span> <span class="verse"><a name="21">21</a>habebuntque nomina filiorum Israhel duodecim nominibus celabuntur singuli lapides nominibus singulorum per duodecim tribus</span> <span class="verse"><a name="22">22</a>facies in rationali catenas sibi invicem coherentes ex auro purissimo</span> <span class="verse"><a name="23">23</a>et duos anulos aureos quos pones in utraque rationalis summitate</span> <span class="verse"><a name="24">24</a>catenasque aureas iunges anulis qui sunt in marginibus eius</span> <span class="verse"><a name="25">25</a>et ipsarum catenarum extrema duobus copulabis uncinis in utroque latere superumeralis quod rationale respicit</span> <span class="verse"><a name="26">26</a>facies et duos anulos aureos quos pones in summitatibus rationalis et in oris quae e regione sunt superumeralis et posteriora eius aspiciunt</span> <span class="verse"><a name="27">27</a>nec non et alios duos anulos aureos qui ponendi sunt in utroque latere superumeralis deorsum quod respicit contra faciem iuncturae inferioris ut aptari possit cum superumerali</span> <span class="verse"><a name="28">28</a>et stringatur rationale anulis suis cum anulis superumeralis vitta hyacinthina ut maneat iunctura fabrefacta et a se invicem rationale et superumerale nequeant separari</span> <span class="verse"><a name="29">29</a>portabitque Aaron nomina filiorum Israhel in rationali iudicii super pectus suum quando ingreditur sanctuarium memoriale coram Domino in aeternum</span> <span class="verse"><a name="30">30</a>pones autem in rationali iudicii doctrinam et veritatem quae erunt in pectore Aaron quando ingreditur coram Domino et gestabit iudicium filiorum Israhel in pectore suo in conspectu Domini semper</span> <span class="verse"><a name="31">31</a>facies et tunicam superumeralis totam hyacinthinam</span> <span class="verse"><a name="32">32</a>in cuius medio supra erit capitium et ora per gyrum eius textilis sicut fieri solet in extremis vestium partibus ne facile rumpatur</span> <span class="verse"><a name="33">33</a>deorsum vero ad pedes eiusdem tunicae per circuitum quasi mala punica facies ex hyacintho et purpura et cocco bis tincto mixtis in medio tintinabulis</span> <span class="verse"><a name="34">34</a>ita ut tintinabulum sit aureum et malum rursumque tintinabulum aliud aureum et malum punicum</span> <span class="verse"><a name="35">35</a>et vestietur ea Aaron in officio ministerii ut audiatur sonitus quando ingreditur et egreditur sanctuarium in conspectu Domini et non moriatur</span> <span class="verse"><a name="36">36</a>facies et lamminam de auro purissimo in qua sculpes opere celatoris Sanctum Domino</span> <span class="verse"><a name="37">37</a>ligabisque eam vitta hyacinthina et erit super tiaram</span> <span class="verse"><a name="38">38</a>inminens fronti pontificis portabitque Aaron iniquitates eorum quae obtulerint et sanctificaverint filii Israhel in cunctis muneribus et donariis suis erit autem lammina semper in fronte eius ut placatus eis sit Dominus</span> <span class="verse"><a name="39">39</a>stringesque tunicam bysso et tiaram byssinam facies et balteum opere plumarii</span> <span class="verse"><a name="40">40</a>porro filiis Aaron tunicas lineas parabis et balteos ac tiaras in gloriam et decorem</span> <span class="verse"><a name="41">41</a>vestiesque his omnibus Aaron fratrem tuum et filios eius cum eo et cunctorum consecrabis manus sanctificabisque illos ut sacerdotio fungantur mihi</span> <span class="verse"><a name="42">42</a>facies et feminalia linea ut operiant carnem turpitudinis suae a renibus usque ad femina</span> <span class="verse"><a name="43">43</a>et utentur eis Aaron et filii eius quando ingredientur tabernaculum testimonii vel quando adpropinquant ad altare ut ministrent in sanctuario ne iniquitatis rei moriantur legitimum sempiternum erit Aaron et semini eius post eum</span> </p></div</div></div></body></html>