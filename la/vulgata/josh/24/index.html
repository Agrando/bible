<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/josh/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/josh">Joshua</a> &gt <strong>Chapter 24</strong></div><p><span class="verse"><a name="1">1</a>congregavitque Iosue omnes tribus Israhel in Sychem et vocavit maiores natu ac principes et iudices et magistros steteruntque in conspectu Domini</span> <span class="verse"><a name="2">2</a>et ad populum sic locutus est haec dicit Dominus Deus Israhel trans fluvium habitaverunt patres vestri ab initio Thare pater Abraham et Nahor servieruntque diis alienis</span> <span class="verse"><a name="3">3</a>tuli ergo patrem vestrum Abraham de Mesopotamiae finibus et adduxi eum in terram Chanaan multiplicavique semen eius</span> <span class="verse"><a name="4">4</a>et dedi ei Isaac illique rursum dedi Iacob et Esau e quibus Esau dedi montem Seir ad possidendum Iacob vero et filii eius descenderunt in Aegyptum</span> <span class="verse"><a name="5">5</a>misique Mosen et Aaron et percussi Aegyptum multis signis atque portentis</span> <span class="verse"><a name="6">6</a>eduxique vos et patres vestros de Aegypto et venistis ad mare persecutique sunt Aegyptii patres vestros cum curribus et equitatu usque ad mare Rubrum</span> <span class="verse"><a name="7">7</a>clamaverunt autem ad Dominum filii Israhel qui posuit tenebras inter vos et Aegyptios et adduxit super eos mare et operuit illos viderunt oculi vestri cuncta quae in Aegypto fecerim et habitastis in solitudine multo tempore</span> <span class="verse"><a name="8">8</a>et introduxi vos ad terram Amorrei qui habitabat trans Iordanem cumque pugnarent contra vos tradidi eos in manus vestras et possedistis terram eorum atque interfecistis illos</span> <span class="verse"><a name="9">9</a>surrexit autem Balac filius Sepphor rex Moab et pugnavit contra Israhelem misitque et vocavit Balaam filium Beor ut malediceret vobis</span> <span class="verse"><a name="10">10</a>et ego nolui audire eum sed e contrario per illum benedixi vobis et liberavi vos de manu eius</span> <span class="verse"><a name="11">11</a>transistisque Iordanem et venistis ad Hiericho pugnaveruntque contra vos viri civitatis eius Amorreus et Ferezeus et Chananeus et Hettheus et Gergeseus et Eveus et Iebuseus et tradidi illos in manus vestras</span> <span class="verse"><a name="12">12</a>misique ante vos crabrones et eieci eos de locis suis duos reges Amorreorum non in gladio et arcu tuo</span> <span class="verse"><a name="13">13</a>dedique vobis terram in qua non laborastis et urbes quas non aedificastis ut habitaretis in eis vineas et oliveta quae non plantastis</span> <span class="verse"><a name="14">14</a>nunc ergo timete Dominum et servite ei perfecto corde atque verissimo et auferte deos quibus servierunt patres vestri in Mesopotamia et in Aegypto ac servite Domino</span> <span class="verse"><a name="15">15</a>sin autem malum vobis videtur ut Domino serviatis optio vobis datur eligite hodie quod placet cui potissimum servire debeatis utrum diis quibus servierunt patres vestri in Mesopotamia an diis Amorreorum in quorum terra habitatis ego autem et domus mea serviemus Domino</span> <span class="verse"><a name="16">16</a>responditque populus et ait absit a nobis ut relinquamus Dominum et serviamus diis alienis</span> <span class="verse"><a name="17">17</a>Dominus Deus noster ipse eduxit nos et patres nostros de terra Aegypti de domo servitutis fecitque videntibus nobis signa ingentia et custodivit nos in omni via per quam ambulavimus et in cunctis populis per quos transivimus</span> <span class="verse"><a name="18">18</a>et eiecit universas gentes Amorreum habitatorem terrae quam nos intravimus serviemus igitur Domino quia ipse est Deus noster</span> <span class="verse"><a name="19">19</a>dixitque Iosue ad populum non poteritis servire Domino Deus enim sanctus et fortis aemulator est nec ignoscet sceleribus vestris atque peccatis</span> <span class="verse"><a name="20">20</a>si dimiseritis Dominum et servieritis diis alienis convertet se et adfliget vos atque subvertet postquam vobis praestiterit bona</span> <span class="verse"><a name="21">21</a>dixitque populus ad Iosue nequaquam ita ut loqueris erit sed Domino serviemus</span> <span class="verse"><a name="22">22</a>et Iosue ad populum testes inquit vos estis quia ipsi elegeritis vobis Dominum ut serviatis ei responderuntque testes</span> <span class="verse"><a name="23">23</a>nunc ergo ait auferte deos alienos de medio vestrum et inclinate corda vestra ad Dominum Deum Israhel</span> <span class="verse"><a name="24">24</a>dixitque populus ad Iosue Domino Deo nostro serviemus oboedientes praeceptis eius</span> <span class="verse"><a name="25">25</a>percussit igitur Iosue in die illo foedus et proposuit populo praecepta atque iudicia in Sychem</span> <span class="verse"><a name="26">26</a>scripsitque omnia verba haec in volumine legis Dei et tulit lapidem pergrandem posuitque eum subter quercum quae erat in sanctuario Domini</span> <span class="verse"><a name="27">27</a>et dixit ad omnem populum en lapis iste erit vobis in testimonium quod audierit omnia verba Domini quae locutus est vobis ne forte postea negare velitis et mentiri Domino Deo vestro</span> <span class="verse"><a name="28">28</a>dimisitque populum singulos in possessionem suam</span> <span class="verse"><a name="29">29</a>et post haec mortuus est Iosue filius Nun servus Domini centum decem annorum</span> <span class="verse"><a name="30">30</a>sepelieruntque eum in finibus possessionis suae in Thamnathsare quae sita est in monte Ephraim a septentrionali parte montis Gaas</span> <span class="verse"><a name="31">31</a>servivitque Israhel Domino cunctis diebus Iosue et seniorum qui longo vixerunt tempore post Iosue et qui noverant omnia opera Domini quae fecerat in Israhel</span> <span class="verse"><a name="32">32</a>ossa quoque Ioseph quae tulerant filii Israhel de Aegypto sepelierunt in Sychem in parte agri quem emerat Iacob a filiis Emmor patris Sychem centum novellis ovibus et fuit in possessione filiorum Ioseph</span> <span class="verse"><a name="33">33</a>Eleazar quoque filius Aaron mortuus est et sepelierunt eum in Gaab Finees filii eius quae data est ei in monte Ephraim</span> </p></div</div></div></body></html>