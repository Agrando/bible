<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/josh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/josh">Joshua</a> &gt <strong>Chapter 13</strong></div><p><span class="verse"><a name="1">1</a>Iosue senex provectaeque aetatis erat et dixit Dominus ad eum senuisti et longevus es terraque latissima derelicta est quae necdum est sorte divisa</span> <span class="verse"><a name="2">2</a>omnis videlicet Galilea Philisthim et universa Gesuri</span> <span class="verse"><a name="3">3</a>a fluvio turbido qui inrigat Aegyptum usque ad terminos Accaron contra aquilonem terra Chanaan quae in quinque regulos Philisthim dividitur Gazeos Azotios Ascalonitas Gettheos et Accaronitas</span> <span class="verse"><a name="4">4</a>ad meridiem vero sunt Evei omnis terra Chanaan et Maara Sidoniorum usque Afeca et terminos Amorrei</span> <span class="verse"><a name="5">5</a>eiusque confinia Libani quoque regio contra orientem a Baalgad sub monte Hermon donec ingrediaris Emath</span> <span class="verse"><a name="6">6</a>omnium qui habitant in monte a Libano usque ad aquas Masrefoth universique Sidonii ego sum qui delebo eos a facie filiorum Israhel veniat ergo in parte hereditatis Israhel sicut praecepi tibi</span> <span class="verse"><a name="7">7</a>et nunc divide terram in possessionem novem tribubus et dimidiae tribui Manasse</span> <span class="verse"><a name="8">8</a>cum qua Ruben et Gad possederunt terram quam tradidit eis Moses famulus Domini trans fluenta Iordanis ad orientalem plagam</span> <span class="verse"><a name="9">9</a>ab Aroer quae sita est in ripa torrentis Arnon et in vallis medio universaque campestria Medaba usque Dibon</span> <span class="verse"><a name="10">10</a>et cunctas civitates Seon regis Amorrei qui regnavit in Esebon usque ad terminos filiorum Ammon</span> <span class="verse"><a name="11">11</a>et Galaad ac terminum Gesuri et Machathi omnemque montem Hermon et universam Basan usque Saleca</span> <span class="verse"><a name="12">12</a>omne regnum Og in Basan qui regnavit in Astharoth et Edraim ipse fuit de reliquiis Rafaim percussitque eos Moses atque delevit</span> <span class="verse"><a name="13">13</a>nolueruntque disperdere filii Israhel Gesuri et Machathi et habitaverunt in medio Israhel usque in praesentem diem</span> <span class="verse"><a name="14">14</a>tribui autem Levi non dedit possessionem sed sacrificia et victimae Domini Dei Israhel ipsa est eius hereditas sicut locutus est illi</span> <span class="verse"><a name="15">15</a>dedit ergo Moses possessionem tribui filiorum Ruben iuxta cognationes suas</span> <span class="verse"><a name="16">16</a>fuitque terminus eorum ab Aroer quae sita est in ripa torrentis Arnon et in valle eiusdem torrentis media universam planitiem quae ducit Medaba</span> <span class="verse"><a name="17">17</a>et Esebon cunctosque viculos earum qui sunt in campestribus Dibon quoque et Bamothbaal et oppidum Baalmaon</span> <span class="verse"><a name="18">18</a>Iessa et Cedmoth et Mepheeth</span> <span class="verse"><a name="19">19</a>Cariathaim et Sebama et Sarathasar in monte convallis</span> <span class="verse"><a name="20">20</a>Bethpheor et Asedothphasga et Bethaisimoth</span> <span class="verse"><a name="21">21</a>omnes urbes campestres universaque regna Seon regis Amorrei qui regnavit in Esebon quem percussit Moses cum principibus Madian Eveum et Recem et Sur et Ur et Rabee duces Seon habitatores terrae</span> <span class="verse"><a name="22">22</a>et Balaam filium Beor ariolum occiderunt filii Israhel gladio cum ceteris interfectis</span> <span class="verse"><a name="23">23</a>factusque est terminus filiorum Ruben Iordanis fluvius haec est possessio Rubenitarum per cognationes suas urbium et viculorum</span> <span class="verse"><a name="24">24</a>deditque Moses tribui Gad et filiis eius per cognationes suas possessionem cuius haec divisio est</span> <span class="verse"><a name="25">25</a>terminus Iazer et omnes civitates Galaad dimidiamque partem terrae filiorum Ammon usque ad Aroer quae est contra Rabba</span> <span class="verse"><a name="26">26</a>et ab Esebon usque Ramoth Masphe et Batanim et a Manaim usque ad terminos Dabir</span> <span class="verse"><a name="27">27</a>in valle quoque Betharaam et Bethnemra et Soccoth et Saphon reliquam partem regni Seon regis Esebon huius quoque Iordanis finis est usque ad extremam partem maris Chenereth trans Iordanem ad orientalem plagam</span> <span class="verse"><a name="28">28</a>haec est possessio filiorum Gad per familias suas civitates et villae earum</span> <span class="verse"><a name="29">29</a>dedit et dimidiae tribui Manasse filiisque eius iuxta cognationes suas possessionem</span> <span class="verse"><a name="30">30</a>cuius hoc principium est a Manaim universam Basan et cuncta regna Og regis Basan omnesque vicos Air qui sunt in Basan sexaginta oppida</span> <span class="verse"><a name="31">31</a>et dimidiam partem Galaad Astharoth et Edrai urbes regni Og in Basan filiis Machir filii Manasse dimidiae parti filiorum Machir iuxta cognationes suas</span> <span class="verse"><a name="32">32</a>hanc possessionem divisit Moses in campestribus Moab trans Iordanem contra Hiericho ad orientalem plagam</span> <span class="verse"><a name="33">33</a>tribui autem Levi non dedit possessionem quoniam Dominus Deus Israhel ipse est possessio eius ut locutus est illi</span> </p></div</div></div></body></html>