<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/josh/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/josh">Joshua</a> &gt <strong>Chapter 21</strong></div><p><span class="verse"><a name="1">1</a>accesseruntque principes familiarum Levi ad Eleazar sacerdotem et Iosue filium Nun et ad duces cognationum per singulas tribus filiorum Israhel</span> <span class="verse"><a name="2">2</a>locutique sunt ad eos in Silo terrae Chanaan atque dixerunt Dominus praecepit per manum Mosi ut darentur nobis urbes ad habitandum et suburbana earum ad alenda iumenta</span> <span class="verse"><a name="3">3</a>dederuntque filii Israhel de possessionibus suis iuxta imperium Domini civitates et suburbana earum</span> <span class="verse"><a name="4">4</a>egressaque est sors in familiam Caath filiorum Aaron sacerdotis de tribubus Iuda et Symeon et Beniamin civitates tredecim</span> <span class="verse"><a name="5">5</a>et reliquis filiorum Caath id est Levitis qui superflui erant de tribubus Ephraim et Dan et dimidia tribu Manasse civitates decem</span> <span class="verse"><a name="6">6</a>porro filiis Gerson egressa est sors ut acciperent de tribubus Isachar et Aser et Nepthalim dimidiaque tribu Manasse in Basan civitates numero tredecim</span> <span class="verse"><a name="7">7</a>et filiis Merari per cognationes suas de tribubus Ruben et Gad et Zabulon urbes duodecim</span> <span class="verse"><a name="8">8</a>dederuntque filii Israhel Levitis civitates et suburbana earum sicut praecepit Dominus per manum Mosi singulis sorte tribuentes</span> <span class="verse"><a name="9">9</a>de tribubus filiorum Iuda et Symeon dedit Iosue civitates quarum ista sunt nomina</span> <span class="verse"><a name="10">10</a>filiis Aaron per familias Caath levitici generis prima enim sors illis egressa est</span> <span class="verse"><a name="11">11</a>Cariatharbe patris Enach quae vocatur Hebron in monte Iuda et suburbana eius per circuitum</span> <span class="verse"><a name="12">12</a>agros vero et villas eius dederat Chaleb filio Iepphonne ad possidendum</span> <span class="verse"><a name="13">13</a>dedit ergo filiis Aaron sacerdotis Hebron confugii civitatem ac suburbana eius et Lebnam cum suburbanis suis</span> <span class="verse"><a name="14">14</a>et Iether et Isthimon</span> <span class="verse"><a name="15">15</a>et Helon Dabir</span> <span class="verse"><a name="16">16</a>et Ahin et Iethan et Bethsemes cum suburbanis suis civitates novem de tribubus ut dictum est duabus</span> <span class="verse"><a name="17">17</a>de tribu autem filiorum Beniamin Gabaon et Gabee</span> <span class="verse"><a name="18">18</a>et Anathoth et Almon cum suburbanis suis civitates quattuor</span> <span class="verse"><a name="19">19</a>omnes simul civitates filiorum Aaron sacerdotis tredecim cum suburbanis suis</span> <span class="verse"><a name="20">20</a>reliquis vero per familias filiorum Caath levitici generis haec est data possessio</span> <span class="verse"><a name="21">21</a>de tribu Ephraim urbs confugii Sychem cum suburbanis suis in monte Ephraim et Gazer</span> <span class="verse"><a name="22">22</a>et Cebsain et Bethoron cum suburbanis suis civitates quattuor</span> <span class="verse"><a name="23">23</a>de tribu quoque Dan Elthece et Gebbethon</span> <span class="verse"><a name="24">24</a>et Ahialon et Gethremmon cum suburbanis suis civitates quattuor</span> <span class="verse"><a name="25">25</a>porro de dimidia tribu Manasse Thanach et Gethremmon cum suburbanis suis civitates duae</span> <span class="verse"><a name="26">26</a>omnes civitates decem et suburbana earum datae sunt filiis Caath inferioris gradus</span> <span class="verse"><a name="27">27</a>filiis quoque Gerson levitici generis dedit de dimidia tribu Manasse confugii civitatem Gaulon in Basan et Bosram cum suburbanis suis civitates duas</span> <span class="verse"><a name="28">28</a>porro de tribu Isachar Cesion et Dabereth</span> <span class="verse"><a name="29">29</a>et Iaramoth et Engannim cum suburbanis suis civitates quattuor</span> <span class="verse"><a name="30">30</a>de tribu autem Aser Masal et Abdon</span> <span class="verse"><a name="31">31</a>et Elacoth et Roob cum suburbanis suis civitates quattuor</span> <span class="verse"><a name="32">32</a>de tribu quoque Nepthali civitatem confugii Cedes in Galilea et Ammothdor et Charthan cum suburbanis suis civitates tres</span> <span class="verse"><a name="33">33</a>omnes urbes familiarum Gerson tredecim cum suburbanis suis</span> <span class="verse"><a name="34">34</a>filiis autem Merari Levitis inferioris gradus per familias suas data est de tribu Zabulon Iechenam et Chartha</span> <span class="verse"><a name="35">35</a>et Damna et Nalol civitates quattuor cum suburbanis suis</span> <span class="verse"><a name="36">36</a>[de tribu quoque Ruben ciuitates confugii Bosor in solitudine et Cedson et Misor et Ocho ciuitates quattuor cum suburbanis suis]</span> <span class="verse"><a name="37">37</a>et de tribu Gad civitates confugii Ramoth in Galaad et Manaim et Esebon et Iazer civitates quattuor cum suburbanis suis</span> <span class="verse"><a name="38">38</a>omnes urbes filiorum Merari per familias et cognationes suas duodecim</span> <span class="verse"><a name="39">39</a>itaque universae civitates Levitarum in medio possessionis filiorum Israhel fuerunt quadraginta octo</span> <span class="verse"><a name="40">40</a>cum suburbanis suis singulae per familias distributae</span> <span class="verse"><a name="41">41</a>deditque Dominus Israheli omnem terram quam traditurum se patribus eorum iuraverat et possederunt illam atque habitaverunt in ea</span> <span class="verse"><a name="42">42</a>dataque est ab eo pax in omnes per circuitum nationes nullusque eis hostium resistere ausus est sed cuncti in eorum dicionem redacti sunt</span> <span class="verse"><a name="43">43</a>ne unum quidem verbum quod illis praestaturum se esse promiserat irritum fuit sed rebus expleta sunt omnia</span> </p></div</div></div></body></html>