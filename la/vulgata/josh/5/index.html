<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/josh/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/josh">Joshua</a> &gt <strong>Chapter 5</strong></div><p><span class="verse"><a name="1">1</a>postquam ergo audierunt omnes reges Amorreorum qui habitabant trans Iordanem ad occidentalem plagam et cuncti reges Chanaan qui propinqua possidebant Magno mari loca quod siccasset Dominus fluenta Iordanis coram filiis Israhel donec transirent dissolutum est cor eorum et non remansit in eis spiritus timentium introitum filiorum Israhel</span> <span class="verse"><a name="2">2</a>eo tempore ait Dominus ad Iosue fac tibi cultros lapideos et circumcide secundo filios Israhel</span> <span class="verse"><a name="3">3</a>fecit quod iusserat Dominus et circumcidit filios Israhel in colle Praeputiorum</span> <span class="verse"><a name="4">4</a>haec autem causa est secundae circumcisionis omnis populus qui egressus est ex Aegypto generis masculini universi bellatores viri mortui sunt in deserto per longissimos viae circuitus</span> <span class="verse"><a name="5">5</a>qui omnes circumcisi erant populus autem qui natus est in deserto</span> <span class="verse"><a name="6">6</a>per quadraginta annos itineris latissimae solitudinis incircumcisus fuit donec consumerentur qui non audierant vocem Domini et quibus ante iuraverat ut ostenderet eis terram lacte et melle manantem</span> <span class="verse"><a name="7">7</a>horum filii in locum successerunt patrum et circumcisi sunt ab Iosue quia sicut nati fuerant in praeputio erant nec eos in via aliquis circumciderat</span> <span class="verse"><a name="8">8</a>postquam autem omnes circumcisi sunt manserunt in eodem castrorum loco donec sanarentur</span> <span class="verse"><a name="9">9</a>dixitque Dominus ad Iosue hodie abstuli obprobrium Aegypti a vobis vocatumque est nomen loci illius Galgala usque in praesentem diem</span> <span class="verse"><a name="10">10</a>manseruntque filii Israhel in Galgalis et fecerunt phase quartadecima die mensis ad vesperum in campestribus Hiericho</span> <span class="verse"><a name="11">11</a>et comederunt de frugibus terrae die altero azymos panes et pulentam eiusdem anni</span> <span class="verse"><a name="12">12</a>defecitque manna postquam comederunt de frugibus terrae nec usi sunt ultra illo cibo filii Israhel sed comederunt de frugibus praesentis anni terrae Chanaan</span> <span class="verse"><a name="13">13</a>cum autem esset Iosue in agro urbis Hiericho levavit oculos et vidit virum stantem contra se et evaginatum tenentem gladium perrexitque ad eum et ait noster es an adversariorum</span> <span class="verse"><a name="14">14</a>qui respondit nequaquam sed sum princeps exercitus Domini et nunc venio</span> <span class="verse"><a name="15">15</a>cecidit Iosue pronus in terram et adorans ait quid dominus meus loquitur ad servum suum</span> <span class="verse"><a name="16">16</a>solve inquit calciamentum de pedibus tuis locus enim in quo stas sanctus est fecitque Iosue ut sibi fuerat imperatum</span> </p></div</div></div></body></html>