<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/mal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/mal">Malachi</a> &gt <strong>Chapter 3</strong></div><p><span class="verse"><a name="1">1</a>ecce ego mittam angelum meum et praeparabit viam ante faciem meam et statim veniet ad templum suum dominator quem vos quaeritis et angelus testamenti quem vos vultis ecce venit dicit Dominus exercituum</span> <span class="verse"><a name="2">2</a>et quis poterit cogitare diem adventus eius et quis stabit ad videndum eum ipse enim quasi ignis conflans et quasi herba fullonum</span> <span class="verse"><a name="3">3</a>et sedebit conflans et emundans argentum et purgabit filios Levi et colabit eos quasi aurum et quasi argentum et erunt Domino offerentes sacrificia in iustitia</span> <span class="verse"><a name="4">4</a>et placebit Domino sacrificium Iuda et Hierusalem sicut dies saeculi et sicut anni antiqui</span> <span class="verse"><a name="5">5</a>et accedam ad vos in iudicio et ero testis velox maleficis et adulteris et periuris et qui calumniantur mercedem mercennarii viduas et pupillos et opprimunt peregrinum nec timuerunt me dicit Dominus exercituum</span> <span class="verse"><a name="6">6</a>ego enim Dominus et non mutor et vos filii Iacob non estis consumpti</span> <span class="verse"><a name="7">7</a>a diebus enim patrum vestrorum recessistis a legitimis meis et non custodistis revertimini ad me et revertar ad vos dicit Dominus exercituum et dixistis in quo revertemur</span> <span class="verse"><a name="8">8</a>si adfiget homo Deum quia vos configitis me et dixistis in quo confiximus te in decimis et in primitivis</span> <span class="verse"><a name="9">9</a>et in penuria vos maledicti estis et me vos configitis gens tota</span> <span class="verse"><a name="10">10</a>inferte omnem decimam in horreum et sit cibus in domo mea et probate me super hoc dicit Dominus si non aperuero vobis cataractas caeli et effudero vobis benedictionem usque ad abundantiam</span> <span class="verse"><a name="11">11</a>et increpabo pro vobis devorantem et non corrumpet fructum terrae vestrae nec erit sterilis vinea in agro dicit Dominus exercituum</span> <span class="verse"><a name="12">12</a>et beatos vos dicent omnes gentes eritis enim vos terra desiderabilis dicit Dominus exercituum</span> <span class="verse"><a name="13">13</a>invaluerunt super me verba vestra dicit Dominus</span> <span class="verse"><a name="14">14</a>et dixistis quid locuti sumus contra te dixistis vanus est qui servit Deo et quod emolumentum quia custodivimus praecepta eius et quia ambulavimus tristes coram Domino exercituum</span> <span class="verse"><a name="15">15</a>ergo nunc beatos dicimus arrogantes siquidem aedificati sunt facientes impietatem et temptaverunt Deum et salvi facti sunt</span> <span class="verse"><a name="16">16</a>tunc locuti sunt timentes Deum unusquisque cum proximo suo et adtendit Dominus et audivit et scriptus est liber monumenti coram eo timentibus Dominum et cogitantibus nomen eius</span> <span class="verse"><a name="17">17</a>et erunt mihi ait Dominus exercituum in die qua ego facio in peculium et parcam eis sicut parcit vir filio suo servienti sibi</span> <span class="verse"><a name="18">18</a>et convertemini et videbitis quid sit inter iustum et impium et inter servientem Deo et non servientem ei</span> </p></div</div></div></body></html>