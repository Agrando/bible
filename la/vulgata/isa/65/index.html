<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 65</strong></div><p><span class="verse"><a name="1">1</a>quaesierunt me qui ante non interrogabant invenerunt qui non quaesierunt me dixi ecce ego ecce ego ad gentem quae non vocabat nomen meum</span> <span class="verse"><a name="2">2</a>expandi manus meas tota die ad populum incredulum qui graditur in via non bona post cogitationes suas</span> <span class="verse"><a name="3">3</a>populus qui ad iracundiam provocat me ante faciem meam semper qui immolant in hortis et sacrificant super lateres</span> <span class="verse"><a name="4">4</a>qui habitant in sepulchris et in delubris idolorum dormiunt qui comedunt carnem suillam et ius profanum in vasis eorum</span> <span class="verse"><a name="5">5</a>qui dicunt recede a me non adpropinques mihi quia inmundus es isti fumus erunt in furore meo ignis ardens tota die</span> <span class="verse"><a name="6">6</a>ecce scriptum est coram me non tacebo sed reddam et retribuam in sinu eorum</span> <span class="verse"><a name="7">7</a>iniquitates vestras et iniquitates patrum vestrorum simul dicit Dominus qui sacrificaverunt super montes et super colles exprobraverunt mihi et remetiar opus eorum primum in sinu eorum</span> <span class="verse"><a name="8">8</a>haec dicit Dominus quomodo si inveniatur granum in botro et dicatur ne dissipes illud quoniam benedictio est sic faciam propter servos meos ut non disperdam totum</span> <span class="verse"><a name="9">9</a>et educam de Iacob semen et de Iuda possidentem montes meos et hereditabunt eam electi mei et servi mei habitabunt ibi</span> <span class="verse"><a name="10">10</a>et erunt campestria in caulas gregum et vallis Achor in cubile armentorum populo meo qui requisierunt me</span> <span class="verse"><a name="11">11</a>et vos qui dereliquistis Dominum qui obliti estis montem sanctum meum qui ponitis Fortunae mensam et libatis super eam</span> <span class="verse"><a name="12">12</a>numerabo vos in gladio et omnes in caede corruetis pro eo quod vocavi et non respondistis locutus sum et non audistis et faciebatis malum in oculis meis et quae nolui elegistis</span> <span class="verse"><a name="13">13</a>propter hoc haec dicit Dominus Deus ecce servi mei comedent et vos esurietis ecce servi mei bibent et vos sitietis</span> <span class="verse"><a name="14">14</a>ecce servi mei laetabuntur et vos confundemini ecce servi mei laudabunt prae exultatione cordis et vos clamabitis prae dolore cordis et prae contritione spiritus ululabitis</span> <span class="verse"><a name="15">15</a>et dimittetis nomen vestrum in iuramentum electis meis et interficiet te Dominus Deus et servos suos vocabit nomine alio</span> <span class="verse"><a name="16">16</a>in quo qui benedictus est super terram benedicetur in Deo amen et qui iurat in terra iurabit in Deo amen quia oblivioni traditae sunt angustiae priores et quia absconditae sunt ab oculis nostris</span> <span class="verse"><a name="17">17</a>ecce enim ego creo caelos novos et terram novam et non erunt in memoria priora et non ascendent super cor</span> <span class="verse"><a name="18">18</a>sed gaudebitis et exultabitis usque in sempiternum in his quae ego creo quia ecce ego creo Hierusalem exultationem et populum eius gaudium</span> <span class="verse"><a name="19">19</a>et exultabo in Hierusalem et gaudebo in populo meo et non audietur in eo ultra vox fletus et vox clamoris</span> <span class="verse"><a name="20">20</a>non erit ibi amplius infans dierum et senex qui non impleat dies suos quoniam puer centum annorum morietur et peccator centum annorum maledictus erit</span> <span class="verse"><a name="21">21</a>et aedificabunt domos et habitabunt et plantabunt vineas et comedent fructum earum</span> <span class="verse"><a name="22">22</a>non aedificabunt et alius habitabit non plantabunt et alius comedet secundum dies enim ligni erunt dies populi mei et opera manuum eorum inveterabunt</span> <span class="verse"><a name="23">23</a>electis meis non laborabunt frustra neque generabunt in conturbatione quia semen benedictorum Domini est et nepotes eorum cum eis</span> <span class="verse"><a name="24">24</a>eritque antequam clament ego exaudiam adhuc illis loquentibus ego audiam</span> <span class="verse"><a name="25">25</a>lupus et agnus pascentur simul et leo et bos comedent paleas et serpenti pulvis panis eius non nocebunt neque occident in omni monte sancto meo dicit Dominus</span> </p></div</div></div></body></html>