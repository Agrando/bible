<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 48</strong></div><p><span class="verse"><a name="1">1</a>audite hoc domus Iacob qui vocamini nomine Israhel et de aquis Iuda existis qui iuratis in nomine Domini et Dei Israhel recordamini non in veritate neque in iustitia</span> <span class="verse"><a name="2">2</a>de civitate enim sancta vocati sunt et super Deum Israhel constabiliti sunt Dominus exercituum nomen eius</span> <span class="verse"><a name="3">3</a>priora ex tunc adnuntiavi et ex ore meo exierunt et audita feci ea repente operatus sum et venerunt</span> <span class="verse"><a name="4">4</a>scivi enim quia durus es tu et nervus ferreus cervix tua et frons tua aerea</span> <span class="verse"><a name="5">5</a>praedixi tibi ex tunc antequam venirent indicavi tibi ne forte diceres idola mea fecerunt haec et sculptilia mea et conflatilia mandaverunt ista</span> <span class="verse"><a name="6">6</a>quae audisti vide omnia vos autem non adnuntiastis audita feci tibi nova ex nunc et conservata quae nescis</span> <span class="verse"><a name="7">7</a>nunc creata sunt et non ex tunc et ante diem et non audisti ea ne forte dicas ecce cognovi ea</span> <span class="verse"><a name="8">8</a>neque audisti neque cognovisti neque ex tunc aperta est auris tua scio enim quia praevaricans praevaricabis et transgressorem ex ventre vocavi te</span> <span class="verse"><a name="9">9</a>propter nomen meum longe faciam furorem meum et laude mea infrenabo te ne intereas</span> <span class="verse"><a name="10">10</a>ecce excoxi te sed non quasi argentum elegi te in camino paupertatis</span> <span class="verse"><a name="11">11</a>propter me propter me faciam ut non blasphemer et gloriam meam alteri non dabo</span> <span class="verse"><a name="12">12</a>audi me Iacob et Israhel quem ego voco ego ipse ego primus et ego novissimus</span> <span class="verse"><a name="13">13</a>manus quoque mea fundavit terram et dextera mea mensa est caelos ego vocabo eos et stabunt simul</span> <span class="verse"><a name="14">14</a>congregamini omnes vos et audite quis de eis adnuntiavit haec Dominus dilexit eum faciet voluntatem suam in Babylone et brachium suum in Chaldeis</span> <span class="verse"><a name="15">15</a>ego ego locutus sum et vocavi eum adduxi eum et directa est via eius</span> <span class="verse"><a name="16">16</a>accedite ad me et audite hoc non a principio in abscondito locutus sum ex tempore antequam fieret ibi eram et nunc Dominus Deus misit me et spiritus eius</span> <span class="verse"><a name="17">17</a>haec dicit Dominus redemptor tuus Sanctus Israhel ego Dominus Deus tuus docens te utilia gubernans te in via qua ambulas</span> <span class="verse"><a name="18">18</a>utinam adtendisses mandata mea facta fuisset sicut flumen pax tua et iustitia tua sicut gurgites maris</span> <span class="verse"><a name="19">19</a>et fuisset quasi harena semen tuum et stirps uteri tui ut lapilli eius non interisset et non fuisset adtritum nomen eius a facie mea</span> <span class="verse"><a name="20">20</a>egredimini de Babylone fugite a Chaldeis in voce exultationis adnuntiate auditum facite hoc efferte illud usque ad extrema terrae dicite redemit Dominus servum suum Iacob</span> <span class="verse"><a name="21">21</a>non sitierunt in deserto cum educeret eos aquam de petra produxit eis et scidit petram et fluxerunt aquae</span> <span class="verse"><a name="22">22</a>non est pax dicit Dominus impiis</span> </p></div</div></div></body></html>