<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 32</strong></div><p><span class="verse"><a name="1">1</a>ecce in iustitia regnabit rex et principes in iudicio praeerunt</span> <span class="verse"><a name="2">2</a>et erit vir sicut qui absconditur a vento et celat se a tempestate sicut rivi aquarum in siti et umbra petrae prominentis in terra deserta</span> <span class="verse"><a name="3">3</a>non caligabunt oculi videntium et aures audientium diligenter auscultabunt</span> <span class="verse"><a name="4">4</a>et cor stultorum intelleget scientiam et lingua balborum velociter loquetur et plane</span> <span class="verse"><a name="5">5</a>non vocabitur ultra is qui insipiens est princeps neque fraudulentus appellabitur maior</span> <span class="verse"><a name="6">6</a>stultus enim fatua loquetur et cor eius faciet iniquitatem ut perficiat simulationem et loquatur ad Dominum fraudulenter et vacuefaciat animam esurientis et potum sitienti auferat</span> <span class="verse"><a name="7">7</a>fraudulenti vasa pessima sunt ipse enim cogitationes concinnavit ad perdendos mites in sermone mendacii cum loqueretur pauper iudicium</span> <span class="verse"><a name="8">8</a>princeps vero ea quae digna sunt principe cogitavit et ipse super duces stabit</span> <span class="verse"><a name="9">9</a>mulieres opulentae surgite et audite vocem meam filiae confidentes percipite auribus eloquium meum</span> <span class="verse"><a name="10">10</a>post dies et annum et vos conturbabimini confidentes consummata est enim vindemia collectio ultra non veniet</span> <span class="verse"><a name="11">11</a>obstupescite opulentae conturbamini confidentes exuite vos et confundimini accingite lumbos vestros</span> <span class="verse"><a name="12">12</a>super ubera plangite super regione desiderabili super vinea fertili</span> <span class="verse"><a name="13">13</a>super humum populi mei spina et vepres ascendent quanto magis super omnes domos gaudii civitatis exultantis</span> <span class="verse"><a name="14">14</a>domus enim dimissa est multitudo urbis relicta est tenebrae et palpatio factae sunt super speluncas usque in aeternum gaudium onagrorum pascua gregum</span> <span class="verse"><a name="15">15</a>donec effundatur super nos spiritus de excelso et erit desertum in Chermel et Chermel in saltum reputabitur</span> <span class="verse"><a name="16">16</a>et habitabit in solitudine iudicium et iustitia in Chermel sedebit</span> <span class="verse"><a name="17">17</a>et erit opus iustitiae pax et cultus iustitiae silentium et securitas usque in sempiternum</span> <span class="verse"><a name="18">18</a>et sedebit populus meus in pulchritudine pacis et in tabernaculis fiduciae et in requie opulenta</span> <span class="verse"><a name="19">19</a>grando autem in descensione saltus et humilitate humiliabitur civitas</span> <span class="verse"><a name="20">20</a>beati qui seminatis super omnes aquas inmittentes pedem bovis et asini</span> </p></div</div></div></body></html>