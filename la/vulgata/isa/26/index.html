<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 26</strong></div><p><span class="verse"><a name="1">1</a>in die illa cantabitur canticum istud in terra Iuda urbs fortitudinis nostrae salvator ponetur in ea murus et antemurale</span> <span class="verse"><a name="2">2</a>aperite portas et ingrediatur gens iusta custodiens veritatem</span> <span class="verse"><a name="3">3</a>vetus error abiit servabis pacem pacem quia in te speravimus</span> <span class="verse"><a name="4">4</a>sperastis in Domino in saeculis aeternis in Domino Deo forti in perpetuum</span> <span class="verse"><a name="5">5</a>quia incurvabit habitantes in excelso civitatem sublimem humiliabit humiliabit eam usque ad terram detrahet eam usque ad pulverem</span> <span class="verse"><a name="6">6</a>conculcabit eam pes pedes pauperis gressus egenorum</span> <span class="verse"><a name="7">7</a>semita iusti recta est rectus callis iusti ad ambulandum</span> <span class="verse"><a name="8">8</a>et in semita iudiciorum tuorum Domine sustinuimus te nomen tuum et memoriale tuum in desiderio animae</span> <span class="verse"><a name="9">9</a>anima mea desideravit te in nocte sed et spiritu meo in praecordiis meis de mane vigilabo ad te cum feceris iudicia tua in terra iustitiam discent habitatores orbis</span> <span class="verse"><a name="10">10</a>misereamur impio et non discet iustitiam in terra sanctorum inique gessit et non videbit gloriam Domini</span> <span class="verse"><a name="11">11</a>Domine exaltetur manus tua et non videant videant et confundantur zelantes populi et ignis hostes tuos devoret</span> <span class="verse"><a name="12">12</a>Domine dabis pacem nobis omnia enim opera nostra operatus es nobis</span> <span class="verse"><a name="13">13</a>Domine Deus noster possederunt nos domini absque te tantum in te recordemur nominis tui</span> <span class="verse"><a name="14">14</a>morientes non vivant gigantes non resurgant propterea visitasti et contrivisti eos et perdidisti omnem memoriam eorum</span> <span class="verse"><a name="15">15</a>indulsisti genti Domine indulsisti genti numquid glorificatus es elongasti omnes terminos terrae</span> <span class="verse"><a name="16">16</a>Domine in angustia requisierunt te in tribulatione murmuris doctrina tua eis</span> <span class="verse"><a name="17">17</a>sicut quae concipit cum adpropinquaverit ad partum dolens clamat in doloribus suis sic facti sumus a facie tua Domine</span> <span class="verse"><a name="18">18</a>concepimus et quasi parturivimus et peperimus spiritum salutes non fecimus in terra ideo non ceciderunt habitatores terrae</span> <span class="verse"><a name="19">19</a>vivent mortui tui interfecti mei resurgent expergiscimini et laudate qui habitatis in pulvere quia ros lucis ros tuus et terram gigantum detrahes in ruinam</span> <span class="verse"><a name="20">20</a>vade populus meus intra in cubicula tua claude ostia tua super te abscondere modicum ad momentum donec pertranseat indignatio</span> <span class="verse"><a name="21">21</a>ecce enim Dominus egreditur de loco suo ut visitet iniquitatem habitatoris terrae contra eum et revelabit terra sanguinem suum et non operiet ultra interfectos suos</span> </p></div</div></div></body></html>