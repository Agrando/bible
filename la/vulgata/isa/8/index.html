<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 8</strong></div><p><span class="verse"><a name="1">1</a>et dixit Dominus ad me sume tibi librum grandem et scribe in eo stilo hominis Velociter spolia detrahe Cito praedare</span> <span class="verse"><a name="2">2</a>et adhibui mihi testes fideles Uriam sacerdotem et Zacchariam filium Barachiae</span> <span class="verse"><a name="3">3</a>et accessi ad prophetissam et concepit et peperit filium et dixit Dominus ad me voca nomen eius Adcelera spolia detrahere Festina praedari</span> <span class="verse"><a name="4">4</a>quia antequam sciat puer vocare patrem suum et matrem suam auferetur fortitudo Damasci et spolia Samariae coram rege Assyriorum</span> <span class="verse"><a name="5">5</a>et adiecit Dominus loqui ad me adhuc dicens</span> <span class="verse"><a name="6">6</a>pro eo quod abiecit populus iste aquas Siloae quae vadunt cum silentio et adsumpsit magis Rasin et filium Romeliae</span> <span class="verse"><a name="7">7</a>propter hoc ecce Dominus adducet super eos aquas Fluminis fortes et multas regem Assyriorum et omnem gloriam eius et ascendet super omnes rivos eius et fluet super universas ripas eius</span> <span class="verse"><a name="8">8</a>et ibit per Iudam inundans et transiens usque ad collum veniet et erit extensio alarum eius implens latitudinem terrae tuae o Emmanuhel</span> <span class="verse"><a name="9">9</a>congregamini populi et vincimini et audite universae procul terrae confortamini et vincimini accingite vos et vincimini</span> <span class="verse"><a name="10">10</a>inite consilium et dissipabitur loquimini verbum et non fiet quia nobiscum Deus</span> <span class="verse"><a name="11">11</a>haec enim ait Dominus ad me sicut in forti manu erudivit me ne irem in via populi huius dicens</span> <span class="verse"><a name="12">12</a>non dicatis coniuratio omnia enim quae loquitur populus iste coniuratio est et timorem eius ne timeatis neque paveatis</span> <span class="verse"><a name="13">13</a>Dominum exercituum ipsum sanctificate ipse pavor vester et ipse terror vester</span> <span class="verse"><a name="14">14</a>et erit vobis in sanctificationem in lapidem autem offensionis et in petram scandali duabus domibus Israhel in laqueum et in ruinam habitantibus Hierusalem</span> <span class="verse"><a name="15">15</a>et offendent ex eis plurimi et cadent et conterentur et inretientur et capientur</span> <span class="verse"><a name="16">16</a>liga testimonium signa legem in discipulis meis</span> <span class="verse"><a name="17">17</a>et expectabo Dominum qui abscondit faciem suam a domo Iacob et praestolabor eum</span> <span class="verse"><a name="18">18</a>ecce ego et pueri quos mihi dedit Dominus in signum et in portentum Israhelis a Domino exercituum qui habitat in monte Sion</span> <span class="verse"><a name="19">19</a>et cum dixerint ad vos quaerite a pythonibus et a divinis qui stridunt in incantationibus suis numquid non populus a Deo suo requirit pro vivis a mortuis</span> <span class="verse"><a name="20">20</a>ad legem magis et ad testimonium quod si non dixerint iuxta verbum hoc non erit eis matutina lux</span> <span class="verse"><a name="21">21</a>et transibit per eam corruet et esuriet et cum esurierit irascetur et maledicet regi suo et Deo suo et suspiciet sursum</span> <span class="verse"><a name="22">22</a>et ad terram intuebitur et ecce tribulatio et tenebrae dissolutio angustia et caligo persequens et non poterit avolare de angustia sua</span> </p></div</div></div></body></html>