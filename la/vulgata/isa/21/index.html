<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 21</strong></div><p><span class="verse"><a name="1">1</a>onus deserti maris sicut turbines ab africo veniunt de deserto venit de terra horribili</span> <span class="verse"><a name="2">2</a>visio dura nuntiata est mihi qui incredulus est infideliter agit et qui depopulator est vastat ascende Aelam obside Mede omnem gemitum eius cessare feci</span> <span class="verse"><a name="3">3</a>propterea repleti sunt lumbi mei dolore angustia possedit me sicut angustia parientis corrui cum audirem conturbatus sum cum viderem</span> <span class="verse"><a name="4">4</a>emarcuit cor meum tenebrae stupefecerunt me Babylon dilecta mea posita est mihi in miraculum</span> <span class="verse"><a name="5">5</a>pone mensam contemplare in specula comedentes bibentes surgite principes arripite clypeum</span> <span class="verse"><a name="6">6</a>haec enim dixit mihi Dominus vade et pone speculatorem et quodcumque viderit adnuntiet</span> <span class="verse"><a name="7">7</a>et vidit currum duorum equitum ascensorem asini et ascensorem cameli et contemplatus est diligenter multo intuitu</span> <span class="verse"><a name="8">8</a>et clamavit leo super specula Domini ego sum stans iugiter per diem et super custodiam meam ego sum stans totis noctibus</span> <span class="verse"><a name="9">9</a>ecce iste venit ascensor vir bigae equitum et respondit et dixit cecidit cecidit Babylon et omnia sculptilia deorum eius contrita sunt in terram</span> <span class="verse"><a name="10">10</a>tritura mea et fili areae meae quae audivi a Domino exercituum Deo Israhel adnuntiavi vobis</span> <span class="verse"><a name="11">11</a>onus Duma ad me clamat ex Seir custos quid de nocte custos quid de nocte</span> <span class="verse"><a name="12">12</a>dixit custos venit mane et nox si quaeritis quaerite convertimini venite</span> <span class="verse"><a name="13">13</a>onus in Arabia in saltu ad vesperam dormietis in semitis Dodanim</span> <span class="verse"><a name="14">14</a>occurrentes sitienti ferte aquam qui habitatis terram austri cum panibus occurrite fugienti</span> <span class="verse"><a name="15">15</a>a facie enim gladiorum fugerunt a facie gladii inminentis a facie arcus extenti a facie gravis proelii</span> <span class="verse"><a name="16">16</a>quoniam haec dicit Dominus ad me adhuc in uno anno quasi in anno mercennarii et auferetur omnis gloria Cedar</span> <span class="verse"><a name="17">17</a>et reliquiae numeri sagittariorum fortium de filiis Cedar inminuentur Dominus enim Deus Israhel locutus est</span> </p></div</div></div></body></html>