<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 47</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/47"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 47</strong></div><p><span class="verse"><a name="1">1</a>descende sede in pulverem virgo filia Babylon sede in terra non est solium filiae Chaldeorum quia ultra non vocaberis mollis et tenera</span> <span class="verse"><a name="2">2</a>tolle molam et mole farinam denuda turpitudinem tuam discoperi umerum revela crus transi flumina</span> <span class="verse"><a name="3">3</a>revelabitur ignominia tua et videbitur obprobrium tuum ultionem capiam et non resistet mihi homo</span> <span class="verse"><a name="4">4</a>redemptor noster Dominus exercituum nomen illius Sanctus Israhel</span> <span class="verse"><a name="5">5</a>sede tace et intra in tenebras filia Chaldeorum quia non vocaberis ultra domina regnorum</span> <span class="verse"><a name="6">6</a>iratus sum super populum meum contaminavi hereditatem meam et dedi eos in manu tua non posuisti eis misericordias super senem adgravasti iugum tuum valde</span> <span class="verse"><a name="7">7</a>et dixisti in sempiternum ero domina non posuisti haec super cor tuum neque recordata es novissimi tui</span> <span class="verse"><a name="8">8</a>et nunc audi haec delicata et habitans confidenter quae dicis in corde tuo ego sum et non est praeter me amplius non sedebo vidua et ignorabo sterilitatem</span> <span class="verse"><a name="9">9</a>venient tibi duo haec subito in die una sterilitas et viduitas universa venerunt super te propter multitudinem maleficiorum tuorum et propter duritiam incantatorum tuorum vehementem</span> <span class="verse"><a name="10">10</a>et fiduciam habuisti in malitia tua et dixisti non est qui videat me sapientia tua et scientia tua haec decepit te et dixisti in corde tuo ego sum et praeter me non est altera</span> <span class="verse"><a name="11">11</a>veniet super te malum et nescies ortum eius et inruet super te calamitas quam non poteris expiare veniet super te repente miseria quam nescies</span> <span class="verse"><a name="12">12</a>sta cum incantatoribus tuis et cum multitudine maleficiorum tuorum in quibus laborasti ab adulescentia tua si forte quid prosit tibi aut si possis fieri fortior</span> <span class="verse"><a name="13">13</a>defecisti in multitudine consiliorum tuorum stent et salvent te augures caeli qui contemplabantur sidera et supputabant menses ut ex eis adnuntiarent ventura tibi</span> <span class="verse"><a name="14">14</a>ecce facti sunt quasi stipula ignis conbusit eos non liberabunt animam suam de manu flammae non sunt prunae quibus calefiant nec focus ut sedeant ad eum</span> <span class="verse"><a name="15">15</a>sic facta sunt tibi in quibuscumque laboraveras negotiatores tui ab adulescentia tua unusquisque in via sua erraverunt non est qui salvet te</span> </p></div</div></div></body></html>