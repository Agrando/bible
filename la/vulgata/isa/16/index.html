<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 16</strong></div><p><span class="verse"><a name="1">1</a>emitte agnum dominatorem terrae de Petra deserti ad montem filiae Sion</span> <span class="verse"><a name="2">2</a>et erit sicut avis fugiens et pulli de nido avolantes sic erunt filiae Moab in transcensu Arnon</span> <span class="verse"><a name="3">3</a>ini consilium coge concilium pone quasi noctem umbram tuam in meridie absconde fugientes et vagos ne prodas</span> <span class="verse"><a name="4">4</a>habitabunt apud te profugi mei Moab esto latibulum eorum a facie vastatoris finitus est enim pulvis consummatus est miser defecit qui conculcabat terram</span> <span class="verse"><a name="5">5</a>et praeparabitur in misericordia solium et sedebit super eum in veritate in tabernaculo David iudicans et quaerens iudicium et velociter reddens quod iustum est</span> <span class="verse"><a name="6">6</a>audivimus superbiam Moab superbus est valde superbia eius et arrogantia eius et indignatio eius plus quam fortitudo eius</span> <span class="verse"><a name="7">7</a>idcirco ululabit Moab ad Moab universus ululabit his qui laetantur super muro cocti lateris loquimini plagas suas</span> <span class="verse"><a name="8">8</a>quoniam suburbana Esebon deserta sunt et vinea Sabama domini gentium exciderunt flagella eius usque ad Iazer pervenerunt erraverunt in deserto propagines eius relictae sunt transierunt mare</span> <span class="verse"><a name="9">9</a>super hoc plorabo in fletu Iazer vineam Sabama inebriabo te lacrima mea Esebon et Eleale quoniam super vindemiam tuam et super messem tuam vox calcantium inruit</span> <span class="verse"><a name="10">10</a>et auferetur laetitia et exultatio de Carmelo et in vineis non exultabit neque iubilabit vinum in torculari non calcabit qui calcare consueverat vocem calcantium abstuli</span> <span class="verse"><a name="11">11</a>super hoc venter meus ad Moab quasi cithara sonabit et viscera mea ad murum cocti lateris</span> <span class="verse"><a name="12">12</a>et erit cum apparuerit quod laboravit Moab super excelsis suis ingredietur ad sancta sua ut obsecret et non valebit</span> <span class="verse"><a name="13">13</a>hoc verbum quod locutus est Dominus ad Moab ex tunc</span> <span class="verse"><a name="14">14</a>et nunc locutus est Dominus dicens in tribus annis quasi anni mercennarii auferetur gloria Moab super omni populo multo et relinquetur parvus et modicus nequaquam multus</span> </p></div</div></div></body></html>