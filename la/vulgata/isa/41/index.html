<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 41</strong></div><p><span class="verse"><a name="1">1</a>taceant ad me insulae et gentes mutent fortitudinem accedant et tunc loquantur simul ad iudicium propinquemus</span> <span class="verse"><a name="2">2</a>quis suscitavit ab oriente iustum vocavit eum ut sequeretur se dabit in conspectu eius gentes et reges obtinebit dabit quasi pulverem gladio eius sicut stipulam vento raptam arcui eius</span> <span class="verse"><a name="3">3</a>persequetur eos transibit in pace semita in pedibus eius non apparebit</span> <span class="verse"><a name="4">4</a>quis haec operatus est et fecit vocans generationes ab exordio ego Dominus primus et novissimus ego sum</span> <span class="verse"><a name="5">5</a>viderunt insulae et timuerunt extrema terrae obstipuerunt adpropinquaverunt et accesserunt</span> <span class="verse"><a name="6">6</a>unusquisque proximo suo auxiliatur et fratri suo dicit confortare</span> <span class="verse"><a name="7">7</a>confortabit faber aerarius percutiens malleo eum qui cudebat tunc temporis dicens glutino bonum est et confortavit eum in clavis ut non moveatur</span> <span class="verse"><a name="8">8</a>et tu Israhel serve meus Iacob quem elegi semen Abraham amici mei</span> <span class="verse"><a name="9">9</a>in quo adprehendi te ab extremis terrae et a longinquis eius vocavi te et dixi tibi servus meus es tu elegi te et non abieci te</span> <span class="verse"><a name="10">10</a>ne timeas quia tecum sum ego ne declines quia ego Deus tuus confortavi te et auxiliatus sum tui et suscepi te dextera iusti mei</span> <span class="verse"><a name="11">11</a>ecce confundentur et erubescent omnes qui pugnant adversum te erunt quasi non sint et peribunt viri qui contradicunt tibi</span> <span class="verse"><a name="12">12</a>quaeres eos et non invenies viros rebelles tuos erunt quasi non sint et veluti consumptio homines bellantes adversum te</span> <span class="verse"><a name="13">13</a>quia ego Dominus Deus tuus adprehendens manum tuam dicensque tibi ne timeas ego adiuvi te</span> <span class="verse"><a name="14">14</a>noli timere vermis Iacob qui mortui estis ex Israhel ego auxiliatus sum tui dicit Dominus et redemptor tuus Sanctus Israhel</span> <span class="verse"><a name="15">15</a>ego posui te quasi plaustrum triturans novum habens rostra serrantia triturabis montes et comminues et colles quasi pulverem pones</span> <span class="verse"><a name="16">16</a>ventilabis eos et ventus tollet et turbo disperget eos et tu exultabis in Domino in Sancto Israhel laetaberis</span> <span class="verse"><a name="17">17</a>egeni et pauperes quaerunt aquas et non sunt lingua eorum siti aruit ego Dominus exaudiam eos Deus Israhel non derelinquam eos</span> <span class="verse"><a name="18">18</a>aperiam in supinis collibus flumina et in medio camporum fontes ponam desertum in stagna aquarum et terram inviam in rivos aquarum</span> <span class="verse"><a name="19">19</a>dabo in solitudine cedrum et spinam et myrtum et lignum olivae ponam in deserto abietem ulmum et buxum simul</span> <span class="verse"><a name="20">20</a>ut videant et sciant et recogitent et intellegant pariter quia manus Domini fecit hoc et Sanctus Israhel creavit illud</span> <span class="verse"><a name="21">21</a>prope facite iudicium vestrum dicit Dominus adferte si quid forte habetis dixit Rex Iacob</span> <span class="verse"><a name="22">22</a>accedant et nuntient nobis quaecumque ventura sunt priora quae fuerint nuntiate et ponemus cor nostrum et sciemus novissima eorum et quae ventura sunt indicate nobis</span> <span class="verse"><a name="23">23</a>adnuntiate quae ventura sunt in futurum et sciemus quia dii estis vos bene quoque aut male si potestis facite et loquamur et videamus simul</span> <span class="verse"><a name="24">24</a>ecce vos estis ex nihilo et opus vestrum ex eo quod non est abominatio est qui elegit vos</span> <span class="verse"><a name="25">25</a>suscitavi ab aquilone et venit ab ortu solis vocabit nomen meum et adducet magistratus quasi lutum et velut plastes conculcans humum</span> <span class="verse"><a name="26">26</a>quis adnuntiavit ab exordio ut sciamus et a principio ut dicamus iustus es non est neque adnuntians neque praedicens neque audiens sermones vestros</span> <span class="verse"><a name="27">27</a>primus ad Sion dicet ecce adsunt et Hierusalem evangelistam dabo</span> <span class="verse"><a name="28">28</a>et vidi et non erat neque ex istis quisquam qui iniret consilium et interrogatus responderet verbum</span> <span class="verse"><a name="29">29</a>ecce omnes iniusti et vana opera eorum ventus et inane simulacra eorum</span> </p></div</div></div></body></html>