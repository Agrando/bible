<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 27</strong></div><p><span class="verse"><a name="1">1</a>in die illo visitabit Dominus in gladio suo duro et grandi et forti super Leviathan serpentem vectem et super Leviathan serpentem tortuosum et occidet cetum qui in mari est</span> <span class="verse"><a name="2">2</a>in die illa vinea meri cantabit ei</span> <span class="verse"><a name="3">3</a>ego Dominus qui servo eam repente propinabo ei ne forte visitetur contra eam nocte et die servo eam</span> <span class="verse"><a name="4">4</a>indignatio non est mihi quis dabit me spinam et veprem in proelio gradiar super eam succendam eam pariter</span> <span class="verse"><a name="5">5</a>an potius tenebit fortitudinem meam faciet pacem mihi pacem faciet mihi</span> <span class="verse"><a name="6">6</a>qui egrediuntur impetu ad Iacob florebit et germinabit Israhel et implebunt faciem orbis semine</span> <span class="verse"><a name="7">7</a>numquid iuxta plagam percutientis se percussit eum aut sicut occidit interfectos eius sic occisus est</span> <span class="verse"><a name="8">8</a>in mensura contra mensuram cum abiecta fuerit iudicabis eam meditata est in spiritu suo duro per diem aestus</span> <span class="verse"><a name="9">9</a>idcirco super hoc dimittetur iniquitas domui Iacob et iste omnis fructus ut auferatur peccatum eius cum posuerit omnes lapides altaris sicut lapides cineris adlisos non stabunt luci et delubra</span> <span class="verse"><a name="10">10</a>civitas enim munita desolata erit speciosa relinquetur et dimittetur quasi desertum ibi pascetur vitulus et ibi accubabit et consumet summitates eius</span> <span class="verse"><a name="11">11</a>in siccitate messis illius conterentur mulieres venientes et docentes eam non est enim populus sapiens propterea non miserebitur eius qui fecit eum et qui formavit eum non parcet ei</span> <span class="verse"><a name="12">12</a>et erit in die illa percutiet Dominus ab alveo Fluminis usque ad torrentem Aegypti et vos congregabimini unus et unus filii Israhel</span> <span class="verse"><a name="13">13</a>et erit in die illa clangetur in tuba magna et venient qui perditi fuerant de terra Assyriorum et qui eiecti erant in terra Aegypti et adorabunt Dominum in monte sancto in Hierusalem</span> </p></div</div></div></body></html>