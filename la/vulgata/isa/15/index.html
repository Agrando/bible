<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 15</strong></div><p><span class="verse"><a name="1">1</a>onus Moab quia nocte vastata est Ar Moab conticuit quia nocte vastatus est murus Moab conticuit</span> <span class="verse"><a name="2">2</a>ascendit domus et Dibon ad excelsa in planctum super Nabo et super Medaba Moab ululabit in cunctis capitibus eius calvitium omnis barba radetur</span> <span class="verse"><a name="3">3</a>in triviis eius accincti sunt sacco super tecta eius et in plateis eius omnis ululat descendit in fletum</span> <span class="verse"><a name="4">4</a>clamavit Esebon et Eleale usque Iasa audita est vox eorum super hoc expediti Moab ululabunt anima eius ululabit sibi</span> <span class="verse"><a name="5">5</a>cor meum ad Moab clamabit vectes eius usque ad Segor vitulam conternantem per ascensum enim Luith flens ascendet et in via Oronaim clamorem contritionis levabunt</span> <span class="verse"><a name="6">6</a>aquae enim Nemrim desertae erunt quia aruit herba defecit germen viror omnis interiit</span> <span class="verse"><a name="7">7</a>secundum magnitudinem operis et visitatio eorum ad torrentem salicum ducent eos</span> <span class="verse"><a name="8">8</a>quoniam circumiit clamor terminum Moab usque ad Gallim ululatus eius et usque ad puteum Helim clamor eius</span> <span class="verse"><a name="9">9</a>quia aquae Dibon repletae sunt sanguine ponam enim super Dibon additamenta his qui fugerint de Moab leonem et reliquiis terrae</span> </p></div</div></div></body></html>