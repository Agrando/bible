<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 64</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/64"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 64</strong></div><p><span class="verse"><a name="1">1</a>utinam disrumperes caelos et descenderes a facie tua montes defluerent</span> <span class="verse"><a name="2">2</a>sicut exustio ignis tabescerent aquae arderent igni ut notum fieret nomen tuum inimicis tuis a facie tua gentes turbarentur</span> <span class="verse"><a name="3">3</a>cum feceris mirabilia non sustinebimus descendisti et a facie tua montes defluxerunt</span> <span class="verse"><a name="4">4</a>a saeculo non audierunt neque auribus perceperunt oculus non vidit Deus absque te quae praeparasti expectantibus te</span> <span class="verse"><a name="5">5</a>occurristi laetanti et facienti iustitiam in viis tuis recordabuntur tui ecce tu iratus es et peccavimus in ipsis fuimus semper et salvabimur</span> <span class="verse"><a name="6">6</a>et facti sumus ut inmundus omnes nos quasi pannus menstruatae universae iustitiae nostrae et cecidimus quasi folium universi et iniquitates nostrae quasi ventus abstulerunt nos</span> <span class="verse"><a name="7">7</a>non est qui invocet nomen tuum qui consurgat et teneat te abscondisti faciem tuam a nobis et adlisisti nos in manu iniquitatis nostrae</span> <span class="verse"><a name="8">8</a>et nunc Domine pater noster es tu nos vero lutum et fictor noster et opera manuum tuarum omnes nos</span> <span class="verse"><a name="9">9</a>ne irascaris Domine satis et ne ultra memineris iniquitatis ecce respice populus tuus omnes nos</span> <span class="verse"><a name="10">10</a>civitas sancti tui facta est deserta Sion deserta facta est Hierusalem desolata</span> <span class="verse"><a name="11">11</a>domus sanctificationis nostrae et gloriae nostrae ubi laudaverunt te patres nostri facta est in exustionem ignis et omnia desiderabilia nostra versa sunt in ruinas</span> <span class="verse"><a name="12">12</a>numquid super his continebis te Domine tacebis et adfliges nos vehementer</span> </p></div</div></div></body></html>