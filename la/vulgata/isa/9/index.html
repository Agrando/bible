<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 9</strong></div><p><span class="verse"><a name="1">1</a>primo tempore adleviata est terra Zabulon et terra Nepthalim et novissimo adgravata est via maris trans Iordanem Galileae gentium</span> <span class="verse"><a name="2">2</a>populus qui ambulabat in tenebris vidit lucem magnam habitantibus in regione umbrae mortis lux orta est eis</span> <span class="verse"><a name="3">3</a>multiplicasti gentem non magnificasti laetitiam laetabuntur coram te sicut laetantur in messe sicut exultant quando dividunt spolia</span> <span class="verse"><a name="4">4</a>iugum enim oneris eius et virgam umeri eius et sceptrum exactoris eius superasti sicut in die Madian</span> <span class="verse"><a name="5">5</a>quia omnis violenta praedatio cum tumultu et vestimentum mixtum sanguine erit in conbustionem et cibus ignis</span> <span class="verse"><a name="6">6</a>parvulus enim natus est nobis filius datus est nobis et factus est principatus super umerum eius et vocabitur nomen eius Admirabilis consiliarius Deus fortis Pater futuri saeculi Princeps pacis</span> <span class="verse"><a name="7">7</a>multiplicabitur eius imperium et pacis non erit finis super solium David et super regnum eius ut confirmet illud et corroboret in iudicio et iustitia amodo et usque in sempiternum zelus Domini exercituum faciet hoc</span> <span class="verse"><a name="8">8</a>verbum misit Dominus in Iacob et cecidit in Israhel</span> <span class="verse"><a name="9">9</a>et sciet populus omnis Ephraim et habitantes Samariam in superbia et magnitudine cordis dicentes</span> <span class="verse"><a name="10">10</a>lateres ceciderunt sed quadris lapidibus aedificabimus sycomoros succiderunt sed cedros inmutabimus</span> <span class="verse"><a name="11">11</a>et elevabit Dominus hostes Rasin super eum et inimicos eius in tumultum vertet</span> <span class="verse"><a name="12">12</a>Syriam ab oriente et Philisthim ab occidente et devorabunt Israhel toto ore in omnibus his non est aversus furor eius sed adhuc manus eius extenta</span> <span class="verse"><a name="13">13</a>et populus non est reversus ad percutientem se et Dominum exercituum non inquisierunt</span> <span class="verse"><a name="14">14</a>et disperdet Dominus ab Israhel caput et caudam incurvantem et refrenantem die una</span> <span class="verse"><a name="15">15</a>longevus et honorabilis ipse est caput et propheta docens mendacium ipse cauda est</span> <span class="verse"><a name="16">16</a>et erunt qui beatificant populum istum seducentes et qui beatificantur praecipitati</span> <span class="verse"><a name="17">17</a>propter hoc super adulescentulis eius non laetabitur Dominus et pupillorum eius et viduarum non miserebitur quia omnis hypocrita est et nequam et universum os locutum est stultitiam in omnibus his non est aversus furor eius sed adhuc manus eius extenta</span> <span class="verse"><a name="18">18</a>succensa est enim quasi ignis impietas veprem et spinam vorabit et succendetur in densitate saltus et convolvetur superbia fumi</span> <span class="verse"><a name="19">19</a>in ira Domini exercituum conturbata est terra et erit populus quasi esca ignis vir fratri suo non parcet</span> <span class="verse"><a name="20">20</a>et declinabit ad dexteram et esuriet et comedet ad sinistram et non saturabitur unusquisque carnem brachii sui vorabit Manasses Ephraim et Ephraim Manassen simul ipsi contra Iudam</span> <span class="verse"><a name="21">21</a>in omnibus his non est aversus furor eius sed adhuc manus eius extenta</span> </p></div</div></div></body></html>