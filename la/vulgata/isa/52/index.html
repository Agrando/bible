<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 52</strong></div><p><span class="verse"><a name="1">1</a>consurge consurge induere fortitudine tua Sion induere vestimentis gloriae tuae Hierusalem civitas sancti quia non adiciet ultra ut pertranseat per te incircumcisus et inmundus</span> <span class="verse"><a name="2">2</a>excutere de pulvere consurge sede Hierusalem solve vincula colli tui captiva filia Sion</span> <span class="verse"><a name="3">3</a>quia haec dicit Dominus gratis venundati estis et sine argento redimemini</span> <span class="verse"><a name="4">4</a>quia haec dicit Dominus Deus in Aegyptum descendit populus meus in principio ut colonus esset ibi et Assur absque ulla causa calumniatus est eum</span> <span class="verse"><a name="5">5</a>et nunc quid mihi est hic dicit Dominus quoniam ablatus est populus meus gratis dominatores eius inique agunt dicit Dominus et iugiter tota die nomen meum blasphematur</span> <span class="verse"><a name="6">6</a>propter hoc sciet populus meus nomen meum in die illa quia ego ipse qui loquebar ecce adsum</span> <span class="verse"><a name="7">7</a>quam pulchri super montes pedes adnuntiantis et praedicantis pacem adnuntiantis bonum praedicantis salutem dicentis Sion regnavit Deus tuus</span> <span class="verse"><a name="8">8</a>vox speculatorum tuorum levaverunt vocem simul laudabunt quia oculum ad oculum videbunt cum converterit Dominus Sion</span> <span class="verse"><a name="9">9</a>gaudete et laudate simul deserta Hierusalem quia consolatus est Dominus populum suum redemit Hierusalem</span> <span class="verse"><a name="10">10</a>paravit Dominus brachium sanctum suum in oculis omnium gentium et videbunt omnes fines terrae salutare Dei nostri</span> <span class="verse"><a name="11">11</a>recedite recedite exite inde pollutum nolite tangere exite de medio eius mundamini qui fertis vasa Domini</span> <span class="verse"><a name="12">12</a>quoniam non in tumultu exibitis nec in fuga properabitis praecedet enim vos Dominus et congregabit vos Deus Israhel</span> <span class="verse"><a name="13">13</a>ecce intelleget servus meus exaltabitur et elevabitur et sublimis erit valde</span> <span class="verse"><a name="14">14</a>sicut obstipuerunt super te multi sic inglorius erit inter viros aspectus eius et forma eius inter filios hominum</span> <span class="verse"><a name="15">15</a>iste asperget gentes multas super ipsum continebunt reges os suum quia quibus non est narratum de eo viderunt et qui non audierunt contemplati sunt</span> </p></div</div></div></body></html>