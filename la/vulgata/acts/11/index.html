<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/acts/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/acts">Acts</a> &gt <strong>Chapter 11</strong></div><p><span class="verse"><a name="1">1</a>audierunt autem apostoli et fratres qui erant in Iudaea quoniam et gentes receperunt verbum Dei</span> <span class="verse"><a name="2">2</a>cum ascendisset autem Petrus in Hierosolymam disceptabant adversus illum qui erant ex circumcisione</span> <span class="verse"><a name="3">3</a>dicentes quare introisti ad viros praeputium habentes et manducasti cum illis</span> <span class="verse"><a name="4">4</a>incipiens autem Petrus exponebat illis ordinem dicens</span> <span class="verse"><a name="5">5</a>ego eram in civitate Ioppe orans et vidi in excessu mentis visionem descendens vas quoddam velut linteum magnum quattuor initiis submitti de caelo et venit usque ad me</span> <span class="verse"><a name="6">6</a>in quod intuens considerabam et vidi quadrupedia terrae et bestias et reptilia et volatilia caeli</span> <span class="verse"><a name="7">7</a>audivi autem et vocem dicentem mihi surgens Petre occide et manduca</span> <span class="verse"><a name="8">8</a>dixi autem nequaquam Domine quia commune aut inmundum numquam introivit in os meum</span> <span class="verse"><a name="9">9</a>respondit autem vox secundo de caelo quae Deus mundavit tu ne commune dixeris</span> <span class="verse"><a name="10">10</a>hoc autem factum est per ter et recepta sunt rursum omnia in caelum</span> <span class="verse"><a name="11">11</a>et ecce confestim tres viri adstiterunt in domo in qua eram missi a Caesarea ad me</span> <span class="verse"><a name="12">12</a>dixit autem Spiritus mihi ut irem cum illis nihil haesitans venerunt autem mecum et sex fratres isti et ingressi sumus in domum viri</span> <span class="verse"><a name="13">13</a>narravit autem nobis quomodo vidisset angelum in domo sua stantem et dicentem sibi mitte in Ioppen et accersi Simonem qui cognominatur Petrus</span> <span class="verse"><a name="14">14</a>qui loquetur tibi verba in quibus salvus eris tu et universa domus tua</span> <span class="verse"><a name="15">15</a>cum autem coepissem loqui decidit Spiritus Sanctus super eos sicut et in nos in initio</span> <span class="verse"><a name="16">16</a>recordatus sum autem verbi Domini sicut dicebat Iohannes quidem baptizavit aqua vos autem baptizabimini Spiritu Sancto</span> <span class="verse"><a name="17">17</a>si ergo eandem gratiam dedit illis Deus sicut et nobis qui credidimus in Dominum Iesum Christum ego quis eram qui possem prohibere Deum</span> <span class="verse"><a name="18">18</a>his auditis tacuerunt et glorificaverunt Deum dicentes ergo et gentibus Deus paenitentiam ad vitam dedit</span> <span class="verse"><a name="19">19</a>et illi quidem qui dispersi fuerant a tribulatione quae facta fuerat sub Stephano perambulaverunt usque Foenicen et Cyprum et Antiochiam nemini loquentes verbum nisi solis Iudaeis</span> <span class="verse"><a name="20">20</a>erant autem quidam ex eis viri cyprii et cyrenei qui cum introissent Antiochiam loquebantur et ad Graecos adnuntiantes Dominum Iesum</span> <span class="verse"><a name="21">21</a>et erat manus Domini cum eis multusque numerus credentium conversus est ad Dominum</span> <span class="verse"><a name="22">22</a>pervenit autem sermo ad aures ecclesiae quae erat Hierosolymis super istis et miserunt Barnaban usque Antiochiam</span> <span class="verse"><a name="23">23</a>qui cum pervenisset et vidisset gratiam Dei gavisus est et hortabatur omnes proposito cordis permanere in Domino</span> <span class="verse"><a name="24">24</a>quia erat vir bonus et plenus Spiritu Sancto et fide et adposita est turba multa Domino</span> <span class="verse"><a name="25">25</a>profectus est autem Tarsum ut quaereret Saulum quem cum invenisset perduxit Antiochiam</span> <span class="verse"><a name="26">26</a>et annum totum conversati sunt in ecclesia et docuerunt turbam multam ita ut cognominarentur primum Antiochiae discipuli Christiani</span> <span class="verse"><a name="27">27</a>in his autem diebus supervenerunt ab Hierosolymis prophetae Antiochiam</span> <span class="verse"><a name="28">28</a>et surgens unus ex eis nomine Agabus significabat per Spiritum famem magnam futuram in universo orbe terrarum quae facta est sub Claudio</span> <span class="verse"><a name="29">29</a>discipuli autem prout quis habebat proposuerunt singuli eorum in ministerium mittere habitantibus in Iudaea fratribus</span> <span class="verse"><a name="30">30</a>quod et fecerunt mittentes ad seniores per manus Barnabae et Sauli</span> </p></div</div></div></body></html>