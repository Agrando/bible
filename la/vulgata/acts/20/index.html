<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/acts/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/acts">Acts</a> &gt <strong>Chapter 20</strong></div><p><span class="verse"><a name="1">1</a>postquam autem cessavit tumultus vocatis Paulus discipulis et exhortatus eos valedixit et profectus est ut iret in Macedoniam</span> <span class="verse"><a name="2">2</a>cum autem perambulasset partes illas et exhortatus eos fuisset multo sermone venit ad Graeciam</span> <span class="verse"><a name="3">3</a>ubi cum fecisset menses tres factae sunt illi insidiae a Iudaeis navigaturo in Syriam habuitque consilium ut reverteretur per Macedoniam</span> <span class="verse"><a name="4">4</a>comitatus est autem eum Sopater Pyrri Beroensis Thessalonicensium vero Aristarchus et Secundus et Gaius Derbeus et Timotheus Asiani vero Tychicus et Trophimus</span> <span class="verse"><a name="5">5</a>hii cum praecessissent sustinebant nos Troade</span> <span class="verse"><a name="6">6</a>nos vero navigavimus post dies azymorum a Philippis et venimus ad eos Troadem in diebus quinque ubi demorati sumus diebus septem</span> <span class="verse"><a name="7">7</a>in una autem sabbati cum convenissemus ad frangendum panem Paulus disputabat eis profecturus in crastinum protraxitque sermonem usque in mediam noctem</span> <span class="verse"><a name="8">8</a>erant autem lampades copiosae in cenaculo ubi eramus congregati</span> <span class="verse"><a name="9">9</a>sedens autem quidam adulescens nomine Eutychus super fenestram cum mergeretur somno gravi disputante diu Paulo eductus somno cecidit de tertio cenaculo deorsum et sublatus est mortuus</span> <span class="verse"><a name="10">10</a>ad quem cum descendisset Paulus incubuit super eum et conplexus dixit nolite turbari anima enim ipsius in eo est</span> <span class="verse"><a name="11">11</a>ascendens autem frangensque panem et gustans satisque adlocutus usque in lucem sic profectus est</span> <span class="verse"><a name="12">12</a>adduxerunt autem puerum viventem et consolati sunt non minime</span> <span class="verse"><a name="13">13</a>nos autem ascendentes navem enavigavimus in Asson inde suscepturi Paulum sic enim disposuerat ipse per terram iter facturus</span> <span class="verse"><a name="14">14</a>cum autem convenisset nos in Asson adsumpto eo venimus Mytilenen</span> <span class="verse"><a name="15">15</a>et inde navigantes sequenti die venimus contra Chium et alia adplicuimus Samum et sequenti venimus Miletum</span> <span class="verse"><a name="16">16</a>proposuerat enim Paulus transnavigare Ephesum ne qua mora illi fieret in Asia festinabat enim si possibile sibi esset ut diem pentecosten faceret Hierosolymis</span> <span class="verse"><a name="17">17</a>a Mileto autem mittens Ephesum vocavit maiores natu ecclesiae</span> <span class="verse"><a name="18">18</a>qui cum venissent ad eum et simul essent dixit eis vos scitis a prima die qua ingressus sum in Asiam qualiter vobiscum per omne tempus fuerim</span> <span class="verse"><a name="19">19</a>serviens Domino cum omni humilitate et lacrimis et temptationibus quae mihi acciderunt ex insidiis Iudaeorum</span> <span class="verse"><a name="20">20</a>quomodo nihil subtraxerim utilium quo minus adnuntiarem vobis et docerem vos publice et per domos</span> <span class="verse"><a name="21">21</a>testificans Iudaeis atque gentilibus in Deum paenitentiam et fidem in Dominum nostrum Iesum Christum</span> <span class="verse"><a name="22">22</a>et nunc ecce alligatus ego Spiritu vado in Hierusalem quae in ea eventura sint mihi ignorans</span> <span class="verse"><a name="23">23</a>nisi quod Spiritus Sanctus per omnes civitates protestatur mihi dicens quoniam vincula et tribulationes me manent</span> <span class="verse"><a name="24">24</a>sed nihil horum vereor nec facio animam pretiosiorem quam me dummodo consummem cursum meum et ministerium quod accepi a Domino Iesu testificari evangelium gratiae Dei</span> <span class="verse"><a name="25">25</a>et nunc ecce ego scio quia amplius non videbitis faciem meam vos omnes per quos transivi praedicans regnum Dei</span> <span class="verse"><a name="26">26</a>quapropter contestor vos hodierna die quia mundus sum a sanguine omnium</span> <span class="verse"><a name="27">27</a>non enim subterfugi quo minus adnuntiarem omne consilium Dei vobis</span> <span class="verse"><a name="28">28</a>adtendite vobis et universo gregi in quo vos Spiritus Sanctus posuit episcopos regere ecclesiam Dei quam adquisivit sanguine suo</span> <span class="verse"><a name="29">29</a>ego scio quoniam intrabunt post discessionem meam lupi graves in vos non parcentes gregi</span> <span class="verse"><a name="30">30</a>et ex vobis ipsis exsurgent viri loquentes perversa ut abducant discipulos post se</span> <span class="verse"><a name="31">31</a>propter quod vigilate memoria retinentes quoniam per triennium nocte et die non cessavi cum lacrimis monens unumquemque vestrum</span> <span class="verse"><a name="32">32</a>et nunc commendo vos Deo et verbo gratiae ipsius qui potens est aedificare et dare hereditatem in sanctificatis omnibus</span> <span class="verse"><a name="33">33</a>argentum aut aurum aut vestem nullius concupivi</span> <span class="verse"><a name="34">34</a>ipsi scitis quoniam ad ea quae mihi opus erant et his qui mecum sunt ministraverunt manus istae</span> <span class="verse"><a name="35">35</a>omnia ostendi vobis quoniam sic laborantes oportet suscipere infirmos ac meminisse verbi Domini Iesu quoniam ipse dixit beatius est magis dare quam accipere</span> <span class="verse"><a name="36">36</a>et cum haec dixisset positis genibus suis cum omnibus illis oravit</span> <span class="verse"><a name="37">37</a>magnus autem fletus factus est omnium et procumbentes super collum Pauli osculabantur eum</span> <span class="verse"><a name="38">38</a>dolentes maxime in verbo quo dixerat quoniam amplius faciem eius non essent visuri et deducebant eum ad navem</span> </p></div</div></div></body></html>