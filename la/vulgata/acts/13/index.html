<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/acts">Acts</a> &gt <strong>Chapter 13</strong></div><p><span class="verse"><a name="1">1</a>erant autem in ecclesia quae erat Antiochiae prophetae et doctores in quibus Barnabas et Symeon qui vocabatur Niger et Lucius Cyrenensis et Manaen qui erat Herodis tetrarchae conlactaneus et Saulus</span> <span class="verse"><a name="2">2</a>ministrantibus autem illis Domino et ieiunantibus dixit Spiritus Sanctus separate mihi Barnaban et Saulum in opus quod adsumpsi eos</span> <span class="verse"><a name="3">3</a>tunc ieiunantes et orantes inponentesque eis manus dimiserunt illos</span> <span class="verse"><a name="4">4</a>et ipsi quidem missi ab Spiritu Sancto abierunt Seleuciam et inde navigaverunt Cyprum</span> <span class="verse"><a name="5">5</a>et cum venissent Salamina praedicabant verbum Dei in synagogis Iudaeorum habebant autem et Iohannem in ministerio</span> <span class="verse"><a name="6">6</a>et cum perambulassent universam insulam usque Paphum invenerunt quendam virum magum pseudoprophetam Iudaeum cui nomen erat Bariesu</span> <span class="verse"><a name="7">7</a>qui erat cum proconsule Sergio Paulo viro prudente hic accitis Barnaba et Saulo desiderabat audire verbum Dei</span> <span class="verse"><a name="8">8</a>resistebat autem illis Elymas magus sic enim interpretatur nomen eius quaerens avertere proconsulem a fide</span> <span class="verse"><a name="9">9</a>Saulus autem qui et Paulus repletus Spiritu Sancto intuens in eum</span> <span class="verse"><a name="10">10</a>dixit o plene omni dolo et omni fallacia fili diaboli inimice omnis iustitiae non desinis subvertere vias Domini rectas</span> <span class="verse"><a name="11">11</a>et nunc ecce manus Domini super te et eris caecus non videns solem usque ad tempus et confestim cecidit in eum caligo et tenebrae et circumiens quaerebat qui ei manum daret</span> <span class="verse"><a name="12">12</a>tunc proconsul cum vidisset factum credidit admirans super doctrinam Domini</span> <span class="verse"><a name="13">13</a>et cum a Papho navigassent Paulus et qui cum eo venerunt Pergen Pamphiliae Iohannes autem discedens ab eis reversus est Hierosolymam</span> <span class="verse"><a name="14">14</a>illi vero pertranseuntes Pergen venerunt Antiochiam Pisidiae et ingressi synagogam die sabbatorum sederunt</span> <span class="verse"><a name="15">15</a>post lectionem autem legis et prophetarum miserunt principes synagogae ad eos dicentes viri fratres si quis est in vobis sermo exhortationis ad plebem dicite</span> <span class="verse"><a name="16">16</a>surgens autem Paulus et manu silentium indicens ait viri israhelitae et qui timetis Deum audite</span> <span class="verse"><a name="17">17</a>Deus plebis Israhel elegit patres nostros et plebem exaltavit cum essent incolae in terra Aegypti et in brachio excelso eduxit eos ex ea</span> <span class="verse"><a name="18">18</a>et per quadraginta annorum tempus mores eorum sustinuit in deserto</span> <span class="verse"><a name="19">19</a>et destruens gentes septem in terra Chanaan sorte distribuit eis terram eorum</span> <span class="verse"><a name="20">20</a>quasi post quadringentos et quinquaginta annos et post haec dedit iudices usque ad Samuhel prophetam</span> <span class="verse"><a name="21">21</a>et exinde postulaverunt regem et dedit illis Deus Saul filium Cis virum de tribu Beniamin annis quadraginta</span> <span class="verse"><a name="22">22</a>et amoto illo suscitavit illis David regem cui et testimonium perhibens dixit inveni David filium Iesse virum secundum cor meum qui faciet omnes voluntates meas</span> <span class="verse"><a name="23">23</a>huius Deus ex semine secundum promissionem eduxit Israhel salvatorem Iesum</span> <span class="verse"><a name="24">24</a>praedicante Iohanne ante faciem adventus eius baptismum paenitentiae omni populo Israhel</span> <span class="verse"><a name="25">25</a>cum impleret autem Iohannes cursum suum dicebat quem me arbitramini esse non sum ego sed ecce venit post me cuius non sum dignus calciamenta pedum solvere</span> <span class="verse"><a name="26">26</a>viri fratres filii generis Abraham et qui in vobis timent Deum vobis verbum salutis huius missum est</span> <span class="verse"><a name="27">27</a>qui enim habitabant Hierusalem et principes eius hunc ignorantes et voces prophetarum quae per omne sabbatum leguntur iudicantes impleverunt</span> <span class="verse"><a name="28">28</a>et nullam causam mortis invenientes in eum petierunt a Pilato ut interficerent eum</span> <span class="verse"><a name="29">29</a>cumque consummassent omnia quae de eo scripta erant deponentes eum de ligno posuerunt in monumento</span> <span class="verse"><a name="30">30</a>Deus vero suscitavit eum a mortuis qui visus est per dies multos his</span> <span class="verse"><a name="31">31</a>qui simul ascenderant cum eo de Galilaea in Hierusalem qui usque nunc sunt testes eius ad plebem</span> <span class="verse"><a name="32">32</a>et nos vobis adnuntiamus ea quae ad patres nostros repromissio facta est</span> <span class="verse"><a name="33">33</a>quoniam hanc Deus adimplevit filiis nostris resuscitans Iesum sicut et in psalmo secundo scriptum est Filius meus es tu ego hodie genui te</span> <span class="verse"><a name="34">34</a>quod autem suscitaverit eum a mortuis amplius iam non reversurum in corruptionem ita dixit quia dabo vobis sancta David fidelia</span> <span class="verse"><a name="35">35</a>ideoque et alias dicit non dabis Sanctum tuum videre corruptionem</span> <span class="verse"><a name="36">36</a>David enim sua generatione cum administrasset voluntati Dei dormivit et adpositus est ad patres suos et vidit corruptionem</span> <span class="verse"><a name="37">37</a>quem vero Deus suscitavit non vidit corruptionem</span> <span class="verse"><a name="38">38</a>notum igitur sit vobis viri fratres quia per hunc vobis remissio peccatorum adnuntiatur ab omnibus quibus non potuistis in lege Mosi iustificari</span> <span class="verse"><a name="39">39</a>in hoc omnis qui credit iustificatur</span> <span class="verse"><a name="40">40</a>videte ergo ne superveniat quod dictum est in prophetis</span> <span class="verse"><a name="41">41</a>videte contemptores et admiramini et disperdimini quia opus operor ego in diebus vestris opus quod non credetis si quis enarraverit vobis</span> <span class="verse"><a name="42">42</a>exeuntibus autem illis rogabant ut sequenti sabbato loquerentur sibi verba haec</span> <span class="verse"><a name="43">43</a>cumque dimissa esset synagoga secuti sunt multi Iudaeorum et colentium advenarum Paulum et Barnaban qui loquentes suadebant eis ut permanerent in gratia Dei</span> <span class="verse"><a name="44">44</a>sequenti vero sabbato paene universa civitas convenit audire verbum Domini</span> <span class="verse"><a name="45">45</a>videntes autem turbas Iudaei repleti sunt zelo et contradicebant his quae a Paulo dicebantur blasphemantes</span> <span class="verse"><a name="46">46</a>tunc constanter Paulus et Barnabas dixerunt vobis oportebat primum loqui verbum Dei sed quoniam repellitis illud et indignos vos iudicastis aeternae vitae ecce convertimur ad gentes</span> <span class="verse"><a name="47">47</a>sic enim praecepit nobis Dominus posui te in lumen gentibus ut sis in salutem usque ad extremum terrae</span> <span class="verse"><a name="48">48</a>audientes autem gentes gavisae sunt et glorificabant verbum Domini et crediderunt quotquot erant praeordinati ad vitam aeternam</span> <span class="verse"><a name="49">49</a>disseminabatur autem verbum Domini per universam regionem</span> <span class="verse"><a name="50">50</a>Iudaei autem concitaverunt religiosas mulieres et honestas et primos civitatis et excitaverunt persecutionem in Paulum et Barnaban et eiecerunt eos de finibus suis</span> <span class="verse"><a name="51">51</a>at illi excusso pulvere pedum in eos venerunt Iconium</span> <span class="verse"><a name="52">52</a>discipuli quoque replebantur gaudio et Spiritu Sancto</span> </p></div</div></div></body></html>