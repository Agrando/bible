<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/acts/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/acts">Acts</a> &gt <strong>Chapter 8</strong></div><p><span class="verse"><a name="1">1</a>facta est autem in illa die persecutio magna in ecclesia quae erat Hierosolymis et omnes dispersi sunt per regiones Iudaeae et Samariae praeter apostolos</span> <span class="verse"><a name="2">2</a>curaverunt autem Stephanum viri timorati et fecerunt planctum magnum super illum</span> <span class="verse"><a name="3">3</a>Saulus vero devastabat ecclesiam per domos intrans et trahens viros ac mulieres tradebat in custodiam</span> <span class="verse"><a name="4">4</a>igitur qui dispersi erant pertransiebant evangelizantes verbum</span> <span class="verse"><a name="5">5</a>Philippus autem descendens in civitatem Samariae praedicabat illis Christum</span> <span class="verse"><a name="6">6</a>intendebant autem turbae his quae a Philippo dicebantur unianimiter audientes et videntes signa quae faciebat</span> <span class="verse"><a name="7">7</a>multi enim eorum qui habebant spiritus inmundos clamantes voce magna exiebant multi autem paralytici et claudi curati sunt</span> <span class="verse"><a name="8">8</a>factum est ergo magnum gaudium in illa civitate</span> <span class="verse"><a name="9">9</a>vir autem quidam nomine Simon qui ante fuerat in civitate magus seducens gentem Samariae dicens esse se aliquem magnum</span> <span class="verse"><a name="10">10</a>cui auscultabant omnes a minimo usque ad maximum dicentes hic est virtus Dei quae vocatur Magna</span> <span class="verse"><a name="11">11</a>adtendebant autem eum propter quod multo tempore magicis suis dementasset eos</span> <span class="verse"><a name="12">12</a>cum vero credidissent Philippo evangelizanti de regno Dei et nomine Iesu Christi baptizabantur viri ac mulieres</span> <span class="verse"><a name="13">13</a>tunc Simon et ipse credidit et cum baptizatus esset adherebat Philippo videns etiam signa et virtutes maximas fieri stupens admirabatur</span> <span class="verse"><a name="14">14</a>cum autem audissent apostoli qui erant Hierosolymis quia recepit Samaria verbum Dei miserunt ad illos Petrum et Iohannem</span> <span class="verse"><a name="15">15</a>qui cum venissent oraverunt pro ipsis ut acciperent Spiritum Sanctum</span> <span class="verse"><a name="16">16</a>nondum enim in quemquam illorum venerat sed baptizati tantum erant in nomine Domini Iesu</span> <span class="verse"><a name="17">17</a>tunc inponebant manus super illos et accipiebant Spiritum Sanctum</span> <span class="verse"><a name="18">18</a>cum vidisset autem Simon quia per inpositionem manus apostolorum daretur Spiritus Sanctus obtulit eis pecuniam</span> <span class="verse"><a name="19">19</a>dicens date et mihi hanc potestatem ut cuicumque inposuero manus accipiat Spiritum Sanctum Petrus autem dixit ad eum</span> <span class="verse"><a name="20">20</a>pecunia tua tecum sit in perditionem quoniam donum Dei existimasti pecunia possideri</span> <span class="verse"><a name="21">21</a>non est tibi pars neque sors in sermone isto cor enim tuum non est rectum coram Deo</span> <span class="verse"><a name="22">22</a>paenitentiam itaque age ab hac nequitia tua et roga Deum si forte remittatur tibi haec cogitatio cordis tui</span> <span class="verse"><a name="23">23</a>in felle enim amaritudinis et obligatione iniquitatis video te esse</span> <span class="verse"><a name="24">24</a>respondens autem Simon dixit precamini vos pro me ad Dominum ut nihil veniat super me horum quae dixistis</span> <span class="verse"><a name="25">25</a>et illi quidem testificati et locuti verbum Domini rediebant Hierosolymam et multis regionibus Samaritanorum evangelizabant</span> <span class="verse"><a name="26">26</a>angelus autem Domini locutus est ad Philippum dicens surge et vade contra meridianum ad viam quae descendit ab Hierusalem in Gazam haec est deserta</span> <span class="verse"><a name="27">27</a>et surgens abiit et ecce vir aethiops eunuchus potens Candacis reginae Aethiopum qui erat super omnes gazas eius venerat adorare in Hierusalem</span> <span class="verse"><a name="28">28</a>et revertebatur sedens super currum suum legensque prophetam Esaiam</span> <span class="verse"><a name="29">29</a>dixit autem Spiritus Philippo accede et adiunge te ad currum istum</span> <span class="verse"><a name="30">30</a>adcurrens autem Philippus audivit illum legentem Esaiam prophetam et dixit putasne intellegis quae legis</span> <span class="verse"><a name="31">31</a>qui ait et quomodo possum si non aliquis ostenderit mihi rogavitque Philippum ut ascenderet et sederet secum</span> <span class="verse"><a name="32">32</a>locus autem scripturae quam legebat erat hic tamquam ovis ad occisionem ductus est et sicut agnus coram tondente se sine voce sic non aperuit os suum</span> <span class="verse"><a name="33">33</a>in humilitate iudicium eius sublatum est generationem illius quis enarrabit quoniam tollitur de terra vita eius</span> <span class="verse"><a name="34">34</a>respondens autem eunuchus Philippo dixit obsecro te de quo propheta dicit hoc de se an de alio aliquo</span> <span class="verse"><a name="35">35</a>aperiens autem Philippus os suum et incipiens ab scriptura ista evangelizavit illi Iesum</span> <span class="verse"><a name="36">36</a>et dum irent per viam venerunt ad quandam aquam et ait eunuchus ecce aqua quid prohibet me baptizari</span> <span class="verse"><a name="37">37</a>et iussit stare currum et descenderunt uterque in aquam Philippus et eunuchus et baptizavit eum</span> <span class="verse"><a name="38">38</a>cum autem ascendissent de aqua Spiritus Domini rapuit Philippum et amplius non vidit eum eunuchus ibat enim per viam suam gaudens</span> <span class="verse"><a name="39">39</a>Philippus autem inventus est in Azoto et pertransiens evangelizabat civitatibus cunctis donec veniret Caesaream</span> </p></div</div></div></body></html>