<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/gen/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/gen">Genesis</a> &gt <strong>Chapter 20</strong></div><p><span class="verse"><a name="1">1</a>profectus inde Abraham in terram australem habitavit inter Cades et Sur et peregrinatus est in Geraris</span> <span class="verse"><a name="2">2</a>dixitque de Sarra uxore sua soror mea est misit ergo Abimelech rex Gerarae et tulit eam</span> <span class="verse"><a name="3">3</a>venit autem Deus ad Abimelech per somnium noctis et ait ei en morieris propter mulierem quam tulisti habet enim virum</span> <span class="verse"><a name="4">4</a>Abimelech vero non tetigerat eam et ait Domine num gentem ignorantem et iustam interficies</span> <span class="verse"><a name="5">5</a>nonne ipse dixit mihi soror mea est et ipsa ait frater meus est in simplicitate cordis mei et munditia manuum mearum feci hoc</span> <span class="verse"><a name="6">6</a>dixitque ad eum Deus et ego scio quod simplici corde feceris et ideo custodivi te ne peccares in me et non dimisi ut tangeres eam</span> <span class="verse"><a name="7">7</a>nunc igitur redde uxorem viro suo quia propheta est et orabit pro te et vives si autem nolueris reddere scito quod morte morieris tu et omnia quae tua sunt</span> <span class="verse"><a name="8">8</a>statimque de nocte consurgens Abimelech vocavit omnes servos suos et locutus est universa verba haec in auribus eorum timueruntque omnes viri valde</span> <span class="verse"><a name="9">9</a>vocavit autem Abimelech etiam Abraham et dixit ei quid fecisti nobis quid peccavimus in te quia induxisti super me et super regnum meum peccatum grande quae non debuisti facere fecisti nobis</span> <span class="verse"><a name="10">10</a>rursusque expostulans ait quid vidisti ut hoc faceres</span> <span class="verse"><a name="11">11</a>respondit Abraham cogitavi mecum dicens forsitan non est timor Dei in loco isto et interficient me propter uxorem meam</span> <span class="verse"><a name="12">12</a>alias autem et vere soror mea est filia patris mei et non filia matris meae et duxi eam uxorem</span> <span class="verse"><a name="13">13</a>postquam autem eduxit me Deus de domo patris mei dixi ad eam hanc misericordiam facies mecum in omni loco ad quem ingrediemur dices quod frater tuus sim</span> <span class="verse"><a name="14">14</a>tulit igitur Abimelech oves et boves et servos et ancillas et dedit Abraham reddiditque illi Sarram uxorem suam</span> <span class="verse"><a name="15">15</a>et ait terra coram vobis est ubicumque tibi placuerit habita</span> <span class="verse"><a name="16">16</a>Sarrae autem dixit ecce mille argenteos dedi fratri tuo hoc erit tibi in velamen oculorum ad omnes qui tecum sunt et quocumque perrexeris mementoque te deprehensam</span> <span class="verse"><a name="17">17</a>orante autem Abraham sanavit Deus Abimelech et uxorem ancillasque eius et pepererunt</span> <span class="verse"><a name="18">18</a>concluserat enim Deus omnem vulvam domus Abimelech propter Sarram uxorem Abraham</span> </p></div</div></div></body></html>