<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/gen/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/gen">Genesis</a> &gt <strong>Chapter 15</strong></div><p><span class="verse"><a name="1">1</a>his itaque transactis factus est sermo Domini ad Abram per visionem dicens noli timere Abram ego protector tuus sum et merces tua magna nimis</span> <span class="verse"><a name="2">2</a>dixitque Abram Domine Deus quid dabis mihi ego vadam absque liberis et filius procuratoris domus meae iste Damascus Eliezer</span> <span class="verse"><a name="3">3</a>addiditque Abram mihi autem non dedisti semen et ecce vernaculus meus heres meus erit</span> <span class="verse"><a name="4">4</a>statimque sermo Domini factus est ad eum dicens non erit hic heres tuus sed qui egredietur de utero tuo ipsum habebis heredem</span> <span class="verse"><a name="5">5</a>eduxitque eum foras et ait illi suspice caelum et numera stellas si potes et dixit ei sic erit semen tuum</span> <span class="verse"><a name="6">6</a>credidit Domino et reputatum est ei ad iustitiam</span> <span class="verse"><a name="7">7</a>dixitque ad eum ego Dominus qui eduxi te de Ur Chaldeorum ut darem tibi terram istam et possideres eam</span> <span class="verse"><a name="8">8</a>at ille ait Domine Deus unde scire possum quod possessurus sim eam</span> <span class="verse"><a name="9">9</a>respondens Dominus sume inquit mihi vaccam triennem et capram trimam et arietem annorum trium turturem quoque et columbam</span> <span class="verse"><a name="10">10</a>qui tollens universa haec divisit per medium et utrasque partes contra se altrinsecus posuit aves autem non divisit</span> <span class="verse"><a name="11">11</a>descenderuntque volucres super cadavera et abigebat eas Abram</span> <span class="verse"><a name="12">12</a>cumque sol occumberet sopor inruit super Abram et horror magnus et tenebrosus invasit eum</span> <span class="verse"><a name="13">13</a>dictumque est ad eum scito praenoscens quod peregrinum futurum sit semen tuum in terra non sua et subicient eos servituti et adfligent quadringentis annis</span> <span class="verse"><a name="14">14</a>verumtamen gentem cui servituri sunt ego iudicabo et post haec egredientur cum magna substantia</span> <span class="verse"><a name="15">15</a>tu autem ibis ad patres tuos in pace sepultus in senectute bona</span> <span class="verse"><a name="16">16</a>generatione autem quarta revertentur huc necdum enim conpletae sunt iniquitates Amorreorum usque ad praesens tempus</span> <span class="verse"><a name="17">17</a>cum ergo occubuisset sol facta est caligo tenebrosa et apparuit clibanus fumans et lampas ignis transiens inter divisiones illas</span> <span class="verse"><a name="18">18</a>in die illo pepigit Dominus cum Abram foedus dicens semini tuo dabo terram hanc a fluvio Aegypti usque ad fluvium magnum flumen Eufraten</span> <span class="verse"><a name="19">19</a>Cineos et Cenezeos et Cedmoneos</span> <span class="verse"><a name="20">20</a>et Hettheos et Ferezeos Rafaim quoque</span> <span class="verse"><a name="21">21</a>et Amorreos et Chananeos et Gergeseos et Iebuseos</span> </p></div</div></div></body></html>