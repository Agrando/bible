<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/gen/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/gen">Genesis</a> &gt <strong>Chapter 22</strong></div><p><span class="verse"><a name="1">1</a>quae postquam gesta sunt temptavit Deus Abraham et dixit ad eum Abraham ille respondit adsum</span> <span class="verse"><a name="2">2</a>ait ei tolle filium tuum unigenitum quem diligis Isaac et vade in terram Visionis atque offer eum ibi holocaustum super unum montium quem monstravero tibi</span> <span class="verse"><a name="3">3</a>igitur Abraham de nocte consurgens stravit asinum suum ducens secum duos iuvenes et Isaac filium suum cumque concidisset ligna in holocaustum abiit ad locum quem praeceperat ei Deus</span> <span class="verse"><a name="4">4</a>die autem tertio elevatis oculis vidit locum procul</span> <span class="verse"><a name="5">5</a>dixitque ad pueros suos expectate hic cum asino ego et puer illuc usque properantes postquam adoraverimus revertemur ad vos</span> <span class="verse"><a name="6">6</a>tulit quoque ligna holocausti et inposuit super Isaac filium suum ipse vero portabat in manibus ignem et gladium cumque duo pergerent simul</span> <span class="verse"><a name="7">7</a>dixit Isaac patri suo pater mi at ille respondit quid vis fili ecce inquit ignis et ligna ubi est victima holocausti</span> <span class="verse"><a name="8">8</a>dixit Abraham Deus providebit sibi victimam holocausti fili mi pergebant ergo pariter</span> <span class="verse"><a name="9">9</a>veneruntque ad locum quem ostenderat ei Deus in quo aedificavit altare et desuper ligna conposuit cumque conligasset Isaac filium suum posuit eum in altari super struem lignorum</span> <span class="verse"><a name="10">10</a>extenditque manum et arripuit gladium ut immolaret filium</span> <span class="verse"><a name="11">11</a>et ecce angelus Domini de caelo clamavit dicens Abraham Abraham qui respondit adsum</span> <span class="verse"><a name="12">12</a>dixitque ei non extendas manum tuam super puerum neque facias illi quicquam nunc cognovi quod timeas Dominum et non peperceris filio tuo unigenito propter me</span> <span class="verse"><a name="13">13</a>levavit Abraham oculos viditque post tergum arietem inter vepres herentem cornibus quem adsumens obtulit holocaustum pro filio</span> <span class="verse"><a name="14">14</a>appellavitque nomen loci illius Dominus videt unde usque hodie dicitur in monte Dominus videbit</span> <span class="verse"><a name="15">15</a>vocavit autem angelus Domini Abraham secundo de caelo dicens</span> <span class="verse"><a name="16">16</a>per memet ipsum iuravi dicit Dominus quia fecisti rem hanc et non pepercisti filio tuo unigenito</span> <span class="verse"><a name="17">17</a>benedicam tibi et multiplicabo semen tuum sicut stellas caeli et velut harenam quae est in litore maris possidebit semen tuum portas inimicorum suorum</span> <span class="verse"><a name="18">18</a>et benedicentur in semine tuo omnes gentes terrae quia oboedisti voci meae</span> <span class="verse"><a name="19">19</a>reversus est Abraham ad pueros suos abieruntque Bersabee simul et habitavit ibi</span> <span class="verse"><a name="20">20</a>his itaque gestis nuntiatum est Abraham quod Melcha quoque genuisset filios Nahor fratri suo</span> <span class="verse"><a name="21">21</a>Hus primogenitum et Buz fratrem eius Camuhel patrem Syrorum</span> <span class="verse"><a name="22">22</a>et Chased et Azau Pheldas quoque et Iedlaph</span> <span class="verse"><a name="23">23</a>ac Bathuel de quo nata est Rebecca octo istos genuit Melcha Nahor fratri Abraham</span> <span class="verse"><a name="24">24</a>concubina vero illius nomine Roma peperit Tabee et Gaom et Thaas et Maacha</span> </p></div</div></div></body></html>