<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/gen/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/gen">Genesis</a> &gt <strong>Chapter 3</strong></div><p><span class="verse"><a name="1">1</a>sed et serpens erat callidior cunctis animantibus terrae quae fecerat Dominus Deus qui dixit ad mulierem cur praecepit vobis Deus ut non comederetis de omni ligno paradisi</span> <span class="verse"><a name="2">2</a>cui respondit mulier de fructu lignorum quae sunt in paradiso vescemur</span> <span class="verse"><a name="3">3</a>de fructu vero ligni quod est in medio paradisi praecepit nobis Deus ne comederemus et ne tangeremus illud ne forte moriamur</span> <span class="verse"><a name="4">4</a>dixit autem serpens ad mulierem nequaquam morte moriemini</span> <span class="verse"><a name="5">5</a>scit enim Deus quod in quocumque die comederitis ex eo aperientur oculi vestri et eritis sicut dii scientes bonum et malum</span> <span class="verse"><a name="6">6</a>vidit igitur mulier quod bonum esset lignum ad vescendum et pulchrum oculis aspectuque delectabile et tulit de fructu illius et comedit deditque viro suo qui comedit</span> <span class="verse"><a name="7">7</a>et aperti sunt oculi amborum cumque cognovissent esse se nudos consuerunt folia ficus et fecerunt sibi perizomata</span> <span class="verse"><a name="8">8</a>et cum audissent vocem Domini Dei deambulantis in paradiso ad auram post meridiem abscondit se Adam et uxor eius a facie Domini Dei in medio ligni paradisi</span> <span class="verse"><a name="9">9</a>vocavitque Dominus Deus Adam et dixit ei ubi es</span> <span class="verse"><a name="10">10</a>qui ait vocem tuam audivi in paradiso et timui eo quod nudus essem et abscondi me</span> <span class="verse"><a name="11">11</a>cui dixit quis enim indicavit tibi quod nudus esses nisi quod ex ligno de quo tibi praeceperam ne comederes comedisti</span> <span class="verse"><a name="12">12</a>dixitque Adam mulier quam dedisti sociam mihi dedit mihi de ligno et comedi</span> <span class="verse"><a name="13">13</a>et dixit Dominus Deus ad mulierem quare hoc fecisti quae respondit serpens decepit me et comedi</span> <span class="verse"><a name="14">14</a>et ait Dominus Deus ad serpentem quia fecisti hoc maledictus es inter omnia animantia et bestias terrae super pectus tuum gradieris et terram comedes cunctis diebus vitae tuae</span> <span class="verse"><a name="15">15</a>inimicitias ponam inter te et mulierem et semen tuum et semen illius ipsa conteret caput tuum et tu insidiaberis calcaneo eius</span> <span class="verse"><a name="16">16</a>mulieri quoque dixit multiplicabo aerumnas tuas et conceptus tuos in dolore paries filios et sub viri potestate eris et ipse dominabitur tui</span> <span class="verse"><a name="17">17</a>ad Adam vero dixit quia audisti vocem uxoris tuae et comedisti de ligno ex quo praeceperam tibi ne comederes maledicta terra in opere tuo in laboribus comedes eam cunctis diebus vitae tuae</span> <span class="verse"><a name="18">18</a>spinas et tribulos germinabit tibi et comedes herbas terrae</span> <span class="verse"><a name="19">19</a>in sudore vultus tui vesceris pane donec revertaris in terram de qua sumptus es quia pulvis es et in pulverem reverteris</span> <span class="verse"><a name="20">20</a>et vocavit Adam nomen uxoris suae Hava eo quod mater esset cunctorum viventium</span> <span class="verse"><a name="21">21</a>fecit quoque Dominus Deus Adam et uxori eius tunicas pellicias et induit eos</span> <span class="verse"><a name="22">22</a>et ait ecce Adam factus est quasi unus ex nobis sciens bonum et malum nunc ergo ne forte mittat manum suam et sumat etiam de ligno vitae et comedat et vivat in aeternum</span> <span class="verse"><a name="23">23</a>emisit eum Dominus Deus de paradiso voluptatis ut operaretur terram de qua sumptus est</span> <span class="verse"><a name="24">24</a>eiecitque Adam et conlocavit ante paradisum voluptatis cherubin et flammeum gladium atque versatilem ad custodiendam viam ligni vitae</span> </p></div</div></div></body></html>