<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/gen/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/gen">Genesis</a> &gt <strong>Chapter 36</strong></div><p><span class="verse"><a name="1">1</a>hae sunt autem generationes Esau ipse est Edom</span> <span class="verse"><a name="2">2</a>Esau accepit uxores de filiabus Chanaan Ada filiam Elom Hetthei et Oolibama filiam Anae filiae Sebeon Evei</span> <span class="verse"><a name="3">3</a>Basemath quoque filiam Ismahel sororem Nabaioth</span> <span class="verse"><a name="4">4</a>peperit autem Ada Eliphaz Basemath genuit Rauhel</span> <span class="verse"><a name="5">5</a>Oolibama edidit Hieus et Hielom et Core hii filii Esau qui nati sunt ei in terra Chanaan</span> <span class="verse"><a name="6">6</a>tulit autem Esau uxores suas et filios et filias et omnem animam domus suae et substantiam et pecora et cuncta quae habere poterat in terra Chanaan et abiit in alteram regionem recessitque a fratre suo Iacob</span> <span class="verse"><a name="7">7</a>divites enim erant valde et simul habitare non poterant nec sustinebat eos terra peregrinationis eorum prae multitudine gregum</span> <span class="verse"><a name="8">8</a>habitavitque Esau in monte Seir ipse est Edom</span> <span class="verse"><a name="9">9</a>hae sunt generationes Esau patris Edom in monte Seir</span> <span class="verse"><a name="10">10</a>et haec nomina filiorum eius Eliphaz filius Ada uxoris Esau Rauhel quoque filius Basemath uxoris eius</span> <span class="verse"><a name="11">11</a>fueruntque filii Eliphaz Theman Omar Sephu et Gatham et Cenez</span> <span class="verse"><a name="12">12</a>erat autem Thamna concubina Eliphaz filii Esau quae peperit ei Amalech hii sunt filii Adae uxoris Esau</span> <span class="verse"><a name="13">13</a>filii autem Rauhel Naath et Zara Semma et Meza hii filii Basemath uxoris Esau</span> <span class="verse"><a name="14">14</a>isti quoque erant filii Oolibama filiae Ana filiae Sebeon uxoris Esau quos genuit ei Hieus et Hielom et Core</span> <span class="verse"><a name="15">15</a>hii duces filiorum Esau filii Eliphaz primogeniti Esau dux Theman dux Omar dux Sephu dux Cenez</span> <span class="verse"><a name="16">16</a>dux Core dux Gatham dux Amalech hii filii Eliphaz in terra Edom et hii filii Adae</span> <span class="verse"><a name="17">17</a>hii quoque filii Rauhel filii Esau dux Naath dux Zara dux Semma dux Meza hii duces Rauhel in terra Edom isti filii Basemath uxoris Esau</span> <span class="verse"><a name="18">18</a>hii autem filii Oolibama uxoris Esau dux Hieus dux Hielom dux Core hii duces Oolibama filiae Ana uxoris Esau</span> <span class="verse"><a name="19">19</a>isti filii Esau et hii duces eorum ipse est Edom</span> <span class="verse"><a name="20">20</a>isti filii Seir Horrei habitatores terrae Lotham et Sobal et Sebeon et Anan</span> <span class="verse"><a name="21">21</a>Dison et Eser et Disan hii duces Horrei filii Seir in terra Edom</span> <span class="verse"><a name="22">22</a>facti sunt autem filii Lotham Horrei et Heman erat autem soror Lotham Thamna</span> <span class="verse"><a name="23">23</a>et isti filii Sobal Alvam et Maneeth et Hebal Sephi et Onam</span> <span class="verse"><a name="24">24</a>et hii filii Sebeon Ahaia et Anam iste est Ana qui invenit aquas calidas in solitudine cum pasceret asinos Sebeon patris sui</span> <span class="verse"><a name="25">25</a>habuitque filium Disan et filiam Oolibama</span> <span class="verse"><a name="26">26</a>et isti filii Disan Amdan et Esban et Iethran et Charan</span> <span class="verse"><a name="27">27</a>hii quoque filii Eser Balaan et Zevan et Acham</span> <span class="verse"><a name="28">28</a>habuit autem filios Disan Hus et Aran</span> <span class="verse"><a name="29">29</a>isti duces Horreorum dux Lothan dux Sobal dux Sebeon dux Ana</span> <span class="verse"><a name="30">30</a>dux Dison dux Eser dux Disan isti duces Horreorum qui imperaverunt in terra Seir</span> <span class="verse"><a name="31">31</a>reges autem qui regnaverunt in terra Edom antequam haberent regem filii Israhel fuerunt hii</span> <span class="verse"><a name="32">32</a>Bale filius Beor nomenque urbis eius Denaba</span> <span class="verse"><a name="33">33</a>mortuus est autem Bale et regnavit pro eo Iobab filius Zare de Bosra</span> <span class="verse"><a name="34">34</a>cumque mortuus esset Iobab regnavit pro eo Husan de terra Themanorum</span> <span class="verse"><a name="35">35</a>hoc quoque mortuo regnavit pro eo Adad filius Badadi qui percussit Madian in regione Moab et nomen urbis eius Ahuith</span> <span class="verse"><a name="36">36</a>cumque mortuus esset Adad regnavit pro eo Semla de Maserecha</span> <span class="verse"><a name="37">37</a>hoc quoque mortuo regnavit pro eo Saul de fluvio Rooboth</span> <span class="verse"><a name="38">38</a>cumque et hic obisset successit in regnum Baalanam filius Achobor</span> <span class="verse"><a name="39">39</a>isto quoque mortuo regnavit pro eo Adad nomenque urbis eius Phau et appellabatur uxor illius Meezabel filia Matred filiae Mizaab</span> <span class="verse"><a name="40">40</a>haec ergo nomina Esau in cognationibus et locis et vocabulis suis dux Thamna dux Alva dux Ietheth</span> <span class="verse"><a name="41">41</a>dux Oolibama dux Ela dux Phinon</span> <span class="verse"><a name="42">42</a>dux Cenez dux Theman dux Mabsar</span> <span class="verse"><a name="43">43</a>dux Mabdiel dux Iram hii duces Edom habitantes in terra imperii sui ipse est Esau pater Idumeorum</span> </p></div</div></div></body></html>