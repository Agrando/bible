<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/gen/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/gen">Genesis</a> &gt <strong>Chapter 11</strong></div><p><span class="verse"><a name="1">1</a>erat autem terra labii unius et sermonum eorundem</span> <span class="verse"><a name="2">2</a>cumque proficiscerentur de oriente invenerunt campum in terra Sennaar et habitaverunt in eo</span> <span class="verse"><a name="3">3</a>dixitque alter ad proximum suum venite faciamus lateres et coquamus eos igni habueruntque lateres pro saxis et bitumen pro cemento</span> <span class="verse"><a name="4">4</a>et dixerunt venite faciamus nobis civitatem et turrem cuius culmen pertingat ad caelum et celebremus nomen nostrum antequam dividamur in universas terras</span> <span class="verse"><a name="5">5</a>descendit autem Dominus ut videret civitatem et turrem quam aedificabant filii Adam</span> <span class="verse"><a name="6">6</a>et dixit ecce unus est populus et unum labium omnibus coeperuntque hoc facere nec desistent a cogitationibus suis donec eas opere conpleant</span> <span class="verse"><a name="7">7</a>venite igitur descendamus et confundamus ibi linguam eorum ut non audiat unusquisque vocem proximi sui</span> <span class="verse"><a name="8">8</a>atque ita divisit eos Dominus ex illo loco in universas terras et cessaverunt aedificare civitatem</span> <span class="verse"><a name="9">9</a>et idcirco vocatum est nomen eius Babel quia ibi confusum est labium universae terrae et inde dispersit eos Dominus super faciem cunctarum regionum</span> <span class="verse"><a name="10">10</a>hae generationes Sem Sem centum erat annorum quando genuit Arfaxad biennio post diluvium</span> <span class="verse"><a name="11">11</a>vixitque Sem postquam genuit Arfaxad quingentos annos et genuit filios et filias</span> <span class="verse"><a name="12">12</a>porro Arfaxad vixit triginta quinque annos et genuit Sale</span> <span class="verse"><a name="13">13</a>vixitque Arfaxad postquam genuit Sale trecentis tribus annis et genuit filios et filias</span> <span class="verse"><a name="14">14</a>Sale quoque vixit triginta annis et genuit Eber</span> <span class="verse"><a name="15">15</a>vixitque Sale postquam genuit Eber quadringentis tribus annis et genuit filios et filias</span> <span class="verse"><a name="16">16</a>vixit autem Eber triginta quattuor annis et genuit Faleg</span> <span class="verse"><a name="17">17</a>et vixit Eber postquam genuit Faleg quadringentis triginta annis et genuit filios et filias</span> <span class="verse"><a name="18">18</a>vixit quoque Faleg triginta annis et genuit Reu</span> <span class="verse"><a name="19">19</a>vixitque Faleg postquam genuit Reu ducentis novem annis et genuit filios et filias</span> <span class="verse"><a name="20">20</a>vixit autem Reu triginta duobus annis et genuit Sarug</span> <span class="verse"><a name="21">21</a>vixitque Reu postquam genuit Sarug ducentis septem annis et genuit filios et filias</span> <span class="verse"><a name="22">22</a>vixit vero Sarug triginta annis et genuit Nahor</span> <span class="verse"><a name="23">23</a>vixitque Sarug postquam genuit Nahor ducentos annos et genuit filios et filias</span> <span class="verse"><a name="24">24</a>vixit autem Nahor viginti novem annis et genuit Thare</span> <span class="verse"><a name="25">25</a>vixitque Nahor postquam genuit Thare centum decem et novem annos et genuit filios et filias</span> <span class="verse"><a name="26">26</a>vixitque Thare septuaginta annis et genuit Abram et Nahor et Aran</span> <span class="verse"><a name="27">27</a>hae sunt autem generationes Thare Thare genuit Abram et Nahor et Aran porro Aran genuit Loth</span> <span class="verse"><a name="28">28</a>mortuusque est Aran ante Thare patrem suum in terra nativitatis suae in Ur Chaldeorum</span> <span class="verse"><a name="29">29</a>duxerunt autem Abram et Nahor uxores nomen autem uxoris Abram Sarai et nomen uxoris Nahor Melcha filia Aran patris Melchae et patris Ieschae</span> <span class="verse"><a name="30">30</a>erat autem Sarai sterilis nec habebat liberos</span> <span class="verse"><a name="31">31</a>tulit itaque Thare Abram filium suum et Loth filium Aran filium filii sui et Sarai nurum suam uxorem Abram filii sui et eduxit eos de Ur Chaldeorum ut irent in terram Chanaan veneruntque usque Haran et habitaverunt ibi</span> <span class="verse"><a name="32">32</a>et facti sunt dies Thare ducentorum quinque annorum et mortuus est in Haran</span> </p></div</div></div></body></html>