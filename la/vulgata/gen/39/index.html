<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/gen/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/gen">Genesis</a> &gt <strong>Chapter 39</strong></div><p><span class="verse"><a name="1">1</a>igitur Ioseph ductus est in Aegyptum emitque eum Putiphar eunuchus Pharaonis princeps exercitus vir aegyptius de manu Ismahelitarum a quibus perductus erat</span> <span class="verse"><a name="2">2</a>fuitque Dominus cum eo et erat vir in cunctis prospere agens habitabatque in domo domini sui</span> <span class="verse"><a name="3">3</a>qui optime noverat esse Dominum cum eo et omnia quae gereret ab eo dirigi in manu illius</span> <span class="verse"><a name="4">4</a>invenitque Ioseph gratiam coram domino suo et ministrabat ei a quo praepositus omnibus gubernabat creditam sibi domum et universa quae tradita fuerant</span> <span class="verse"><a name="5">5</a>benedixitque Dominus domui Aegyptii propter Ioseph et multiplicavit tam in aedibus quam in agris cunctam eius substantiam</span> <span class="verse"><a name="6">6</a>nec quicquam aliud noverat nisi panem quo vescebatur erat autem Ioseph pulchra facie et decorus aspectu</span> <span class="verse"><a name="7">7</a>post multos itaque dies iecit domina oculos suos in Ioseph et ait dormi mecum</span> <span class="verse"><a name="8">8</a>qui nequaquam adquiescens operi nefario dixit ad eam ecce dominus meus omnibus mihi traditis ignorat quid habeat in domo sua</span> <span class="verse"><a name="9">9</a>nec quicquam est quod non in mea sit potestate vel non tradiderit mihi praeter te quae uxor eius es quomodo ergo possum malum hoc facere et peccare in Deum meum</span> <span class="verse"><a name="10">10</a>huiuscemodi verbis per singulos dies et mulier molesta erat adulescenti et ille recusabat stuprum</span> <span class="verse"><a name="11">11</a>accidit autem ut quadam die intraret Ioseph domum et operis quippiam absque arbitris faceret</span> <span class="verse"><a name="12">12</a>et illa adprehensa lacinia vestimenti eius diceret dormi mecum qui relicto in manu illius pallio fugit et egressus est foras</span> <span class="verse"><a name="13">13</a>cumque vidisset mulier vestem in manibus suis et se esse contemptam</span> <span class="verse"><a name="14">14</a>vocavit homines domus suae et ait ad eos en introduxit virum hebraeum ut inluderet nobis ingressus est ad me ut coiret mecum cumque ego succlamassem</span> <span class="verse"><a name="15">15</a>et audisset vocem meam reliquit pallium quod tenebam et fugit foras</span> <span class="verse"><a name="16">16</a>in argumentum ergo fidei retentum pallium ostendit marito revertenti domum</span> <span class="verse"><a name="17">17</a>et ait ingressus est ad me servus hebraeus quem adduxisti ut inluderet mihi</span> <span class="verse"><a name="18">18</a>cumque vidisset me clamare reliquit pallium et fugit foras</span> <span class="verse"><a name="19">19</a>his auditis dominus et nimium credulus verbis coniugis iratus est valde</span> <span class="verse"><a name="20">20</a>tradiditque Ioseph in carcerem ubi vincti regis custodiebantur et erat ibi clausus</span> <span class="verse"><a name="21">21</a>fuit autem Dominus cum Ioseph et misertus illius dedit ei gratiam in conspectu principis carceris</span> <span class="verse"><a name="22">22</a>qui tradidit in manu ipsius universos vinctos qui in custodia tenebantur et quicquid fiebat sub ipso erat</span> <span class="verse"><a name="23">23</a>nec noverat aliquid cunctis ei creditis Dominus enim erat cum illo et omnia eius opera dirigebat</span> </p></div</div></div></body></html>