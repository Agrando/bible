<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/gen/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/gen">Genesis</a> &gt <strong>Chapter 10</strong></div><p><span class="verse"><a name="1">1</a>hae generationes filiorum Noe Sem Ham Iafeth natique sunt eis filii post diluvium</span> <span class="verse"><a name="2">2</a>filii Iafeth Gomer Magog et Madai Iavan et Thubal et Mosoch et Thiras</span> <span class="verse"><a name="3">3</a>porro filii Gomer Aschenez et Rifath et Thogorma</span> <span class="verse"><a name="4">4</a>filii autem Iavan Elisa et Tharsis Cetthim et Dodanim</span> <span class="verse"><a name="5">5</a>ab his divisae sunt insulae gentium in regionibus suis unusquisque secundum linguam et familias in nationibus suis</span> <span class="verse"><a name="6">6</a>filii autem Ham Chus et Mesraim et Fut et Chanaan</span> <span class="verse"><a name="7">7</a>filii Chus Saba et Hevila et Sabatha et Regma et Sabathaca filii Regma Saba et Dadan</span> <span class="verse"><a name="8">8</a>porro Chus genuit Nemrod ipse coepit esse potens in terra</span> <span class="verse"><a name="9">9</a>et erat robustus venator coram Domino ab hoc exivit proverbium quasi Nemrod robustus venator coram Domino</span> <span class="verse"><a name="10">10</a>fuit autem principium regni eius Babylon et Arach et Archad et Chalanne in terra Sennaar</span> <span class="verse"><a name="11">11</a>de terra illa egressus est Assur et aedificavit Nineven et plateas civitatis et Chale</span> <span class="verse"><a name="12">12</a>Resen quoque inter Nineven et Chale haec est civitas magna</span> <span class="verse"><a name="13">13</a>at vero Mesraim genuit Ludim et Anamim et Laabim Nepthuim</span> <span class="verse"><a name="14">14</a>et Phetrusim et Cesluim de quibus egressi sunt Philisthim et Capthurim</span> <span class="verse"><a name="15">15</a>Chanaan autem genuit Sidonem primogenitum suum Ettheum</span> <span class="verse"><a name="16">16</a>et Iebuseum et Amorreum Gergeseum</span> <span class="verse"><a name="17">17</a>Eveum et Araceum Sineum</span> <span class="verse"><a name="18">18</a>et Aradium Samariten et Amatheum et post haec disseminati sunt populi Chananeorum</span> <span class="verse"><a name="19">19</a>factique sunt termini Chanaan venientibus a Sidone Geraram usque Gazam donec ingrediaris Sodomam et Gomorram et Adama et Seboim usque Lesa</span> <span class="verse"><a name="20">20</a>hii filii Ham in cognationibus et linguis et generationibus terrisque et gentibus suis</span> <span class="verse"><a name="21">21</a>de Sem quoque nati sunt patre omnium filiorum Eber fratre Iafeth maiore</span> <span class="verse"><a name="22">22</a>filii Sem Aelam et Assur et Arfaxad et Lud et Aram</span> <span class="verse"><a name="23">23</a>filii Aram Us et Hul et Gether et Mes</span> <span class="verse"><a name="24">24</a>at vero Arfaxad genuit Sala de quo ortus est Eber</span> <span class="verse"><a name="25">25</a>natique sunt Eber filii duo nomen uni Faleg eo quod in diebus eius divisa sit terra et nomen fratris eius Iectan</span> <span class="verse"><a name="26">26</a>qui Iectan genuit Helmodad et Saleph et Asarmoth Iare</span> <span class="verse"><a name="27">27</a>et Aduram et Uzal Decla</span> <span class="verse"><a name="28">28</a>et Ebal et Abimahel Saba</span> <span class="verse"><a name="29">29</a>et Ophir et Evila et Iobab omnes isti filii Iectan</span> <span class="verse"><a name="30">30</a>et facta est habitatio eorum de Messa pergentibus usque Sephar montem orientalem</span> <span class="verse"><a name="31">31</a>isti filii Sem secundum cognationes et linguas et regiones in gentibus suis</span> <span class="verse"><a name="32">32</a>hae familiae Noe iuxta populos et nationes suas ab his divisae sunt gentes in terra post diluvium</span> </p></div</div></div></body></html>