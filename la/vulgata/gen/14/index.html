<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/gen/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/gen">Genesis</a> &gt <strong>Chapter 14</strong></div><p><span class="verse"><a name="1">1</a>factum est autem in illo tempore ut Amrafel rex Sennaar et Arioch rex Ponti et Chodorlahomor rex Aelamitarum et Thadal rex Gentium</span> <span class="verse"><a name="2">2</a>inirent bellum contra Bara regem Sodomorum et contra Bersa regem Gomorrae et contra Sennaab regem Adamae et contra Semeber regem Seboim contraque regem Balae ipsa est Segor</span> <span class="verse"><a name="3">3</a>omnes hii convenerunt in vallem Silvestrem quae nunc est mare Salis</span> <span class="verse"><a name="4">4</a>duodecim enim annis servierant Chodorlahomor et tertiodecimo anno recesserunt ab eo</span> <span class="verse"><a name="5">5</a>igitur anno quartodecimo venit Chodorlahomor et reges qui erant cum eo percusseruntque Rafaim in Astharothcarnaim et Zuzim cum eis et Emim in Savecariathaim</span> <span class="verse"><a name="6">6</a>et Chorreos in montibus Seir usque ad campestria Pharan quae est in solitudine</span> <span class="verse"><a name="7">7</a>reversique sunt et venerunt ad fontem Mesfat ipsa est Cades et percusserunt omnem regionem Amalechitarum et Amorreum qui habitabat in Asasonthamar</span> <span class="verse"><a name="8">8</a>et egressi sunt rex Sodomorum et rex Gomorrae rexque Adamae et rex Seboim necnon et rex Balae quae est Segor et direxerunt contra eos aciem in valle Silvestri</span> <span class="verse"><a name="9">9</a>scilicet adversum Chodorlahomor regem Aelamitarum et Thadal regem Gentium et Amrafel regem Sennaar et Arioch regem Ponti quattuor reges adversus quinque</span> <span class="verse"><a name="10">10</a>vallis autem Silvestris habebat puteos multos bituminis itaque rex Sodomorum et Gomorrae terga verterunt cecideruntque ibi et qui remanserant fugerunt ad montem</span> <span class="verse"><a name="11">11</a>tulerunt autem omnem substantiam Sodomorum et Gomorrae et universa quae ad cibum pertinent et abierunt</span> <span class="verse"><a name="12">12</a>necnon et Loth et substantiam eius filium fratris Abram qui habitabat in Sodomis</span> <span class="verse"><a name="13">13</a>et ecce unus qui evaserat nuntiavit Abram Hebraeo qui habitabat in convalle Mambre Amorrei fratris Eschol et fratris Aner hii enim pepigerant foedus cum Abram</span> <span class="verse"><a name="14">14</a>quod cum audisset Abram captum videlicet Loth fratrem suum numeravit expeditos vernaculos suos trecentos decem et octo et persecutus est eos usque Dan</span> <span class="verse"><a name="15">15</a>et divisis sociis inruit super eos nocte percussitque eos et persecutus est usque Hoba quae est ad levam Damasci</span> <span class="verse"><a name="16">16</a>reduxitque omnem substantiam et Loth fratrem suum cum substantia illius mulieres quoque et populum</span> <span class="verse"><a name="17">17</a>egressus est autem rex Sodomorum in occursum eius postquam reversus est a caede Chodorlahomor et regum qui cum eo erant in valle Save quae est vallis Regis</span> <span class="verse"><a name="18">18</a>at vero Melchisedech rex Salem proferens panem et vinum erat enim sacerdos Dei altissimi</span> <span class="verse"><a name="19">19</a>benedixit ei et ait benedictus Abram Deo excelso qui creavit caelum et terram</span> <span class="verse"><a name="20">20</a>et benedictus Deus excelsus quo protegente hostes in manibus tuis sunt et dedit ei decimas ex omnibus</span> <span class="verse"><a name="21">21</a>dixit autem rex Sodomorum ad Abram da mihi animas cetera tolle tibi</span> <span class="verse"><a name="22">22</a>qui respondit ei levo manum meam ad Dominum Deum excelsum possessorem caeli et terrae</span> <span class="verse"><a name="23">23</a>quod a filo subteminis usque ad corrigiam caligae non accipiam ex omnibus quae tua sunt ne dicas ego ditavi Abram</span> <span class="verse"><a name="24">24</a>exceptis his quae comederunt iuvenes et partibus virorum qui venerunt mecum Aner Eschol et Mambre isti accipient partes suas</span> </p></div</div></div></body></html>