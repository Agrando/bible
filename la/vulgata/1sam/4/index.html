<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1sam/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1sam">1 Samuel</a> &gt <strong>Chapter 4</strong></div><p><span class="verse"><a name="1">1</a>egressus est namque Israhel obviam Philisthim in proelium et castrametatus est iuxta lapidem Adiutorii porro Philisthim venerunt in Afec</span> <span class="verse"><a name="2">2</a>et instruxerunt aciem contra Israhel inito autem certamine terga vertit Israhel Philistheis et caesa sunt in illo certamine passim per agros quasi quattuor milia virorum</span> <span class="verse"><a name="3">3</a>et reversus est populus ad castra dixeruntque maiores natu de Israhel quare percussit nos Dominus hodie coram Philisthim adferamus ad nos de Silo arcam foederis Domini et veniat in medium nostri ut salvet nos de manu inimicorum nostrorum</span> <span class="verse"><a name="4">4</a>misit ergo populus in Silo et tulerunt inde arcam foederis Domini exercituum sedentis super cherubin erantque duo filii Heli cum arca foederis Domini Ofni et Finees</span> <span class="verse"><a name="5">5</a>cumque venisset arca foederis Domini in castra vociferatus est omnis Israhel clamore grandi et personuit terra</span> <span class="verse"><a name="6">6</a>et audierunt Philisthim vocem clamoris dixeruntque quaenam haec est vox clamoris magni in castris Hebraeorum et cognoverunt quod arca Domini venisset in castra</span> <span class="verse"><a name="7">7</a>timueruntque Philisthim dicentes venit Deus in castra et ingemuerunt</span> <span class="verse"><a name="8">8</a>vae nobis non enim fuit tanta exultatio heri et nudius tertius vae nobis quis nos servabit de manu deorum sublimium istorum hii sunt dii qui percusserunt Aegyptum omni plaga in deserto</span> <span class="verse"><a name="9">9</a>confortamini et estote viri Philisthim ne serviatis Hebraeis sicut illi servierunt vobis confortamini et bellate</span> <span class="verse"><a name="10">10</a>pugnaverunt ergo Philisthim et caesus est Israhel et fugit unusquisque in tabernaculum suum et facta est plaga magna nimis et ceciderunt de Israhel triginta milia peditum</span> <span class="verse"><a name="11">11</a>et arca Dei capta est duoque filii Heli mortui sunt Ofni et Finees</span> <span class="verse"><a name="12">12</a>currens autem vir de Beniamin ex acie venit in Silo in die illo scissa veste et conspersus pulvere caput</span> <span class="verse"><a name="13">13</a>cumque ille venisset Heli sedebat super sellam contra viam aspectans erat enim cor eius pavens pro arca Domini vir autem ille postquam ingressus est nuntiavit urbi et ululavit omnis civitas</span> <span class="verse"><a name="14">14</a>et audivit Heli sonitum clamoris dixitque quis est hic sonitus tumultus huius at ille festinavit et venit et adnuntiavit Heli</span> <span class="verse"><a name="15">15</a>Heli autem erat nonaginta et octo annorum et oculi eius caligaverant et videre non poterat</span> <span class="verse"><a name="16">16</a>et dixit ad Heli ego sum qui veni de proelio et ego qui de acie fugi hodie cui ille ait quid actum est fili mi</span> <span class="verse"><a name="17">17</a>respondens autem qui nuntiabat fugit inquit Israhel coram Philisthim et ruina magna facta est in populo insuper et duo filii tui mortui sunt Ofni et Finees et arca Dei capta est</span> <span class="verse"><a name="18">18</a>cumque ille nominasset arcam Dei cecidit de sella retrorsum iuxta ostium et fractis cervicibus mortuus est senex enim erat vir et grandevus et ipse iudicavit Israhel quadraginta annis</span> <span class="verse"><a name="19">19</a>nurus autem eius uxor Finees praegnans erat vicinaque partui et audito nuntio quod capta esset arca Dei et mortuus socer suus et vir suus incurvavit se et peperit inruerant enim in eam dolores subiti</span> <span class="verse"><a name="20">20</a>in ipso autem momento mortis eius dixerunt ei quae stabant circa eam ne timeas quia filium peperisti quae non respondit eis neque animadvertit</span> <span class="verse"><a name="21">21</a>et vocavit puerum Hicabod dicens translata est gloria de Israhel quia capta est arca Dei et pro socero suo et pro viro suo</span> <span class="verse"><a name="22">22</a>et ait translata est gloria ab Israhel eo quod capta esset arca Dei</span> </p></div</div></div></body></html>