<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1sam/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1sam">1 Samuel</a> &gt <strong>Chapter 30</strong></div><p><span class="verse"><a name="1">1</a>cumque venissent David et viri eius in Siceleg die tertia Amalechitae impetum fecerant ex parte australi in Siceleg et percusserant Siceleg et succenderant eam igni</span> <span class="verse"><a name="2">2</a>et captivas duxerant mulieres ex ea et a minimo usque ad magnum et non interfecerant quemquam sed secum duxerant et pergebant in itinere suo</span> <span class="verse"><a name="3">3</a>cum ergo venisset David et viri eius ad civitatem et invenissent eam succensam igni et uxores suas et filios suos et filias ductas esse captivas</span> <span class="verse"><a name="4">4</a>levaverunt David et populus qui erat cum eo voces suas et planxerunt donec deficerent in eis lacrimae</span> <span class="verse"><a name="5">5</a>siquidem et duae uxores David captivae ductae fuerant Ahinoem Iezrahelites et Abigail uxor Nabal Carmeli</span> <span class="verse"><a name="6">6</a>et contristatus est David valde volebat enim eum populus lapidare quia amara erat anima uniuscuiusque viri super filiis suis et filiabus confortatus est autem David in Domino Deo suo</span> <span class="verse"><a name="7">7</a>et ait ad Abiathar sacerdotem filium Ahimelech adplica ad me ephod et adplicuit Abiathar ephod ad David</span> <span class="verse"><a name="8">8</a>et consuluit David Dominum dicens persequar an non latrunculos hos et conprehendam eos dixitque ei persequere absque dubio enim conprehendes eos et excuties praedam</span> <span class="verse"><a name="9">9</a>abiit ergo David ipse et sescenti viri qui erant cum eo et venerunt usque ad torrentem Besor et lassi quidam substiterunt</span> <span class="verse"><a name="10">10</a>persecutus est autem David ipse et quadringenti viri substiterant enim ducenti qui lassi transire non poterant torrentem Besor</span> <span class="verse"><a name="11">11</a>et invenerunt virum aegyptium in agro et adduxerunt eum ad David dederuntque ei panem ut comederet et ut biberet aquam</span> <span class="verse"><a name="12">12</a>sed et fragmen massae caricarum et duas ligaturas uvae passae quae cum comedisset reversus est spiritus eius et refocilatus est non enim comederat panem neque biberat aquam tribus diebus et tribus noctibus</span> <span class="verse"><a name="13">13</a>dixit itaque ei David cuius es tu vel unde quo pergis qui ait ei puer aegyptius ego sum servus viri amalechitae dereliquit autem me dominus meus quia aegrotare coepi nudius tertius</span> <span class="verse"><a name="14">14</a>siquidem nos erupimus ad australem partem Cerethi et contra Iudam et ad meridiem Chaleb et Siceleg succendimus igni</span> <span class="verse"><a name="15">15</a>dixitque ei David potes me ducere ad istum cuneum qui ait iura mihi per Deum quod non occidas me et non tradas me in manu domini mei et ducam te ad cuneum istum</span> <span class="verse"><a name="16">16</a>qui cum duxisset eum ecce illi discumbebant super faciem universae terrae comedentes et bibentes et quasi festum celebrantes diem pro cuncta praeda et spoliis quae ceperant de terra Philisthim et de terra Iuda</span> <span class="verse"><a name="17">17</a>et percussit eos David a vespere usque ad vesperam alterius diei et non evasit ex eis quisquam nisi quadringenti viri adulescentes qui ascenderant camelos et fugerant</span> <span class="verse"><a name="18">18</a>eruit ergo David omnia quae tulerant Amalechitae et duas uxores suas eruit</span> <span class="verse"><a name="19">19</a>nec defuit quicquam a parvo usque ad magnum tam de filiis quam de filiabus et de spoliis et quaecumque rapuerant omnia reduxit David</span> <span class="verse"><a name="20">20</a>et tulit universos greges et armenta et minavit ante faciem suam dixeruntque haec est praeda David</span> <span class="verse"><a name="21">21</a>venit autem David ad ducentos viros qui lassi substiterant nec sequi potuerant David et residere eos iusserat in torrente Besor qui egressi sunt obviam David et populo qui erat cum eo accedens autem David ad populum salutavit eos pacifice</span> <span class="verse"><a name="22">22</a>respondensque omnis vir pessimus et iniquus de viris qui ierant cum David dixit quia non venerunt nobiscum non dabimus eis quicquam de praeda quam eruimus sed sufficiat unicuique uxor sua et filii quos cum acceperint recedant</span> <span class="verse"><a name="23">23</a>dixit autem David non sic facietis fratres mei de his quae tradidit Dominus nobis et custodivit nos et dedit latrunculos qui eruperant adversum nos in manu nostra</span> <span class="verse"><a name="24">24</a>nec audiet vos quisquam super sermone hoc aequa enim pars erit descendentis ad proelium et remanentis ad sarcinas et similiter divident</span> <span class="verse"><a name="25">25</a>et factum est hoc ex die illa et deinceps constitutum et praefinitum et quasi lex in Israhel usque ad diem hanc</span> <span class="verse"><a name="26">26</a>venit ergo David in Siceleg et misit dona de praeda senioribus Iuda proximis suis dicens accipite benedictionem de praeda hostium Domini</span> <span class="verse"><a name="27">27</a>his qui erant in Bethel et qui in Ramoth ad meridiem et qui in Iether</span> <span class="verse"><a name="28">28</a>et qui in Aroer et qui in Sefamoth et qui in Esthama</span> <span class="verse"><a name="29">29</a>et qui in Rachal et qui in urbibus Ierameli et qui in urbibus Ceni</span> <span class="verse"><a name="30">30</a>et qui in Arama et qui in lacu Asan et qui in Athac</span> <span class="verse"><a name="31">31</a>et qui in Hebron et reliquis qui erant in his locis in quibus commoratus fuerat David ipse et viri eius</span> </p></div</div></div></body></html>