<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 20</strong></div><p><span class="verse"><a name="1">1</a>luxuriosa res vinum et tumultuosa ebrietas quicumque his delectatur non erit sapiens</span> <span class="verse"><a name="2">2</a>sicut rugitus leonis ita terror regis qui provocat eum peccat in animam suam</span> <span class="verse"><a name="3">3</a>honor est homini qui separat se a contentionibus omnes autem stulti miscentur contumeliis</span> <span class="verse"><a name="4">4</a>propter frigus piger arare noluit mendicabit ergo aestate et non dabitur ei</span> <span class="verse"><a name="5">5</a>sicut aqua profunda sic consilium in corde viri sed homo sapiens exhauriet illud</span> <span class="verse"><a name="6">6</a>multi homines misericordes vocantur virum autem fidelem quis inveniet</span> <span class="verse"><a name="7">7</a>iustus qui ambulat in simplicitate sua beatos post se filios derelinquet</span> <span class="verse"><a name="8">8</a>rex qui sedet in solio iudicii dissipat omne malum intuitu suo</span> <span class="verse"><a name="9">9</a>quis potest dicere mundum est cor meum purus sum a peccato</span> <span class="verse"><a name="10">10</a>pondus et pondus mensura et mensura utrumque abominabile est apud Deum</span> <span class="verse"><a name="11">11</a>ex studiis suis intellegitur puer si munda et si recta sint opera eius</span> <span class="verse"><a name="12">12</a>aurem audientem et oculum videntem Dominus fecit utrumque</span> <span class="verse"><a name="13">13</a>noli diligere somnum ne te egestas opprimat aperi oculos tuos et saturare panibus</span> <span class="verse"><a name="14">14</a>malum est malum est dicit omnis emptor et cum recesserit tunc gloriabitur</span> <span class="verse"><a name="15">15</a>est aurum et multitudo gemmarum vas autem pretiosum labia scientiae</span> <span class="verse"><a name="16">16</a>tolle vestimentum eius qui fideiussor extitit alieni et pro extraneis aufer pignus ab eo</span> <span class="verse"><a name="17">17</a>suavis est homini panis mendacii et postea implebitur os eius calculo</span> <span class="verse"><a name="18">18</a>cogitationes consiliis roborantur et gubernaculis tractanda sunt bella</span> <span class="verse"><a name="19">19</a>ei qui revelat mysteria et ambulat fraudulenter et dilatat labia sua ne commiscearis</span> <span class="verse"><a name="20">20</a>qui maledicit patri suo et matri extinguetur lucerna eius in mediis tenebris</span> <span class="verse"><a name="21">21</a>hereditas ad quam festinatur in principio in novissimo benedictione carebit</span> <span class="verse"><a name="22">22</a>ne dicas reddam malum expecta Dominum et liberabit te</span> <span class="verse"><a name="23">23</a>abominatio est apud Deum pondus et pondus statera dolosa non est bona</span> <span class="verse"><a name="24">24</a>a Domino diriguntur gressus viri quis autem hominum intellegere potest viam suam</span> <span class="verse"><a name="25">25</a>ruina est hominis devorare sanctos et post vota tractare</span> <span class="verse"><a name="26">26</a>dissipat impios rex sapiens et curvat super eos fornicem</span> <span class="verse"><a name="27">27</a>lucerna Domini spiraculum hominis quae investigat omnia secreta ventris</span> <span class="verse"><a name="28">28</a>misericordia et veritas custodiunt regem et roboratur clementia thronus eius</span> <span class="verse"><a name="29">29</a>exultatio iuvenum fortitudo eorum et dignitas senum canities</span> <span class="verse"><a name="30">30</a>livor vulneris absterget mala et plagae in secretioribus ventris</span> </p></div</div></div></body></html>