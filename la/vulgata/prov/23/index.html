<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 23</strong></div><p><span class="verse"><a name="1">1</a>quando sederis ut comedas cum principe diligenter adtende quae posita sunt ante faciem tuam</span> <span class="verse"><a name="2">2</a>et statue cultrum in gutture tuo si tamen habes in potestate animam tuam</span> <span class="verse"><a name="3">3</a>ne desideres de cibis eius in quo est panis mendacii</span> <span class="verse"><a name="4">4</a>noli laborare ut diteris sed prudentiae tuae pone modum</span> <span class="verse"><a name="5">5</a>ne erigas oculos tuos ad opes quas habere non potes quia facient sibi pinnas quasi aquilae et avolabunt in caelum</span> <span class="verse"><a name="6">6</a>ne comedas cum homine invido et ne desideres cibos eius</span> <span class="verse"><a name="7">7</a>quoniam in similitudinem arioli et coniectoris aestimat quod ignorat comede et bibe dicet tibi et mens eius non est tecum</span> <span class="verse"><a name="8">8</a>cibos quos comederas evomes et perdes pulchros sermones tuos</span> <span class="verse"><a name="9">9</a>in auribus insipientium ne loquaris quia despicient doctrinam eloquii tui</span> <span class="verse"><a name="10">10</a>ne adtingas terminos parvulorum et agrum pupillorum ne introeas</span> <span class="verse"><a name="11">11</a>propinquus enim eorum Fortis est et ipse iudicabit contra te causam illorum</span> <span class="verse"><a name="12">12</a>ingrediatur ad doctrinam cor tuum et aures tuae ad verba scientiae</span> <span class="verse"><a name="13">13</a>noli subtrahere a puero disciplinam si enim percusseris eum virga non morietur</span> <span class="verse"><a name="14">14</a>tu virga percuties eum et animam eius de inferno liberabis</span> <span class="verse"><a name="15">15</a>fili mi si sapiens fuerit animus tuus gaudebit tecum cor meum</span> <span class="verse"><a name="16">16</a>et exultabunt renes mei cum locuta fuerint rectum labia tua</span> <span class="verse"><a name="17">17</a>non aemuletur cor tuum peccatores sed in timore Domini esto tota die</span> <span class="verse"><a name="18">18</a>quia habebis spem in novissimo et praestolatio tua non auferetur</span> <span class="verse"><a name="19">19</a>audi fili mi et esto sapiens et dirige in via animum tuum</span> <span class="verse"><a name="20">20</a>noli esse in conviviis potatorum nec in comesationibus eorum qui carnes ad vescendum conferunt</span> <span class="verse"><a name="21">21</a>quia vacantes potibus et dantes symbola consumentur et vestietur pannis dormitatio</span> <span class="verse"><a name="22">22</a>audi patrem tuum qui genuit te et ne contemnas cum senuerit mater tua</span> <span class="verse"><a name="23">23</a>veritatem eme et noli vendere sapientiam et doctrinam et intellegentiam</span> <span class="verse"><a name="24">24</a>exultat gaudio pater iusti qui sapientem genuit laetabitur in eo</span> <span class="verse"><a name="25">25</a>gaudeat pater tuus et mater tua et exultet quae genuit te</span> <span class="verse"><a name="26">26</a>praebe fili mi cor tuum mihi et oculi tui vias meas custodiant</span> <span class="verse"><a name="27">27</a>fovea enim profunda est meretrix et puteus angustus aliena</span> <span class="verse"><a name="28">28</a>insidiatur in via quasi latro et quos incautos viderit interficit</span> <span class="verse"><a name="29">29</a>cui vae cuius patri vae cui rixae cui foveae cui sine causa vulnera cui suffusio oculorum</span> <span class="verse"><a name="30">30</a>nonne his qui morantur in vino et student calicibus epotandis</span> <span class="verse"><a name="31">31</a>ne intuearis vinum quando flavescit cum splenduerit in vitro color eius ingreditur blande</span> <span class="verse"><a name="32">32</a>sed in novissimo mordebit ut coluber et sicut regulus venena diffundet</span> <span class="verse"><a name="33">33</a>oculi tui videbunt extraneas et cor tuum loquetur perversa</span> <span class="verse"><a name="34">34</a>et eris sicut dormiens in medio mari et quasi sopitus gubernator amisso clavo</span> <span class="verse"><a name="35">35</a>et dices verberaverunt me sed non dolui traxerunt me et ego non sensi quando evigilabo et rursum vina repperiam</span> </p></div</div></div></body></html>