<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 16</strong></div><p><span class="verse"><a name="1">1</a>hominis est animum praeparare et Dei gubernare linguam</span> <span class="verse"><a name="2">2</a>omnes viae hominum patent oculis eius spirituum ponderator est Dominus</span> <span class="verse"><a name="3">3</a>revela Domino opera tua et dirigentur cogitationes tuae</span> <span class="verse"><a name="4">4</a>universa propter semet ipsum operatus est Dominus impium quoque ad diem malum</span> <span class="verse"><a name="5">5</a>abominatio Domini omnis arrogans etiam si manus ad manum fuerit non erit innocens</span> <span class="verse"><a name="6">6</a>misericordia et veritate redimitur iniquitas et in timore Domini declinatur a malo</span> <span class="verse"><a name="7">7</a>cum placuerint Domino viae hominis inimicos quoque eius convertet ad pacem</span> <span class="verse"><a name="8">8</a>melius est parum cum iustitia quam multi fructus cum iniquitate</span> <span class="verse"><a name="9">9</a>cor hominis disponet viam suam sed Domini est dirigere gressus eius</span> <span class="verse"><a name="10">10</a>divinatio in labiis regis in iudicio non errabit os eius</span> <span class="verse"><a name="11">11</a>pondus et statera iudicia Domini sunt et opera eius omnes lapides sacculi</span> <span class="verse"><a name="12">12</a>abominabiles regi qui agunt impie quoniam iustitia firmatur solium</span> <span class="verse"><a name="13">13</a>voluntas regum labia iusta qui recta loquitur diligetur</span> <span class="verse"><a name="14">14</a>indignatio regis nuntii mortis et vir sapiens placabit eam</span> <span class="verse"><a name="15">15</a>in hilaritate vultus regis vita et clementia eius quasi imber serotinus</span> <span class="verse"><a name="16">16</a>posside sapientiam quia auro melior est et adquire prudentiam quia pretiosior est argento</span> <span class="verse"><a name="17">17</a>semita iustorum declinat mala custos animae suae servat viam suam</span> <span class="verse"><a name="18">18</a>contritionem praecedit superbia et ante ruinam exaltatur spiritus</span> <span class="verse"><a name="19">19</a>melius est humiliari cum mitibus quam dividere spolia cum superbis</span> <span class="verse"><a name="20">20</a>eruditus in verbo repperiet bona et qui in Domino sperat beatus est</span> <span class="verse"><a name="21">21</a>qui sapiens corde est appellabitur prudens et qui dulcis eloquio maiora percipiet</span> <span class="verse"><a name="22">22</a>fons vitae eruditio possidentis doctrina stultorum fatuitas</span> <span class="verse"><a name="23">23</a>cor sapientis erudiet os eius et labiis illius addet gratiam</span> <span class="verse"><a name="24">24</a>favus mellis verba conposita dulcedo animae et sanitas ossuum</span> <span class="verse"><a name="25">25</a>est via quae videtur homini recta et novissimum eius ducit ad mortem</span> <span class="verse"><a name="26">26</a>anima laborantis laborat sibi quia conpulit eum os suum</span> <span class="verse"><a name="27">27</a>vir impius fodit malum et in labiis eius ignis ardescit</span> <span class="verse"><a name="28">28</a>homo perversus suscitat lites et verbosus separat principes</span> <span class="verse"><a name="29">29</a>vir iniquus lactat amicum suum et ducit eum per viam non bonam</span> <span class="verse"><a name="30">30</a>qui adtonitis oculis cogitat prava mordens labia sua perficit malum</span> <span class="verse"><a name="31">31</a>corona dignitatis senectus in viis iustitiae repperietur</span> <span class="verse"><a name="32">32</a>melior est patiens viro forte et qui dominatur animo suo expugnatore urbium</span> <span class="verse"><a name="33">33</a>sortes mittuntur in sinu sed a Domino temperantur</span> </p></div</div></div></body></html>