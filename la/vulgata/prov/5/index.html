<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 5</strong></div><p><span class="verse"><a name="1">1</a>fili mi adtende sapientiam meam et prudentiae meae inclina aurem tuam</span> <span class="verse"><a name="2">2</a>ut custodias cogitationes et disciplinam labia tua conservent</span> <span class="verse"><a name="3">3</a>favus enim stillans labia meretricis et nitidius oleo guttur eius</span> <span class="verse"><a name="4">4</a>novissima autem illius amara quasi absinthium et acuta quasi gladius biceps</span> <span class="verse"><a name="5">5</a>pedes eius descendunt in mortem et ad inferos gressus illius penetrant</span> <span class="verse"><a name="6">6</a>per semitam vitae non ambulat vagi sunt gressus eius et investigabiles</span> <span class="verse"><a name="7">7</a>nunc ergo fili audi me et ne recedas a verbis oris mei</span> <span class="verse"><a name="8">8</a>longe fac ab ea viam tuam et ne adpropinques foribus domus eius</span> <span class="verse"><a name="9">9</a>ne des alienis honorem tuum et annos tuos crudeli</span> <span class="verse"><a name="10">10</a>ne forte impleantur extranei viribus tuis et labores tui sint in domo aliena</span> <span class="verse"><a name="11">11</a>et gemas in novissimis quando consumpseris carnes et corpus tuum et dicas</span> <span class="verse"><a name="12">12</a>cur detestatus sum disciplinam et increpationibus non adquievit cor meum</span> <span class="verse"><a name="13">13</a>nec audivi vocem docentium me et magistris non inclinavi aurem meam</span> <span class="verse"><a name="14">14</a>paene fui in omni malo in medio ecclesiae et synagogae</span> <span class="verse"><a name="15">15</a>bibe aquam de cisterna tua et fluenta putei tui</span> <span class="verse"><a name="16">16</a>deriventur fontes tui foras et in plateis aquas tuas divide</span> <span class="verse"><a name="17">17</a>habeto eas solus nec sint alieni participes tui</span> <span class="verse"><a name="18">18</a>sit vena tua benedicta et laetare cum muliere adulescentiae tuae</span> <span class="verse"><a name="19">19</a>cerva carissima et gratissimus hinulus ubera eius inebrient te omni tempore in amore illius delectare iugiter</span> <span class="verse"><a name="20">20</a>quare seduceris fili mi ab aliena et foveris sinu alterius</span> <span class="verse"><a name="21">21</a>respicit Dominus vias hominis et omnes gressus illius considerat</span> <span class="verse"><a name="22">22</a>iniquitates suae capiunt impium et funibus peccatorum suorum constringitur</span> <span class="verse"><a name="23">23</a>ipse morietur quia non habuit disciplinam et multitudine stultitiae suae decipietur</span> </p></div</div></div></body></html>