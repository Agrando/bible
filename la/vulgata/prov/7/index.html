<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 7</strong></div><p><span class="verse"><a name="1">1</a>fili mi custodi sermones meos et praecepta mea reconde tibi</span> <span class="verse"><a name="2">2</a>serva mandata mea et vives et legem meam quasi pupillam oculi tui</span> <span class="verse"><a name="3">3</a>liga eam in digitis tuis scribe illam in tabulis cordis tui</span> <span class="verse"><a name="4">4</a>dic sapientiae soror mea es et prudentiam voca amicam tuam</span> <span class="verse"><a name="5">5</a>ut custodiat te a muliere extranea et ab aliena quae verba sua dulcia facit</span> <span class="verse"><a name="6">6</a>de fenestra enim domus meae per cancellos prospexi</span> <span class="verse"><a name="7">7</a>et video parvulos considero vecordem iuvenem</span> <span class="verse"><a name="8">8</a>qui transit in platea iuxta angulum et propter viam domus illius graditur</span> <span class="verse"><a name="9">9</a>in obscuro advesperascente die in noctis tenebris et caligine</span> <span class="verse"><a name="10">10</a>et ecce mulier occurrit illi ornatu meretricio praeparata ad capiendas animas garrula et vaga</span> <span class="verse"><a name="11">11</a>quietis inpatiens nec valens in domo consistere pedibus suis</span> <span class="verse"><a name="12">12</a>nunc foris nunc in plateis nunc iuxta angulos insidians</span> <span class="verse"><a name="13">13</a>adprehensumque deosculatur iuvenem et procaci vultu blanditur dicens</span> <span class="verse"><a name="14">14</a>victimas pro salute debui hodie reddidi vota mea</span> <span class="verse"><a name="15">15</a>idcirco egressa sum in occursum tuum desiderans te videre et repperi</span> <span class="verse"><a name="16">16</a>intexui funibus lectum meum stravi tapetibus pictis ex Aegypto</span> <span class="verse"><a name="17">17</a>aspersi cubile meum murra et aloe et cinnamomo</span> <span class="verse"><a name="18">18</a>veni inebriemur uberibus donec inlucescat dies et fruamur cupitis amplexibus</span> <span class="verse"><a name="19">19</a>non est enim vir in domo sua abiit via longissima</span> <span class="verse"><a name="20">20</a>sacculum pecuniae secum tulit in die plenae lunae reversurus est domum suam</span> <span class="verse"><a name="21">21</a>inretivit eum multis sermonibus et blanditiis labiorum protraxit illum</span> <span class="verse"><a name="22">22</a>statim eam sequitur quasi bos ductus ad victimam et quasi agnus lasciviens et ignorans quod ad vincula stultus trahatur</span> <span class="verse"><a name="23">23</a>donec transfigat sagitta iecur eius velut si avis festinet ad laqueum et nescit quia de periculo animae illius agitur</span> <span class="verse"><a name="24">24</a>nunc ergo fili audi me et adtende verba oris mei</span> <span class="verse"><a name="25">25</a>ne abstrahatur in viis illius mens tua neque decipiaris semitis eius</span> <span class="verse"><a name="26">26</a>multos enim vulneratos deiecit et fortissimi quique interfecti sunt ab ea</span> <span class="verse"><a name="27">27</a>viae inferi domus eius penetrantes interiora mortis</span> </p></div</div></div></body></html>