<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 2</strong></div><p><span class="verse"><a name="1">1</a>fili mi si susceperis sermones meos et mandata mea absconderis penes te</span> <span class="verse"><a name="2">2</a>ut audiat sapientiam auris tua inclina cor tuum ad noscendam prudentiam</span> <span class="verse"><a name="3">3</a>si enim sapientiam invocaveris et inclinaveris cor tuum prudentiae</span> <span class="verse"><a name="4">4</a>si quaesieris eam quasi pecuniam et sicut thesauros effoderis illam</span> <span class="verse"><a name="5">5</a>tunc intelleges timorem Domini et scientiam Dei invenies</span> <span class="verse"><a name="6">6</a>quia Dominus dat sapientiam et ex ore eius scientia et prudentia</span> <span class="verse"><a name="7">7</a>custodiet rectorum salutem et proteget gradientes simpliciter</span> <span class="verse"><a name="8">8</a>servans semitas iustitiae et vias sanctorum custodiens</span> <span class="verse"><a name="9">9</a>tunc intelleges iustitiam et iudicium et aequitatem et omnem semitam bonam</span> <span class="verse"><a name="10">10</a>si intraverit sapientia cor tuum et scientia animae tuae placuerit</span> <span class="verse"><a name="11">11</a>consilium custodiet te prudentia servabit te</span> <span class="verse"><a name="12">12</a>ut eruaris de via mala ab homine qui perversa loquitur</span> <span class="verse"><a name="13">13</a>qui relinquunt iter rectum et ambulant per vias tenebrosas</span> <span class="verse"><a name="14">14</a>qui laetantur cum malefecerint et exultant in rebus pessimis</span> <span class="verse"><a name="15">15</a>quorum viae perversae et infames gressus eorum</span> <span class="verse"><a name="16">16</a>ut eruaris a muliere aliena et ab extranea quae mollit sermones suos</span> <span class="verse"><a name="17">17</a>et relinquit ducem pubertatis suae</span> <span class="verse"><a name="18">18</a>et pacti Dei sui oblita est inclinata est enim ad mortem domus eius et ad impios semitae ipsius</span> <span class="verse"><a name="19">19</a>omnes qui ingrediuntur ad eam non revertentur nec adprehendent semitas vitae</span> <span class="verse"><a name="20">20</a>ut ambules in via bona et calles iustorum custodias</span> <span class="verse"><a name="21">21</a>qui enim recti sunt habitabunt in terra et simplices permanebunt in ea</span> <span class="verse"><a name="22">22</a>impii vero de terra perdentur et qui inique agunt auferentur ex ea</span> </p></div</div></div></body></html>