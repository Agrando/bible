<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 18</strong></div><p><span class="verse"><a name="1">1</a>occasiones quaerit qui vult recedere ab amico omni tempore erit exprobrabilis</span> <span class="verse"><a name="2">2</a>non recipit stultus verba prudentiae nisi ea dixeris quae versantur in corde eius</span> <span class="verse"><a name="3">3</a>impius cum in profundum venerit peccatorum contemnit sed sequitur eum ignominia et obprobrium</span> <span class="verse"><a name="4">4</a>aqua profunda verba ex ore viri et torrens redundans fons sapientiae</span> <span class="verse"><a name="5">5</a>accipere personam impii non est bonum ut declines a veritate iudicii</span> <span class="verse"><a name="6">6</a>labia stulti inmiscunt se rixis et os eius iurgia provocat</span> <span class="verse"><a name="7">7</a>os stulti contritio eius et labia illius ruina animae eius</span> <span class="verse"><a name="8">8</a>verba bilinguis quasi simplicia et ipsa perveniunt usque ad interiora ventris</span> <span class="verse"><a name="9">9</a>qui mollis et dissolutus est in opere suo frater est sua opera dissipantis</span> <span class="verse"><a name="10">10</a>turris fortissima nomen Domini ad ipsum currit iustus et exaltabitur</span> <span class="verse"><a name="11">11</a>substantia divitis urbs roboris eius et quasi murus validus circumdans eum</span> <span class="verse"><a name="12">12</a>antequam conteratur exaltatur cor hominis et antequam glorificetur humiliatur</span> <span class="verse"><a name="13">13</a>qui prius respondit quam audiat stultum se esse demonstrat et confusione dignum</span> <span class="verse"><a name="14">14</a>spiritus viri sustentat inbecillitatem suam spiritum vero ad irascendum facilem quis poterit sustinere</span> <span class="verse"><a name="15">15</a>cor prudens possidebit scientiam et auris sapientium quaerit doctrinam</span> <span class="verse"><a name="16">16</a>donum hominis dilatat viam eius et ante principes spatium ei facit</span> <span class="verse"><a name="17">17</a>iustus prior est accusator sui venit amicus eius et investigavit eum</span> <span class="verse"><a name="18">18</a>contradictiones conprimit sors et inter potentes quoque diiudicat</span> <span class="verse"><a name="19">19</a>frater qui adiuvatur a fratre quasi civitas firma et iudicia quasi vectes urbium</span> <span class="verse"><a name="20">20</a>de fructu oris viri replebitur venter eius et genimina labiorum illius saturabunt eum</span> <span class="verse"><a name="21">21</a>mors et vita in manu linguae qui diligunt eam comedent fructus eius</span> <span class="verse"><a name="22">22</a>qui invenit mulierem invenit bonum et hauriet iucunditatem a Domino</span> <span class="verse"><a name="23">23</a>cum obsecrationibus loquetur pauper et dives effabitur rigide</span> <span class="verse"><a name="24">24</a>vir amicalis ad societatem magis amicus erit quam frater</span> </p></div</div></div></body></html>