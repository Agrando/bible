<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 1</strong></div><p><span class="verse"><a name="1">1</a>parabolae Salomonis filii David regis Israhel</span> <span class="verse"><a name="2">2</a>ad sciendam sapientiam et disciplinam</span> <span class="verse"><a name="3">3</a>ad intellegenda verba prudentiae et suscipiendam eruditionem doctrinae iustitiam et iudicium et aequitatem</span> <span class="verse"><a name="4">4</a>ut detur parvulis astutia adulescenti scientia et intellectus</span> <span class="verse"><a name="5">5</a>audiens sapiens sapientior erit et intellegens gubernacula possidebit</span> <span class="verse"><a name="6">6</a>animadvertet parabolam et interpretationem verba sapientium et enigmata eorum</span> <span class="verse"><a name="7">7</a>timor Domini principium scientiae sapientiam atque doctrinam stulti despiciunt</span> <span class="verse"><a name="8">8</a>audi fili mi disciplinam patris tui et ne dimittas legem matris tuae</span> <span class="verse"><a name="9">9</a>ut addatur gratia capiti tuo et torques collo tuo</span> <span class="verse"><a name="10">10</a>fili mi si te lactaverint peccatores ne adquiescas</span> <span class="verse"><a name="11">11</a>si dixerint veni nobiscum insidiemur sanguini abscondamus tendiculas contra insontem frustra</span> <span class="verse"><a name="12">12</a>degluttiamus eum sicut infernus viventem et integrum quasi descendentem in lacum</span> <span class="verse"><a name="13">13</a>omnem pretiosam substantiam repperiemus implebimus domos nostras spoliis</span> <span class="verse"><a name="14">14</a>sortem mitte nobiscum marsuppium unum sit omnium nostrum</span> <span class="verse"><a name="15">15</a>fili mi ne ambules cum eis prohibe pedem tuum a semitis eorum</span> <span class="verse"><a name="16">16</a>pedes enim illorum ad malum currunt et festinant ut effundant sanguinem</span> <span class="verse"><a name="17">17</a>frustra autem iacitur rete ante oculos pinnatorum</span> <span class="verse"><a name="18">18</a>ipsique contra sanguinem suum insidiantur et moliuntur fraudes contra animas suas</span> <span class="verse"><a name="19">19</a>sic semitae omnis avari animas possidentium rapiunt</span> <span class="verse"><a name="20">20</a>sapientia foris praedicat in plateis dat vocem suam</span> <span class="verse"><a name="21">21</a>in capite turbarum clamitat in foribus portarum urbis profert verba sua dicens</span> <span class="verse"><a name="22">22</a>usquequo parvuli diligitis infantiam et stulti ea quae sibi sunt noxia cupiunt et inprudentes odibunt scientiam</span> <span class="verse"><a name="23">23</a>convertimini ad correptionem meam en proferam vobis spiritum meum et ostendam verba mea</span> <span class="verse"><a name="24">24</a>quia vocavi et rennuistis extendi manum meam et non fuit qui aspiceret</span> <span class="verse"><a name="25">25</a>despexistis omne consilium meum et increpationes meas neglexistis</span> <span class="verse"><a name="26">26</a>ego quoque in interitu vestro ridebo et subsannabo cum vobis quod timebatis advenerit</span> <span class="verse"><a name="27">27</a>cum inruerit repentina calamitas et interitus quasi tempestas ingruerit quando venerit super vos tribulatio et angustia</span> <span class="verse"><a name="28">28</a>tunc invocabunt me et non exaudiam mane consurgent et non invenient me</span> <span class="verse"><a name="29">29</a>eo quod exosam habuerint disciplinam et timorem Domini non susceperint</span> <span class="verse"><a name="30">30</a>nec adquieverint consilio meo et detraxerint universae correptioni meae</span> <span class="verse"><a name="31">31</a>comedent igitur fructus viae suae suisque consiliis saturabuntur</span> <span class="verse"><a name="32">32</a>aversio parvulorum interficiet eos et prosperitas stultorum perdet illos</span> <span class="verse"><a name="33">33</a>qui autem me audierit absque terrore requiescet et abundantia perfruetur malorum timore sublato</span> </p></div</div></div></body></html>