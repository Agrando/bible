<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 24</strong></div><p><span class="verse"><a name="1">1</a>ne aemuleris viros malos nec desideres esse cum eis</span> <span class="verse"><a name="2">2</a>quia rapinas meditatur mens eorum et fraudes labia eorum loquuntur</span> <span class="verse"><a name="3">3</a>sapientia aedificabitur domus et prudentia roborabitur</span> <span class="verse"><a name="4">4</a>in doctrina replebuntur cellaria universa substantia pretiosa et pulcherrima</span> <span class="verse"><a name="5">5</a>vir sapiens et fortis est et vir doctus robustus et validus</span> <span class="verse"><a name="6">6</a>quia cum dispositione initur bellum et erit salus ubi multa consilia sunt</span> <span class="verse"><a name="7">7</a>excelsa stulto sapientia in porta non aperiet os suum</span> <span class="verse"><a name="8">8</a>qui cogitat malefacere stultus vocabitur</span> <span class="verse"><a name="9">9</a>cogitatio stulti peccatum est et abominatio hominum detractor</span> <span class="verse"><a name="10">10</a>si desperaveris lassus in die angustiae inminuetur fortitudo tua</span> <span class="verse"><a name="11">11</a>erue eos qui ducuntur ad mortem et qui trahuntur ad interitum liberare ne cesses</span> <span class="verse"><a name="12">12</a>si dixeris vires non suppetunt qui inspector est cordis ipse intellegit et servatorem animae tuae nihil fallit reddetque homini iuxta opera sua</span> <span class="verse"><a name="13">13</a>comede fili mi mel quia bonum est et favum dulcissimum gutturi tuo</span> <span class="verse"><a name="14">14</a>sic et doctrina sapientiae animae tuae quam cum inveneris habebis in novissimis et spes tua non peribit</span> <span class="verse"><a name="15">15</a>ne insidieris et quaeras impietatem in domo iusti neque vastes requiem eius</span> <span class="verse"><a name="16">16</a>septies enim cadet iustus et resurget impii autem corruent in malum</span> <span class="verse"><a name="17">17</a>cum ceciderit inimicus tuus ne gaudeas et in ruina eius ne exultet cor tuum</span> <span class="verse"><a name="18">18</a>ne forte videat Dominus et displiceat ei et auferat ab eo iram suam</span> <span class="verse"><a name="19">19</a>ne contendas cum pessimis nec aemuleris impios</span> <span class="verse"><a name="20">20</a>quoniam non habent futurorum spem mali et lucerna impiorum extinguetur</span> <span class="verse"><a name="21">21</a>time Dominum fili mi et regem et cum detractoribus non commiscearis</span> <span class="verse"><a name="22">22</a>quoniam repente consurget perditio eorum et ruinam utriusque quis novit</span> <span class="verse"><a name="23">23</a>haec quoque sapientibus cognoscere personam in iudicio non est bonum</span> <span class="verse"><a name="24">24</a>qui dicit impio iustus es maledicent ei populi et detestabuntur eum tribus</span> <span class="verse"><a name="25">25</a>qui arguunt laudabuntur et super ipsos veniet benedictio</span> <span class="verse"><a name="26">26</a>labia deosculabitur qui recta verba respondet</span> <span class="verse"><a name="27">27</a>praepara foris opus tuum et diligenter exerce agrum tuum ut postea aedifices domum tuam</span> <span class="verse"><a name="28">28</a>ne sis testis frustra contra proximum tuum nec lactes quemquam labiis tuis</span> <span class="verse"><a name="29">29</a>ne dicas quomodo fecit mihi sic faciam ei reddam unicuique secundum opus suum</span> <span class="verse"><a name="30">30</a>per agrum hominis pigri transivi et per vineam viri stulti</span> <span class="verse"><a name="31">31</a>et ecce totum repleverant urticae operuerant superficiem eius spinae et maceria lapidum destructa erat</span> <span class="verse"><a name="32">32</a>quod cum vidissem posui in corde meo et exemplo didici disciplinam</span> <span class="verse"><a name="33">33</a>parum inquam dormies modicum dormitabis pauxillum manus conseres ut quiescas</span> <span class="verse"><a name="34">34</a>et veniet quasi cursor egestas tua et mendicitas quasi vir armatus</span> </p></div</div></div></body></html>