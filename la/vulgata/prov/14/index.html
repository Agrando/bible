<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 14</strong></div><p><span class="verse"><a name="1">1</a>sapiens mulier aedificavit domum suam insipiens instructam quoque destruet manibus</span> <span class="verse"><a name="2">2</a>ambulans recto itinere et timens Deum despicitur ab eo qui infami graditur via</span> <span class="verse"><a name="3">3</a>in ore stulti virga superbiae labia sapientium custodiunt eos</span> <span class="verse"><a name="4">4</a>ubi non sunt boves praesepe vacuum est ubi autem plurimae segetes ibi manifesta fortitudo bovis</span> <span class="verse"><a name="5">5</a>testis fidelis non mentietur profert mendacium testis dolosus</span> <span class="verse"><a name="6">6</a>quaerit derisor sapientiam et non inveniet doctrina prudentium facilis</span> <span class="verse"><a name="7">7</a>vade contra virum stultum et nescito labia prudentiae</span> <span class="verse"><a name="8">8</a>sapientia callidi est intellegere viam suam et inprudentia stultorum errans</span> <span class="verse"><a name="9">9</a>stultis inludet peccatum inter iustos morabitur gratia</span> <span class="verse"><a name="10">10</a>cor quod novit amaritudinem animae suae in gaudio eius non miscebitur extraneus</span> <span class="verse"><a name="11">11</a>domus impiorum delebitur tabernacula iustorum germinabunt</span> <span class="verse"><a name="12">12</a>est via quae videtur homini iusta novissima autem eius deducunt ad mortem</span> <span class="verse"><a name="13">13</a>risus dolore miscebitur et extrema gaudii luctus occupat</span> <span class="verse"><a name="14">14</a>viis suis replebitur stultus et super eum erit vir bonus</span> <span class="verse"><a name="15">15</a>innocens credit omni verbo astutus considerat gressus suos</span> <span class="verse"><a name="16">16</a>sapiens timet et declinat malum stultus transilit et confidit</span> <span class="verse"><a name="17">17</a>inpatiens operabitur stultitiam et vir versutus odiosus est</span> <span class="verse"><a name="18">18</a>possidebunt parvuli stultitiam et astuti expectabunt scientiam</span> <span class="verse"><a name="19">19</a>iacebunt mali ante bonos et impii ante portas iustorum</span> <span class="verse"><a name="20">20</a>etiam proximo suo pauper odiosus erit amici vero divitum multi</span> <span class="verse"><a name="21">21</a>qui despicit proximum suum peccat qui autem miseretur pauperi beatus erit</span> <span class="verse"><a name="22">22</a>errant qui operantur malum misericordia et veritas praeparant bona</span> <span class="verse"><a name="23">23</a>in omni opere erit abundantia ubi autem verba sunt plurima frequenter egestas</span> <span class="verse"><a name="24">24</a>corona sapientium divitiae eorum fatuitas stultorum inprudentia</span> <span class="verse"><a name="25">25</a>liberat animas testis fidelis et profert mendacia versipellis</span> <span class="verse"><a name="26">26</a>in timore Domini fiducia fortitudinis et filiis eius erit spes</span> <span class="verse"><a name="27">27</a>timor Domini fons vitae ut declinet a ruina mortis</span> <span class="verse"><a name="28">28</a>in multitudine populi dignitas regis et in paucitate plebis ignominia principis</span> <span class="verse"><a name="29">29</a>qui patiens est multa gubernatur prudentia qui autem inpatiens exaltat stultitiam suam</span> <span class="verse"><a name="30">30</a>vita carnium sanitas cordis putredo ossuum invidia</span> <span class="verse"><a name="31">31</a>qui calumniatur egentem exprobrat factori eius honorat autem eum qui miseretur pauperis</span> <span class="verse"><a name="32">32</a>in malitia sua expelletur impius sperat autem iustus in morte sua</span> <span class="verse"><a name="33">33</a>in corde prudentis requiescit sapientia et indoctos quoque erudiet</span> <span class="verse"><a name="34">34</a>iustitia elevat gentem miseros facit populos peccatum</span> <span class="verse"><a name="35">35</a>acceptus est regi minister intellegens iracundiam eius inutilis sustinebit</span> </p></div</div></div></body></html>