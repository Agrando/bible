<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 3</strong></div><p><span class="verse"><a name="1">1</a>fili mi ne obliviscaris legis meae et praecepta mea custodiat cor tuum</span> <span class="verse"><a name="2">2</a>longitudinem enim dierum et annos vitae et pacem adponent tibi</span> <span class="verse"><a name="3">3</a>misericordia et veritas non te deserant circumda eas gutturi tuo et describe in tabulis cordis tui</span> <span class="verse"><a name="4">4</a>et invenies gratiam et disciplinam bonam coram Deo et hominibus</span> <span class="verse"><a name="5">5</a>habe fiduciam in Domino ex toto corde tuo et ne innitaris prudentiae tuae</span> <span class="verse"><a name="6">6</a>in omnibus viis tuis cogita illum et ipse diriget gressus tuos</span> <span class="verse"><a name="7">7</a>ne sis sapiens apud temet ipsum time Dominum et recede a malo</span> <span class="verse"><a name="8">8</a>sanitas quippe erit umbilico tuo et inrigatio ossuum tuorum</span> <span class="verse"><a name="9">9</a>honora Dominum de tua substantia et de primitiis omnium frugum tuarum</span> <span class="verse"><a name="10">10</a>et implebuntur horrea tua saturitate et vino torcularia redundabunt</span> <span class="verse"><a name="11">11</a>disciplinam Domini fili mi ne abicias nec deficias cum ab eo corriperis</span> <span class="verse"><a name="12">12</a>quem enim diligit Dominus corripit et quasi pater in filio conplacet sibi</span> <span class="verse"><a name="13">13</a>beatus homo qui invenit sapientiam et qui affluit prudentia</span> <span class="verse"><a name="14">14</a>melior est adquisitio eius negotiatione argenti et auro primo fructus eius</span> <span class="verse"><a name="15">15</a>pretiosior est cunctis opibus et omnia quae desiderantur huic non valent conparari</span> <span class="verse"><a name="16">16</a>longitudo dierum in dextera eius in sinistra illius divitiae et gloria</span> <span class="verse"><a name="17">17</a>viae eius viae pulchrae et omnes semitae illius pacificae</span> <span class="verse"><a name="18">18</a>lignum vitae est his qui adprehenderint eam et qui tenuerit eam beatus</span> <span class="verse"><a name="19">19</a>Dominus sapientia fundavit terram stabilivit caelos prudentia</span> <span class="verse"><a name="20">20</a>sapientia illius eruperunt abyssi et nubes rore concrescunt</span> <span class="verse"><a name="21">21</a>fili mi ne effluant haec ab oculis tuis custodi legem atque consilium</span> <span class="verse"><a name="22">22</a>et erit vita animae tuae et gratia faucibus tuis</span> <span class="verse"><a name="23">23</a>tunc ambulabis fiducialiter in via tua et pes tuus non inpinget</span> <span class="verse"><a name="24">24</a>si dormieris non timebis quiesces et suavis erit somnus tuus</span> <span class="verse"><a name="25">25</a>ne paveas repentino terrore et inruentes tibi potentias impiorum</span> <span class="verse"><a name="26">26</a>Dominus enim erit in latere tuo et custodiet pedem tuum ne capiaris</span> <span class="verse"><a name="27">27</a>noli prohibere benefacere eum qui potest si vales et ipse benefac</span> <span class="verse"><a name="28">28</a>ne dicas amico tuo vade et revertere et cras dabo tibi cum statim possis dare</span> <span class="verse"><a name="29">29</a>ne moliaris amico tuo malum cum ille in te habeat fiduciam</span> <span class="verse"><a name="30">30</a>ne contendas adversus hominem frustra cum ipse tibi nihil mali fecerit</span> <span class="verse"><a name="31">31</a>ne aemuleris hominem iniustum nec imiteris vias eius</span> <span class="verse"><a name="32">32</a>quia abominatio Domini est omnis inlusor et cum simplicibus sermocinatio eius</span> <span class="verse"><a name="33">33</a>egestas a Domino in domo impii habitacula autem iustorum benedicentur</span> <span class="verse"><a name="34">34</a>inlusores ipse deludet et mansuetis dabit gratiam</span> <span class="verse"><a name="35">35</a>gloriam sapientes possidebunt stultorum exaltatio ignominia</span> </p></div</div></div></body></html>