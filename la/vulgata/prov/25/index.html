<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 25</strong></div><p><span class="verse"><a name="1">1</a>haec quoque parabolae Salomonis quas transtulerunt viri Ezechiae regis Iuda</span> <span class="verse"><a name="2">2</a>gloria Dei celare verbum et gloria regum investigare sermonem</span> <span class="verse"><a name="3">3</a>caelum sursum et terra deorsum et cor regum inscrutabile</span> <span class="verse"><a name="4">4</a>aufer robiginem de argento et egredietur vas purissimum</span> <span class="verse"><a name="5">5</a>aufer impietatem de vultu regis et firmabitur iustitia thronus eius</span> <span class="verse"><a name="6">6</a>ne gloriosus appareas coram rege et in loco magnorum ne steteris</span> <span class="verse"><a name="7">7</a>melius est enim ut dicatur tibi ascende huc quam ut humilieris coram principe</span> <span class="verse"><a name="8">8</a>quae viderunt oculi tui ne proferas in iurgio cito ne postea emendare non possis cum dehonestaveris amicum tuum</span> <span class="verse"><a name="9">9</a>causam tuam tracta cum amico tuo et secretum extraneo non reveles</span> <span class="verse"><a name="10">10</a>ne forte insultet tibi cum audierit et exprobrare non cesset</span> <span class="verse"><a name="11">11</a>mala aurea in lectis argenteis qui loquitur verbum in tempore suo</span> <span class="verse"><a name="12">12</a>inauris aurea et margaritum fulgens qui arguit sapientem et aurem oboedientem</span> <span class="verse"><a name="13">13</a>sicut frigus nivis in die messis ita legatus fidelis ei qui misit eum animam illius requiescere facit</span> <span class="verse"><a name="14">14</a>nubes et ventus et pluviae non sequentes vir gloriosus et promissa non conplens</span> <span class="verse"><a name="15">15</a>patientia lenietur princeps et lingua mollis confringet duritiam</span> <span class="verse"><a name="16">16</a>mel invenisti comede quod sufficit tibi ne forte saturatus evomas illud</span> <span class="verse"><a name="17">17</a>subtrahe pedem tuum de domo proximi tui nequando satiatus oderit te</span> <span class="verse"><a name="18">18</a>iaculum et gladius et sagitta acuta homo qui loquitur contra proximum suum testimonium falsum</span> <span class="verse"><a name="19">19</a>dens putridus et pes lapsus qui sperat super infideli in die angustiae</span> <span class="verse"><a name="20">20</a>et amittit pallium in die frigoris acetum in nitro et qui cantat carmina cordi pessimo</span> <span class="verse"><a name="21">21</a>si esurierit inimicus tuus ciba illum et si sitierit da ei aquam bibere</span> <span class="verse"><a name="22">22</a>prunam enim congregabis super caput eius et Dominus reddet tibi</span> <span class="verse"><a name="23">23</a>ventus aquilo dissipat pluvias et facies tristis linguam detrahentem</span> <span class="verse"><a name="24">24</a>melius est sedere in angulo domatis quam cum muliere litigiosa et in domo communi</span> <span class="verse"><a name="25">25</a>aqua frigida animae sitienti et nuntius bonus de terra longinqua</span> <span class="verse"><a name="26">26</a>fons turbatus pede et vena corrupta iustus cadens coram impio</span> <span class="verse"><a name="27">27</a>sicut qui mel multum comedit non est ei bonum sic qui scrutator est maiestatis opprimitur gloria</span> <span class="verse"><a name="28">28</a>sicut urbs patens et absque murorum ambitu ita vir qui non potest in loquendo cohibere spiritum suum</span> </p></div</div></div></body></html>