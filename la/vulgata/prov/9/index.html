<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 9</strong></div><p><span class="verse"><a name="1">1</a>sapientia aedificavit sibi domum excidit columnas septem</span> <span class="verse"><a name="2">2</a>immolavit victimas suas miscuit vinum et proposuit mensam suam</span> <span class="verse"><a name="3">3</a>misit ancillas suas ut vocarent ad arcem et ad moenia civitatis</span> <span class="verse"><a name="4">4</a>si quis est parvulus veniat ad me et insipientibus locuta est</span> <span class="verse"><a name="5">5</a>venite comedite panem meum et bibite vinum quod miscui vobis</span> <span class="verse"><a name="6">6</a>relinquite infantiam et vivite et ambulate per vias prudentiae</span> <span class="verse"><a name="7">7</a>qui erudit derisorem ipse sibi facit iniuriam et qui arguit impium generat maculam sibi</span> <span class="verse"><a name="8">8</a>noli arguere derisorem ne oderit te argue sapientem et diliget te</span> <span class="verse"><a name="9">9</a>da sapienti et addetur ei sapientia doce iustum et festinabit accipere</span> <span class="verse"><a name="10">10</a>principium sapientiae timor Domini et scientia sanctorum prudentia</span> <span class="verse"><a name="11">11</a>per me enim multiplicabuntur dies tui et addentur tibi anni vitae</span> <span class="verse"><a name="12">12</a>si sapiens fueris tibimet ipsi eris si inlusor solus portabis malum</span> <span class="verse"><a name="13">13</a>mulier stulta et clamosa plenaque inlecebris et nihil omnino sciens</span> <span class="verse"><a name="14">14</a>sedit in foribus domus suae super sellam in excelso urbis loco</span> <span class="verse"><a name="15">15</a>ut vocaret transeuntes viam et pergentes itinere suo</span> <span class="verse"><a name="16">16</a>quis est parvulus declinet ad me et vecordi locuta est</span> <span class="verse"><a name="17">17</a>aquae furtivae dulciores sunt et panis absconditus suavior</span> <span class="verse"><a name="18">18</a>et ignoravit quod gigantes ibi sint et in profundis inferni convivae eius</span> </p></div</div></div></body></html>