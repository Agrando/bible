<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 11</strong></div><p><span class="verse"><a name="1">1</a>statera dolosa abominatio apud Dominum et pondus aequum voluntas eius</span> <span class="verse"><a name="2">2</a>ubi fuerit superbia ibi erit et contumelia ubi autem humilitas ibi et sapientia</span> <span class="verse"><a name="3">3</a>simplicitas iustorum diriget eos et subplantatio perversorum vastabit illos</span> <span class="verse"><a name="4">4</a>non proderunt divitiae in die ultionis iustitia autem liberabit a morte</span> <span class="verse"><a name="5">5</a>iustitia simplicis diriget viam eius et in impietate sua corruet impius</span> <span class="verse"><a name="6">6</a>iustitia rectorum liberabit eos et in insidiis suis capientur iniqui</span> <span class="verse"><a name="7">7</a>mortuo homine impio nulla erit ultra spes et expectatio sollicitorum peribit</span> <span class="verse"><a name="8">8</a>iustus de angustia liberatus est et tradetur impius pro eo</span> <span class="verse"><a name="9">9</a>simulator ore decipit amicum suum iusti autem liberabuntur scientia</span> <span class="verse"><a name="10">10</a>in bonis iustorum exultabit civitas et in perditione impiorum erit laudatio</span> <span class="verse"><a name="11">11</a>benedictione iustorum exaltabitur civitas et ore impiorum subvertetur</span> <span class="verse"><a name="12">12</a>qui despicit amicum suum indigens corde est vir autem prudens tacebit</span> <span class="verse"><a name="13">13</a>qui ambulat fraudulenter revelat arcana qui autem fidelis est animi celat commissum</span> <span class="verse"><a name="14">14</a>ubi non est gubernator populus corruet salus autem ubi multa consilia</span> <span class="verse"><a name="15">15</a>adfligetur malo qui fidem facit pro extraneo qui autem cavet laqueos securus erit</span> <span class="verse"><a name="16">16</a>mulier gratiosa inveniet gloriam et robusti habebunt divitias</span> <span class="verse"><a name="17">17</a>benefacit animae suae vir misericors qui autem crudelis est et propinquos abicit</span> <span class="verse"><a name="18">18</a>impius facit opus instabile seminanti autem iustitiam merces fidelis</span> <span class="verse"><a name="19">19</a>clementia praeparat vitam et sectatio malorum mortem</span> <span class="verse"><a name="20">20</a>abominabile Domino pravum cor et voluntas eius in his qui simpliciter ambulant</span> <span class="verse"><a name="21">21</a>manus in manu non erit innocens malus semen autem iustorum salvabitur</span> <span class="verse"><a name="22">22</a>circulus aureus in naribus suis mulier pulchra et fatua</span> <span class="verse"><a name="23">23</a>desiderium iustorum omne bonum est praestolatio impiorum furor</span> <span class="verse"><a name="24">24</a>alii dividunt propria et ditiores fiunt alii rapiunt non sua et semper in egestate sunt</span> <span class="verse"><a name="25">25</a>anima quae benedicit inpinguabitur et qui inebriat ipse quoque inebriabitur</span> <span class="verse"><a name="26">26</a>qui abscondit frumenta maledicetur in populis benedictio autem super caput vendentium</span> <span class="verse"><a name="27">27</a>bene consurgit diluculo qui quaerit bona qui autem investigator malorum est opprimetur ab eis</span> <span class="verse"><a name="28">28</a>qui confidet in divitiis suis corruet iusti autem quasi virens folium germinabunt</span> <span class="verse"><a name="29">29</a>qui conturbat domum suam possidebit ventos et qui stultus est serviet sapienti</span> <span class="verse"><a name="30">30</a>fructus iusti lignum vitae et qui suscipit animas sapiens est</span> <span class="verse"><a name="31">31</a>si iustus in terra recipit quanto magis impius et peccator</span> </p></div</div></div></body></html>