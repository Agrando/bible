<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 27</strong></div><p><span class="verse"><a name="1">1</a>ne glorieris in crastinum ignorans quid superventura pariat dies</span> <span class="verse"><a name="2">2</a>laudet te alienus et non os tuum extraneus et non labia tua</span> <span class="verse"><a name="3">3</a>grave est saxum et onerosa harena sed ira stulti utroque gravior</span> <span class="verse"><a name="4">4</a>ira non habet misericordiam nec erumpens furor et impetum concitati ferre quis poterit</span> <span class="verse"><a name="5">5</a>melior est manifesta correptio quam amor absconditus</span> <span class="verse"><a name="6">6</a>meliora sunt vulnera diligentis quam fraudulenta odientis oscula</span> <span class="verse"><a name="7">7</a>anima saturata calcabit favum anima esuriens et amarum pro dulce sumet</span> <span class="verse"><a name="8">8</a>sicut avis transmigrans de nido suo sic vir qui relinquit locum suum</span> <span class="verse"><a name="9">9</a>unguento et variis odoribus delectatur cor et bonis amici consiliis anima dulcoratur</span> <span class="verse"><a name="10">10</a>amicum tuum et amicum patris tui ne dimiseris et domum fratris tui ne ingrediaris in die adflictionis tuae melior est vicinus iuxta quam frater procul</span> <span class="verse"><a name="11">11</a>stude sapientiae fili mi et laetifica cor meum ut possim exprobranti respondere sermonem</span> <span class="verse"><a name="12">12</a>astutus videns malum absconditus est parvuli transeuntes sustinuere dispendia</span> <span class="verse"><a name="13">13</a>tolle vestimentum eius qui spopondit pro extraneo et pro alienis auferto pignus</span> <span class="verse"><a name="14">14</a>qui benedicit proximo suo voce grandi de nocte consurgens maledicenti similis erit</span> <span class="verse"><a name="15">15</a>tecta perstillantia in die frigoris et litigiosa mulier conparantur</span> <span class="verse"><a name="16">16</a>qui retinet eam quasi qui ventum teneat et oleum dexterae suae vocabit</span> <span class="verse"><a name="17">17</a>ferrum ferro acuitur et homo exacuit faciem amici sui</span> <span class="verse"><a name="18">18</a>qui servat ficum comedet fructus eius et qui custos est domini sui glorificabitur</span> <span class="verse"><a name="19">19</a>quomodo in aquis resplendent vultus prospicientium sic corda hominum manifesta sunt prudentibus</span> <span class="verse"><a name="20">20</a>infernus et perditio non replentur similiter et oculi hominum insatiabiles</span> <span class="verse"><a name="21">21</a>quomodo probatur in conflatorio argentum et in fornace aurum sic probatur homo ore laudantis</span> <span class="verse"><a name="22">22</a>si contuderis stultum in pila quasi tisanas feriente desuper pilo non auferetur ab eo stultitia eius</span> <span class="verse"><a name="23">23</a>diligenter agnosce vultum pecoris tui tuosque greges considera</span> <span class="verse"><a name="24">24</a>non enim habebis iugiter potestatem sed corona tribuetur in generatione generationum</span> <span class="verse"><a name="25">25</a>aperta sunt prata et apparuerunt herbae virentes et collecta sunt faena de montibus</span> <span class="verse"><a name="26">26</a>agni ad vestimentum tuum et hedi agri pretium</span> <span class="verse"><a name="27">27</a>sufficiat tibi lac caprarum in cibos tuos in necessaria domus tuae et ad victum ancillis tuis</span> </p></div</div></div></body></html>