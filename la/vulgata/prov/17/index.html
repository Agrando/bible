<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 17</strong></div><p><span class="verse"><a name="1">1</a>melior est buccella sicca cum gaudio quam domus plena victimis cum iurgio</span> <span class="verse"><a name="2">2</a>servus sapiens dominabitur filiis stultis et inter fratres hereditatem dividet</span> <span class="verse"><a name="3">3</a>sicut igne probatur argentum et aurum camino ita corda probat Dominus</span> <span class="verse"><a name="4">4</a>malus oboedit linguae iniquae et fallax obtemperat labiis mendacibus</span> <span class="verse"><a name="5">5</a>qui despicit pauperem exprobrat factori eius et qui in ruina laetatur alterius non erit inpunitus</span> <span class="verse"><a name="6">6</a>corona senum filii filiorum et gloria filiorum patres sui</span> <span class="verse"><a name="7">7</a>non decent stultum verba conposita nec principem labium mentiens</span> <span class="verse"><a name="8">8</a>gemma gratissima expectatio praestolantis quocumque se verterit prudenter intellegit</span> <span class="verse"><a name="9">9</a>qui celat delictum quaerit amicitias qui altero sermone repetit separat foederatos</span> <span class="verse"><a name="10">10</a>plus proficit correptio apud prudentem quam centum plagae apud stultum</span> <span class="verse"><a name="11">11</a>semper iurgia quaerit malus angelus autem crudelis mittetur contra eum</span> <span class="verse"><a name="12">12</a>expedit magis ursae occurrere raptis fetibus quam fatuo confidenti sibi in stultitia sua</span> <span class="verse"><a name="13">13</a>qui reddit mala pro bonis non recedet malum de domo eius</span> <span class="verse"><a name="14">14</a>qui dimittit aquam caput est iurgiorum et antequam patiatur contumeliam iudicium deserit</span> <span class="verse"><a name="15">15</a>et qui iustificat impium et qui condemnat iustum abominabilis est uterque apud Dominum</span> <span class="verse"><a name="16">16</a>quid prodest habere divitias stultum cum sapientiam emere non possit</span> <span class="verse"><a name="17">17</a>omni tempore diligit qui amicus est et frater in angustiis conprobatur</span> <span class="verse"><a name="18">18</a>homo stultus plaudet manibus cum spoponderit pro amico suo</span> <span class="verse"><a name="19">19</a>qui meditatur discordiam diligit rixas et qui exaltat ostium quaerit ruinam</span> <span class="verse"><a name="20">20</a>qui perversi cordis est non inveniet bonum et qui vertit linguam incidet in malum</span> <span class="verse"><a name="21">21</a>natus est stultus in ignominiam suam sed nec pater in fatuo laetabitur</span> <span class="verse"><a name="22">22</a>animus gaudens aetatem floridam facit spiritus tristis exsiccat ossa</span> <span class="verse"><a name="23">23</a>munera de sinu impius accipit ut pervertat semitas iudicii</span> <span class="verse"><a name="24">24</a>in facie prudentis lucet sapientia oculi stultorum in finibus terrae</span> <span class="verse"><a name="25">25</a>ira patris filius stultus et dolor matris quae genuit eum</span> <span class="verse"><a name="26">26</a>non est bonum damnum inferre iusto nec percutere principem qui recta iudicat</span> <span class="verse"><a name="27">27</a>qui moderatur sermones suos doctus et prudens est et pretiosi spiritus vir eruditus</span> <span class="verse"><a name="28">28</a>stultus quoque si tacuerit sapiens putabitur et si conpresserit labia sua intellegens</span> </p></div</div></div></body></html>