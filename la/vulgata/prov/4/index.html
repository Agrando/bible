<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 4</strong></div><p><span class="verse"><a name="1">1</a>audite filii disciplinam patris et adtendite ut sciatis prudentiam</span> <span class="verse"><a name="2">2</a>donum bonum tribuam vobis legem meam ne derelinquatis</span> <span class="verse"><a name="3">3</a>nam et ego filius fui patris mei tenellus et unigenitus coram matre mea</span> <span class="verse"><a name="4">4</a>et docebat me atque dicebat suscipiat verba mea cor tuum custodi praecepta mea et vives</span> <span class="verse"><a name="5">5</a>posside sapientiam posside prudentiam ne obliviscaris neque declines a verbis oris mei</span> <span class="verse"><a name="6">6</a>ne dimittas eam et custodiet te dilige eam et servabit te</span> <span class="verse"><a name="7">7</a>principium sapientiae posside sapientiam et in omni possessione tua adquire prudentiam</span> <span class="verse"><a name="8">8</a>arripe illam et exaltabit te glorificaberis ab ea cum eam fueris amplexatus</span> <span class="verse"><a name="9">9</a>dabit capiti tuo augmenta gratiarum et corona inclita proteget te</span> <span class="verse"><a name="10">10</a>audi fili mi et suscipe verba mea ut multiplicentur tibi anni vitae</span> <span class="verse"><a name="11">11</a>viam sapientiae monstravi tibi duxi te per semitas aequitatis</span> <span class="verse"><a name="12">12</a>quas cum ingressus fueris non artabuntur gressus tui et currens non habebis offendiculum</span> <span class="verse"><a name="13">13</a>tene disciplinam ne dimittas eam custodi illam quia ipsa est vita tua</span> <span class="verse"><a name="14">14</a>ne delecteris semitis impiorum nec tibi placeat malorum via</span> <span class="verse"><a name="15">15</a>fuge ab ea ne transeas per illam declina et desere eam</span> <span class="verse"><a name="16">16</a>non enim dormiunt nisi malefecerint et rapitur somnus ab eis nisi subplantaverint</span> <span class="verse"><a name="17">17</a>comedunt panem impietatis et vinum iniquitatis bibunt</span> <span class="verse"><a name="18">18</a>iustorum autem semita quasi lux splendens procedit et crescit usque ad perfectam diem</span> <span class="verse"><a name="19">19</a>via impiorum tenebrosa nesciunt ubi corruant</span> <span class="verse"><a name="20">20</a>fili mi ausculta sermones meos et ad eloquia mea inclina aurem tuam</span> <span class="verse"><a name="21">21</a>ne recedant ab oculis tuis custodi ea in medio cordis tui</span> <span class="verse"><a name="22">22</a>vita enim sunt invenientibus ea et universae carni sanitas</span> <span class="verse"><a name="23">23</a>omni custodia serva cor tuum quia ex ipso vita procedit</span> <span class="verse"><a name="24">24</a>remove a te os pravum et detrahentia labia sint procul a te</span> <span class="verse"><a name="25">25</a>oculi tui recta videant et palpebrae tuae praecedant gressus tuos</span> <span class="verse"><a name="26">26</a>dirige semitam pedibus tuis et omnes viae tuae stabilientur</span> <span class="verse"><a name="27">27</a>ne declines ad dexteram et ad sinistram averte pedem tuum a malo</span> </p></div</div></div></body></html>