<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 13</strong></div><p><span class="verse"><a name="1">1</a>filius sapiens doctrina patris qui autem inlusor est non audit cum arguitur</span> <span class="verse"><a name="2">2</a>de fructu oris homo saturabitur bonis anima autem praevaricatorum iniqua</span> <span class="verse"><a name="3">3</a>qui custodit os suum custodit animam suam qui autem inconsideratus est ad loquendum sentiet mala</span> <span class="verse"><a name="4">4</a>vult et non vult piger anima autem operantium inpinguabitur</span> <span class="verse"><a name="5">5</a>verbum mendax iustus detestabitur impius confundit et confundetur</span> <span class="verse"><a name="6">6</a>iustitia custodit innocentis viam impietas vero peccato subplantat</span> <span class="verse"><a name="7">7</a>est quasi dives cum nihil habeat et est quasi pauper cum in multis divitiis sit</span> <span class="verse"><a name="8">8</a>redemptio animae viri divitiae suae qui autem pauper est increpationem non sustinet</span> <span class="verse"><a name="9">9</a>lux iustorum laetificat lucerna autem impiorum extinguetur</span> <span class="verse"><a name="10">10</a>inter superbos semper iurgia sunt qui autem agunt cuncta consilio reguntur sapientia</span> <span class="verse"><a name="11">11</a>substantia festinata minuetur quae autem paulatim colligitur manu multiplicabitur</span> <span class="verse"><a name="12">12</a>spes quae differtur adfligit animam lignum vitae desiderium veniens</span> <span class="verse"><a name="13">13</a>qui detrahit alicui rei ipse se in futurum obligat qui autem timet praeceptum in pace versabitur</span> <span class="verse"><a name="14">14</a>lex sapientis fons vitae ut declinet a ruina mortis</span> <span class="verse"><a name="15">15</a>doctrina bona dabit gratiam in itinere contemptorum vorago</span> <span class="verse"><a name="16">16</a>astutus omnia agit cum consilio qui autem fatuus est aperit stultitiam</span> <span class="verse"><a name="17">17</a>nuntius impii cadet in malum legatus fidelis sanitas</span> <span class="verse"><a name="18">18</a>egestas et ignominia ei qui deserit disciplinam qui autem adquiescit arguenti glorificabitur</span> <span class="verse"><a name="19">19</a>desiderium si conpleatur delectat animam detestantur stulti eos qui fugiunt mala</span> <span class="verse"><a name="20">20</a>qui cum sapientibus graditur sapiens erit amicus stultorum efficietur similis</span> <span class="verse"><a name="21">21</a>peccatores persequetur malum et iustis retribuentur bona</span> <span class="verse"><a name="22">22</a>bonus relinquet heredes filios et nepotes et custoditur iusto substantia peccatoris</span> <span class="verse"><a name="23">23</a>multi cibi in novalibus patrum et alii congregantur absque iudicio</span> <span class="verse"><a name="24">24</a>qui parcit virgae suae odit filium suum qui autem diligit illum instanter erudit</span> <span class="verse"><a name="25">25</a>iustus comedit et replet animam suam venter autem impiorum insaturabilis</span> </p></div</div></div></body></html>