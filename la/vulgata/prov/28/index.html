<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 28</strong></div><p><span class="verse"><a name="1">1</a>fugit impius nemine persequente iustus autem quasi leo confidens absque terrore erit</span> <span class="verse"><a name="2">2</a>propter peccata terrae multi principes eius et propter hominis sapientiam et horum scientiam quae dicuntur vita ducis longior erit</span> <span class="verse"><a name="3">3</a>vir pauper calumnians pauperes similis imbri vehementi in quo paratur fames</span> <span class="verse"><a name="4">4</a>qui derelinquunt legem laudant impium qui custodiunt succenduntur contra eum</span> <span class="verse"><a name="5">5</a>viri mali non cogitant iudicium qui autem requirunt Dominum animadvertunt omnia</span> <span class="verse"><a name="6">6</a>melior est pauper ambulans in simplicitate sua quam dives pravis itineribus</span> <span class="verse"><a name="7">7</a>qui custodit legem filius sapiens est qui pascit comesatores confundit patrem suum</span> <span class="verse"><a name="8">8</a>qui coacervat divitias usuris et fenore liberali in pauperes congregat eas</span> <span class="verse"><a name="9">9</a>qui declinat aurem suam ne audiat legem oratio eius erit execrabilis</span> <span class="verse"><a name="10">10</a>qui decipit iustos in via mala in interitu suo corruet et simplices possidebunt bona</span> <span class="verse"><a name="11">11</a>sapiens sibi videtur vir dives pauper autem prudens scrutabitur eum</span> <span class="verse"><a name="12">12</a>in exultatione iustorum multa gloria regnantibus impiis ruinae hominum</span> <span class="verse"><a name="13">13</a>qui abscondit scelera sua non dirigetur qui confessus fuerit et reliquerit ea misericordiam consequetur</span> <span class="verse"><a name="14">14</a>beatus homo qui semper est pavidus qui vero mentis est durae corruet in malum</span> <span class="verse"><a name="15">15</a>leo rugiens et ursus esuriens princeps impius super populum pauperem</span> <span class="verse"><a name="16">16</a>dux indigens prudentia multos opprimet per calumniam qui autem odit avaritiam longi fient dies eius</span> <span class="verse"><a name="17">17</a>hominem qui calumniatur animae sanguinem si usque ad lacum fugerit nemo sustentet</span> <span class="verse"><a name="18">18</a>qui ambulat simpliciter salvus erit qui perversis ingreditur viis concidet semel</span> <span class="verse"><a name="19">19</a>qui operatur terram suam saturabitur panibus qui sectatur otium replebitur egestate</span> <span class="verse"><a name="20">20</a>vir fidelis multum laudabitur qui autem festinat ditari non erit innocens</span> <span class="verse"><a name="21">21</a>qui cognoscit in iudicio faciem non facit bene iste et pro buccella panis deserit veritatem</span> <span class="verse"><a name="22">22</a>vir qui festinat ditari et aliis invidet ignorat quod egestas superveniat ei</span> <span class="verse"><a name="23">23</a>qui corripit hominem gratiam postea inveniet apud eum magis quam ille qui per linguae blandimenta decipit</span> <span class="verse"><a name="24">24</a>qui subtrahit aliquid a patre suo et matre et dicit hoc non est peccatum particeps homicidae est</span> <span class="verse"><a name="25">25</a>qui se iactat et dilatat iurgia concitat qui sperat in Domino saginabitur</span> <span class="verse"><a name="26">26</a>qui confidit in corde suo stultus est qui autem graditur sapienter iste salvabitur</span> <span class="verse"><a name="27">27</a>qui dat pauperi non indigebit qui despicit deprecantem sustinebit penuriam</span> <span class="verse"><a name="28">28</a>cum surrexerint impii abscondentur homines cum illi perierint multiplicabuntur iusti</span> </p></div</div></div></body></html>