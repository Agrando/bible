<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 29</strong></div><p><span class="verse"><a name="1">1</a>viro qui corripientem dura cervice contemnit repentinus superveniet interitus et eum sanitas non sequitur</span> <span class="verse"><a name="2">2</a>in multiplicatione iustorum laetabitur vulgus cum impii sumpserint principatum gemet populus</span> <span class="verse"><a name="3">3</a>vir qui amat sapientiam laetificat patrem suum qui autem nutrit scorta perdet substantiam</span> <span class="verse"><a name="4">4</a>rex iustus erigit terram vir avarus destruet eam</span> <span class="verse"><a name="5">5</a>homo qui blandis fictisque sermonibus loquitur amico suo rete expandit gressibus eius</span> <span class="verse"><a name="6">6</a>peccantem virum iniquum involvet laqueus et iustus laudabit atque gaudebit</span> <span class="verse"><a name="7">7</a>novit iustus causam pauperum impius ignorat scientiam</span> <span class="verse"><a name="8">8</a>homines pestilentes dissipant civitatem sapientes avertunt furorem</span> <span class="verse"><a name="9">9</a>vir sapiens si cum stulto contenderit sive irascatur sive rideat non inveniet requiem</span> <span class="verse"><a name="10">10</a>viri sanguinum oderunt simplicem iusti quaerunt animam eius</span> <span class="verse"><a name="11">11</a>totum spiritum suum profert stultus sapiens differt et reservat in posterum</span> <span class="verse"><a name="12">12</a>princeps qui libenter audit verba mendacii omnes ministros habebit impios</span> <span class="verse"><a name="13">13</a>pauper et creditor obviam fuerunt sibi utriusque inluminator est Dominus</span> <span class="verse"><a name="14">14</a>rex qui iudicat in veritate pauperes thronus eius in aeternum firmabitur</span> <span class="verse"><a name="15">15</a>virga atque correptio tribuet sapientiam puer autem qui dimittitur voluntati suae confundet matrem suam</span> <span class="verse"><a name="16">16</a>in multiplicatione impiorum multiplicabuntur scelera et iusti ruinas eorum videbunt</span> <span class="verse"><a name="17">17</a>erudi filium tuum et refrigerabit te et dabit delicias animae tuae</span> <span class="verse"><a name="18">18</a>cum prophetia defecerit dissipabitur populus qui custodit legem beatus est</span> <span class="verse"><a name="19">19</a>servus verbis non potest erudiri quia quod dicis intellegit et respondere contemnit</span> <span class="verse"><a name="20">20</a>vidisti hominem velocem ad loquendum stulti magis speranda est quam illius correptio</span> <span class="verse"><a name="21">21</a>qui delicate a pueritia nutrit servum suum postea illum sentiet contumacem</span> <span class="verse"><a name="22">22</a>vir iracundus provocat rixas et qui ad indignandum facilis est erit ad peccata proclivior</span> <span class="verse"><a name="23">23</a>superbum sequitur humilitas et humilem spiritu suscipiet gloria</span> <span class="verse"><a name="24">24</a>qui cum fure partitur odit animam suam adiurantem audit et non indicat</span> <span class="verse"><a name="25">25</a>qui timet hominem cito corruet qui sperat in Domino sublevabitur</span> <span class="verse"><a name="26">26</a>multi requirunt faciem principis et a Domino iudicium egreditur singulorum</span> <span class="verse"><a name="27">27</a>abominantur iusti virum impium et abominantur impii eos qui in recta sunt via</span> </p></div</div></div></body></html>