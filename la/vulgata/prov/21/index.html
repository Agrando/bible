<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 21</strong></div><p><span class="verse"><a name="1">1</a>sicut divisiones aquarum ita cor regis in manu Domini quocumque voluerit inclinabit illud</span> <span class="verse"><a name="2">2</a>omnis via viri recta sibi videtur adpendit autem corda Dominus</span> <span class="verse"><a name="3">3</a>facere misericordiam et iudicium magis placent Domino quam victimae</span> <span class="verse"><a name="4">4</a>exaltatio oculorum et dilatatio cordis lucerna impiorum peccatum</span> <span class="verse"><a name="5">5</a>cogitationes robusti semper in abundantia omnis autem piger semper in egestate</span> <span class="verse"><a name="6">6</a>qui congregat thesauros lingua mendacii vanus est et inpingetur ad laqueos mortis</span> <span class="verse"><a name="7">7</a>rapinae impiorum detrahent eos quia noluerunt facere iudicium</span> <span class="verse"><a name="8">8</a>perversa via viri aliena est qui autem mundus est rectum opus eius</span> <span class="verse"><a name="9">9</a>melius est sedere in angulo domatis quam cum muliere litigiosa et in domo communi</span> <span class="verse"><a name="10">10</a>anima impii desiderat malum non miserebitur proximo suo</span> <span class="verse"><a name="11">11</a>multato pestilente sapientior erit parvulus et si sectetur sapientem sumet scientiam</span> <span class="verse"><a name="12">12</a>excogitat iustus de domo impii ut detrahat impios in malum</span> <span class="verse"><a name="13">13</a>qui obturat aurem suam ad clamorem pauperis et ipse clamabit et non exaudietur</span> <span class="verse"><a name="14">14</a>munus absconditum extinguet iras et donum in sinu indignationem maximam</span> <span class="verse"><a name="15">15</a>gaudium iusto est facere iudicium et pavor operantibus iniquitatem</span> <span class="verse"><a name="16">16</a>vir qui erraverit a via doctrinae in coetu gigantum commorabitur</span> <span class="verse"><a name="17">17</a>qui diligit epulas in egestate erit qui amat vinum et pinguia non ditabitur</span> <span class="verse"><a name="18">18</a>pro iusto datur impius et pro rectis iniquus</span> <span class="verse"><a name="19">19</a>melius est habitare in terra deserta quam cum muliere rixosa et iracunda</span> <span class="verse"><a name="20">20</a>thesaurus desiderabilis et oleum in habitaculo iusti et inprudens homo dissipabit illud</span> <span class="verse"><a name="21">21</a>qui sequitur iustitiam et misericordiam inveniet vitam et iustitiam et gloriam</span> <span class="verse"><a name="22">22</a>civitatem fortium ascendit sapiens et destruxit robur fiduciae eius</span> <span class="verse"><a name="23">23</a>qui custodit os suum et linguam suam custodit ab angustiis animam suam</span> <span class="verse"><a name="24">24</a>superbus et arrogans vocatur indoctus qui in ira operatur superbiam</span> <span class="verse"><a name="25">25</a>desideria occidunt pigrum noluerunt enim quicquam manus eius operari</span> <span class="verse"><a name="26">26</a>tota die concupiscit et desiderat qui autem iustus est tribuet et non cessabit</span> <span class="verse"><a name="27">27</a>hostiae impiorum abominabiles quia offeruntur ex scelere</span> <span class="verse"><a name="28">28</a>testis mendax peribit vir oboediens loquitur victoriam</span> <span class="verse"><a name="29">29</a>vir impius procaciter obfirmat vultum suum qui autem rectus est corrigit viam suam</span> <span class="verse"><a name="30">30</a>non est sapientia non est prudentia non est consilium contra Dominum</span> <span class="verse"><a name="31">31</a>equus paratur ad diem belli Dominus autem salutem tribuet</span> </p></div</div></div></body></html>