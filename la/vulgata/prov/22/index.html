<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/prov/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/prov">Proverbs</a> &gt <strong>Chapter 22</strong></div><p><span class="verse"><a name="1">1</a>melius est nomen bonum quam divitiae multae super argentum et aurum gratia bona</span> <span class="verse"><a name="2">2</a>dives et pauper obviaverunt sibi utriusque operator est Dominus</span> <span class="verse"><a name="3">3</a>callidus vidit malum et abscondit se innocens pertransiit et adflictus est damno</span> <span class="verse"><a name="4">4</a>finis modestiae timor Domini divitiae et gloria et vita</span> <span class="verse"><a name="5">5</a>arma et gladii in via perversi custos animae suae longe recedit ab eis</span> <span class="verse"><a name="6">6</a>proverbium est adulescens iuxta viam suam etiam cum senuerit non recedet ab ea</span> <span class="verse"><a name="7">7</a>dives pauperibus imperat et qui accipit mutuum servus est fenerantis</span> <span class="verse"><a name="8">8</a>qui seminat iniquitatem metet mala et virga irae suae consummabitur</span> <span class="verse"><a name="9">9</a>qui pronus est ad misericordiam benedicetur de panibus enim suis dedit pauperi</span> <span class="verse"><a name="10">10</a>eice derisorem et exibit cum eo iurgium cessabuntque causae et contumeliae</span> <span class="verse"><a name="11">11</a>qui diligit cordis munditiam propter gratiam labiorum suorum habebit amicum regem</span> <span class="verse"><a name="12">12</a>oculi Domini custodiunt scientiam et subplantantur verba iniqui</span> <span class="verse"><a name="13">13</a>dicit piger leo foris in medio platearum occidendus sum</span> <span class="verse"><a name="14">14</a>fovea profunda os alienae cui iratus est Dominus incidet in eam</span> <span class="verse"><a name="15">15</a>stultitia conligata est in corde pueri et virga disciplinae fugabit eam</span> <span class="verse"><a name="16">16</a>qui calumniatur pauperem ut augeat divitias suas dabit ipse ditiori et egebit</span> <span class="verse"><a name="17">17</a>inclina aurem tuam et audi verba sapientium adpone autem cor ad doctrinam meam</span> <span class="verse"><a name="18">18</a>quae pulchra erit tibi cum servaveris eam in ventre tuo et redundabit in labiis tuis</span> <span class="verse"><a name="19">19</a>ut sit in Domino fiducia tua unde et ostendi eam tibi hodie</span> <span class="verse"><a name="20">20</a>ecce descripsi eam tibi tripliciter in cogitationibus et scientia</span> <span class="verse"><a name="21">21</a>ut ostenderem tibi firmitatem et eloquia veritatis respondere ex his illi qui misit te</span> <span class="verse"><a name="22">22</a>non facias violentiam pauperi quia pauper est neque conteras egenum in porta</span> <span class="verse"><a name="23">23</a>quia Dominus iudicabit causam eius et configet eos qui confixerint animam eius</span> <span class="verse"><a name="24">24</a>noli esse amicus homini iracundo neque ambules cum viro furioso</span> <span class="verse"><a name="25">25</a>ne forte discas semitas eius et sumas scandalum animae tuae</span> <span class="verse"><a name="26">26</a>noli esse cum his qui defigunt manus suas et qui vades se offerunt pro debitis</span> <span class="verse"><a name="27">27</a>si enim non habes unde restituas quid causae est ut tollat operimentum de cubili tuo</span> <span class="verse"><a name="28">28</a>ne transgrediaris terminos antiquos quos posuerunt patres tui</span> <span class="verse"><a name="29">29</a>vidisti virum velocem in opere suo coram regibus stabit nec erit ante ignobiles</span> </p></div</div></div></body></html>