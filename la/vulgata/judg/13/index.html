<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/judg/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/judg">Judges</a> &gt <strong>Chapter 13</strong></div><p><span class="verse"><a name="1">1</a>rursumque filii Israhel fecerunt malum in conspectu Domini qui tradidit eos in manus Philisthinorum quadraginta annis</span> <span class="verse"><a name="2">2</a>erat autem vir quidam de Saraa et de stirpe Dan nomine Manue habens uxorem sterilem</span> <span class="verse"><a name="3">3</a>cui apparuit angelus Domini et dixit ad eam sterilis es et absque liberis sed concipies et paries filium</span> <span class="verse"><a name="4">4</a>cave ergo ne vinum bibas ac siceram ne inmundum quicquam comedas</span> <span class="verse"><a name="5">5</a>quia concipies et paries filium cuius non tanget caput novacula erit enim nazareus Dei ab infantia sua et ex matris utero et ipse incipiet liberare Israhel de manu Philisthinorum</span> <span class="verse"><a name="6">6</a>quae cum venisset ad maritum dixit ei vir Dei venit ad me habens vultum angelicum terribilis nimis quem cum interrogassem quis esset et unde venisset et quo nomine vocaretur noluit mihi dicere</span> <span class="verse"><a name="7">7</a>sed hoc respondit ecce concipies et paries filium cave ne vinum bibas et siceram et ne aliquo vescaris inmundo erit enim puer nazareus Dei ab infantia sua et ex utero matris usque ad diem mortis suae</span> <span class="verse"><a name="8">8</a>oravit itaque Manue Deum et ait obsecro Domine ut vir Dei quem misisti veniat iterum et doceat nos quid debeamus facere de puero qui nasciturus est</span> <span class="verse"><a name="9">9</a>exaudivitque Dominus precantem Manue et apparuit rursum angelus Domini uxori eius sedenti in agro Manue autem maritus eius non erat cum ea quae cum vidisset angelum</span> <span class="verse"><a name="10">10</a>festinavit et cucurrit ad virum suum nuntiavitque ei dicens ecce apparuit mihi vir quem ante videram</span> <span class="verse"><a name="11">11</a>qui surrexit et secutus est uxorem suam veniensque ad virum dixit ei tu es qui locutus es mulieri et ille respondit ego sum</span> <span class="verse"><a name="12">12</a>cui Manue quando inquit sermo tuus fuerit expletus quid vis ut faciat puer aut a quo se observare debebit</span> <span class="verse"><a name="13">13</a>dixitque angelus Domini ad Manue ab omnibus quae locutus sum uxori tuae abstineat se</span> <span class="verse"><a name="14">14</a>et quicquid ex vinea nascitur non comedat vinum et siceram non bibat nullo vescatur inmundo et quod ei praecepi impleat atque custodiat</span> <span class="verse"><a name="15">15</a>dixitque Manue ad angelum Domini obsecro te ut adquiescas precibus meis et faciamus tibi hedum de capris</span> <span class="verse"><a name="16">16</a>cui respondit angelus si me cogis non comedam panes tuos sin autem vis holocaustum facere offer illud Domino et nesciebat Manue quod angelus Dei esset</span> <span class="verse"><a name="17">17</a>dixitque ad eum quod est tibi nomen ut si sermo tuus fuerit expletus honoremus te</span> <span class="verse"><a name="18">18</a>cui ille respondit cur quaeris nomen meum quod est mirabile</span> <span class="verse"><a name="19">19</a>tulit itaque Manue hedum de capris et libamenta et posuit super petram offerens Domino qui facit mirabilia ipse autem et uxor eius intuebantur</span> <span class="verse"><a name="20">20</a>cumque ascenderet flamma altaris in caelum angelus Domini in flamma pariter ascendit quod cum vidisset Manue et uxor eius proni ceciderunt in terram</span> <span class="verse"><a name="21">21</a>et ultra non eis apparuit angelus Domini statimque intellexit Manue angelum esse Domini</span> <span class="verse"><a name="22">22</a>et dixit ad uxorem suam morte moriemur quia vidimus Deum</span> <span class="verse"><a name="23">23</a>cui respondit mulier si Dominus nos vellet occidere de manibus nostris holocaustum et libamenta non suscepisset nec ostendisset nobis haec omnia neque ea quae sunt ventura dixisset</span> <span class="verse"><a name="24">24</a>peperit itaque filium et vocavit nomen eius Samson crevitque puer et benedixit ei Dominus</span> <span class="verse"><a name="25">25</a>coepitque spiritus Domini esse cum eo in castris Dan inter Saraa et Esthaol</span> </p></div</div></div></body></html>