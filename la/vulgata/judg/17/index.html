<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/judg/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/judg">Judges</a> &gt <strong>Chapter 17</strong></div><p><span class="verse"><a name="1">1</a>fuit eo tempore vir quidam de monte Ephraim nomine Michas</span> <span class="verse"><a name="2">2</a>qui dixit matri suae mille centum argenteos quos separaveras tibi et super quibus me audiente iuraveras ecce ego habeo et apud me sunt cui illa respondit benedictus filius meus Domino</span> <span class="verse"><a name="3">3</a>reddidit ergo eos matri suae quae dixerat ei consecravi et vovi argentum hoc Domino ut de manu mea suscipiat filius meus et faciat sculptile atque conflatile et nunc trado illud tibi</span> <span class="verse"><a name="4">4</a>reddidit igitur matri suae quae tulit ducentos argenteos et dedit eos argentario ut faceret ex eis sculptile atque conflatile quod fuit in domo Micha</span> <span class="verse"><a name="5">5</a>qui aediculam quoque in ea Deo separavit et fecit ephod ac therafin id est vestem sacerdotalem et idola implevitque unius filiorum suorum manum et factus est ei sacerdos</span> <span class="verse"><a name="6">6</a>in diebus illis non erat rex in Israhel sed unusquisque quod sibi rectum videbatur hoc faciebat</span> <span class="verse"><a name="7">7</a>fuit quoque alter adulescens de Bethleem Iuda et cognatione eius eratque ipse Levites et habitabat ibi</span> <span class="verse"><a name="8">8</a>egressusque de civitate Bethleem peregrinari voluit ubicumque sibi commodum repperisset cumque venisset in monte Ephraim iter faciens et declinasset parumper in domum Micha</span> <span class="verse"><a name="9">9</a>interrogatus est ab eo unde venis qui respondit Levita sum de Bethleem Iuda et vado ut habitem ubi potuero et utile mihi esse perspexero</span> <span class="verse"><a name="10">10</a>mane inquit apud me et esto mihi parens ac sacerdos daboque tibi per annos singulos decem argenteos ac vestem duplicem et quae ad victum necessaria sunt</span> <span class="verse"><a name="11">11</a>adquievit et mansit apud hominem fuitque illi quasi unus de filiis</span> <span class="verse"><a name="12">12</a>implevitque Micha manum eius et habuit apud se puerum sacerdotem</span> <span class="verse"><a name="13">13</a>nunc scio dicens quod bene mihi faciat Deus habenti levitici generis sacerdotem</span> </p></div</div></div></body></html>