<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/judg/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/judg">Judges</a> &gt <strong>Chapter 21</strong></div><p><span class="verse"><a name="1">1</a>iuraverunt quoque filii Israhel in Maspha et dixerunt nullus nostrum dabit filiis Beniamin de filiabus suis uxorem</span> <span class="verse"><a name="2">2</a>veneruntque omnes ad domum Dei in Silo et in conspectu eius sedentes usque ad vesperam levaverunt vocem et magno ululatu coeperunt flere dicentes</span> <span class="verse"><a name="3">3</a>quare Domine Deus Israhel factum est hoc malum in populo tuo ut hodie una tribus auferretur ex nobis</span> <span class="verse"><a name="4">4</a>altera autem die diluculo consurgentes extruxerunt altare obtuleruntque ibi holocausta et pacificas victimas et dixerunt</span> <span class="verse"><a name="5">5</a>quis non ascendit in exercitu Domini de universis tribubus Israhel grandi enim se iuramento constrinxerant cum essent in Maspha interfici eos qui defuissent</span> <span class="verse"><a name="6">6</a>ductique paenitentia filii Israhel super fratre suo Beniamin coeperunt dicere ablata est una tribus de Israhel</span> <span class="verse"><a name="7">7</a>unde uxores accipient omnes enim in commune iuravimus non daturos nos his filias nostras</span> <span class="verse"><a name="8">8</a>idcirco dixerunt quis est de universis tribubus Israhel qui non ascendit ad Dominum in Maspha et ecce inventi sunt habitatores Iabisgalaad in illo exercitu non fuisse</span> <span class="verse"><a name="9">9</a>eo quoque tempore cum essent in Silo nullus ex eis ibi reppertus est</span> <span class="verse"><a name="10">10</a>miserunt itaque decem milia viros robustissimos et praeceperunt eis ite et percutite habitatores Iabisgalaad in ore gladii tam uxores quam parvulos eorum</span> <span class="verse"><a name="11">11</a>et hoc erit quod observare debetis omne generis masculini et mulieres quae cognoverunt viros interficite</span> <span class="verse"><a name="12">12</a>inventaeque sunt de Iabisgalaad quadringentae virgines quae nescierunt viri torum et adduxerunt eas in castra in Silo in terra Chanaan</span> <span class="verse"><a name="13">13</a>miseruntque nuntios ad filios Beniamin qui erant in petra Remmon et praeceperunt eis ut eos in pace susciperent</span> <span class="verse"><a name="14">14</a>veneruntque filii Beniamin in illo tempore et datae sunt eis uxores de filiabus Iabisgalaad alias autem non reppererunt quas simili modo traderent</span> <span class="verse"><a name="15">15</a>universusque Israhel valde doluit et egit paenitudinem super interfectione unius tribus ex Israhel</span> <span class="verse"><a name="16">16</a>dixeruntque maiores natu quid faciemus reliquis qui non acceperunt uxores omnes in Beniamin feminae conciderunt</span> <span class="verse"><a name="17">17</a>et magna nobis cura ingentique studio providendum est ne una tribus deleatur ex Israhel</span> <span class="verse"><a name="18">18</a>filias nostras eis dare non possumus constricti iuramento et maledictione qua diximus maledictus qui dederit de filiabus suis uxorem Beniamin</span> <span class="verse"><a name="19">19</a>ceperuntque consilium atque dixerunt ecce sollemnitas Domini est in Silo anniversaria quae sita est ad septentrionem urbis Bethel et ad orientalem plagam viae quae de Bethel tendit ad Sycimam et ad meridiem oppidi Lebona</span> <span class="verse"><a name="20">20</a>praeceperuntque filiis Beniamin atque dixerunt ite et latete in vineis</span> <span class="verse"><a name="21">21</a>cumque videritis filias Silo ad ducendos choros ex more procedere exite repente de vineis et rapite eas singuli uxores singulas et pergite in terram Beniamin</span> <span class="verse"><a name="22">22</a>cumque venerint patres earum ac fratres et adversum vos queri coeperint atque iurgari dicemus eis miseremini eorum non enim rapuerunt eas iure bellantium atque victorum sed rogantibus ut acciperent non dedistis et a vestra parte peccatum est</span> <span class="verse"><a name="23">23</a>feceruntque filii Beniamin ut sibi fuerat imperatum et iuxta numerum suum rapuerunt sibi de his quae ducebant choros uxores singulas abieruntque in possessionem suam aedificantes urbes et habitantes in eis</span> <span class="verse"><a name="24">24</a>filii quoque Israhel reversi sunt per tribus et familias in tabernacula sua in diebus illis non erat rex in Israhel sed unusquisque quod sibi rectum videbatur hoc faciebat</span> </p></div</div></div></body></html>