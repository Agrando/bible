<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1kgs">1 Kings</a> &gt <strong>Chapter 15</strong></div><p><span class="verse"><a name="1">1</a>igitur in octavodecimo anno regni Hieroboam filii Nabath regnavit Abiam super Iudam</span> <span class="verse"><a name="2">2</a>tribus annis regnavit in Hierusalem nomen matris eius Maacha filia Absalom</span> <span class="verse"><a name="3">3</a>ambulavitque in omnibus peccatis patris sui quae fecerat ante eum nec erat cor eius perfectum cum Domino Deo suo sicut cor David patris eius</span> <span class="verse"><a name="4">4</a>sed propter David dedit ei Dominus Deus suus lucernam in Hierusalem ut suscitaret filium eius post eum et staret Hierusalem</span> <span class="verse"><a name="5">5</a>eo quod fecisset David rectum in oculis Domini et non declinasset ab omnibus quae praeceperat ei cunctis diebus vitae suae excepto sermone Uriae Hetthei</span> <span class="verse"><a name="6">6</a>attamen bellum fuit inter Roboam et inter Hieroboam omni tempore vitae eius</span> <span class="verse"><a name="7">7</a>reliqua autem sermonum Abiam et omnia quae fecit nonne haec scripta sunt in libro verborum dierum regum Iuda fuitque proelium inter Abiam et inter Hieroboam</span> <span class="verse"><a name="8">8</a>et dormivit Abiam cum patribus suis et sepelierunt eum in civitate David regnavitque Asa filius eius pro eo</span> <span class="verse"><a name="9">9</a>in anno ergo vicesimo Hieroboam regis Israhel regnavit Asa rex Iuda</span> <span class="verse"><a name="10">10</a>et quadraginta uno anno regnavit in Hierusalem nomen matris eius Maacha filia Absalom</span> <span class="verse"><a name="11">11</a>et fecit Asa rectum ante conspectum Domini sicut David pater eius</span> <span class="verse"><a name="12">12</a>et abstulit effeminatos de terra purgavitque universas sordes idolorum quae fecerant patres eius</span> <span class="verse"><a name="13">13</a>insuper et Maacham matrem suam amovit ne esset princeps in sacris Priapi et in luco eius quem consecraverat subvertitque specum eius et confregit simulacrum turpissimum et conbusit in torrente Cedron</span> <span class="verse"><a name="14">14</a>excelsa autem non abstulit verumtamen cor Asa perfectum erat cum Deo cunctis diebus suis</span> <span class="verse"><a name="15">15</a>et intulit ea quae sanctificaverat pater suus et voverat in domum Domini argentum et aurum et vasa</span> <span class="verse"><a name="16">16</a>bellum autem erat inter Asa et Baasa regem Israhel cunctis diebus eorum</span> <span class="verse"><a name="17">17</a>ascendit quoque Baasa rex Israhel in Iudam et aedificavit Rama ut non possit quispiam egredi vel ingredi de parte Asa regis Iudae</span> <span class="verse"><a name="18">18</a>tollens itaque Asa omne argentum et aurum quod remanserat in thesauris domus Domini et in thesauris domus regiae dedit illud in manu servorum suorum et misit ad Benadad filium Tabremmon filii Ezion regem Syriae qui habitabat in Damasco dicens</span> <span class="verse"><a name="19">19</a>foedus est inter me et te et inter patrem meum et patrem tuum ideo misi tibi munera argentum et aurum et peto ut venias et irritum facias foedus quod habes cum Baasa rege Israhel et recedat a me</span> <span class="verse"><a name="20">20</a>adquiescens Benadad regi Asa misit principes exercitus sui in civitates Israhel et percusserunt Ahion et Dan et Abel domum Maacha et universam Cenneroth omnem scilicet terram Nepthalim</span> <span class="verse"><a name="21">21</a>quod cum audisset Baasa intermisit aedificare Rama et reversus est in Thersa</span> <span class="verse"><a name="22">22</a>rex autem Asa nuntium misit in omnem Iudam nemo sit excusatus et tulerunt lapides Rama et ligna eius quibus aedificaverat Baasa et extruxit de eis rex Asa Gaba Beniamin et Maspha</span> <span class="verse"><a name="23">23</a>reliqua autem omnium sermonum Asa et universae fortitudines eius et cuncta quae fecit et civitates quas extruxit nonne haec scripta sunt in libro verborum dierum regum Iuda verumtamen in tempore senectutis suae doluit pedes</span> <span class="verse"><a name="24">24</a>et dormivit cum patribus suis et sepultus est cum eis in civitate David patris sui regnavitque Iosaphat filius eius pro eo</span> <span class="verse"><a name="25">25</a>Nadab vero filius Hieroboam regnavit super Israhel anno secundo Asa regis Iuda regnavitque super Israhel duobus annis</span> <span class="verse"><a name="26">26</a>et fecit quod malum est in conspectu Domini et ambulavit in viis patris sui et in peccatis eius quibus peccare fecit Israhel</span> <span class="verse"><a name="27">27</a>insidiatus est autem ei Baasa filius Ahia de domo Isachar et percussit eum in Gebbethon quae est urbs Philisthinorum siquidem Nadab et omnis Israhel obsidebant Gebbethon</span> <span class="verse"><a name="28">28</a>interfecit igitur illum Baasa in anno tertio Asa regis Iuda et regnavit pro eo</span> <span class="verse"><a name="29">29</a>cumque regnasset percussit omnem domum Hieroboam non dimisit ne unam quidem animam de semine eius donec deleret eum iuxta verbum Domini quod locutus fuerat in manu servi sui Ahiae Silonitis</span> <span class="verse"><a name="30">30</a>propter peccata Hieroboam quae peccaverat et quibus peccare fecerat Israhel et propter delictum quo inritaverat Dominum Deum Israhel</span> <span class="verse"><a name="31">31</a>reliqua autem sermonum Nadab et omnia quae operatus est nonne haec scripta sunt in libro verborum dierum regum Israhel</span> <span class="verse"><a name="32">32</a>fuitque bellum inter Asa et Baasa regem Israhel cunctis diebus eorum</span> <span class="verse"><a name="33">33</a>anno tertio Asa regis Iuda regnavit Baasa filius Ahia super omnem Israhel in Thersa viginti quattuor annis</span> <span class="verse"><a name="34">34</a>et fecit malum coram Domino ambulavitque in via Hieroboam et in peccatis eius quibus peccare fecit Israhel</span> </p></div</div></div></body></html>