<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/jas/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/jas">James</a> &gt <strong>Chapter 5</strong></div><p><span class="verse"><a name="1">1</a>age nunc divites plorate ululantes in miseriis quae advenient vobis</span> <span class="verse"><a name="2">2</a>divitiae vestrae putrefactae sunt et vestimenta vestra a tineis comesta sunt</span> <span class="verse"><a name="3">3</a>aurum et argentum vestrum eruginavit et erugo eorum in testimonium vobis erit et manducabit carnes vestras sicut ignis thesaurizastis in novissimis diebus</span> <span class="verse"><a name="4">4</a>ecce merces operariorum qui messuerunt regiones vestras qui fraudatus est a vobis clamat et clamor ipsorum in aures Domini Sabaoth introiit</span> <span class="verse"><a name="5">5</a>epulati estis super terram et in luxuriis enutristis corda vestra in die occisionis</span> <span class="verse"><a name="6">6</a>addixistis occidistis iustum non resistit vobis</span> <span class="verse"><a name="7">7</a>patientes igitur estote fratres usque ad adventum Domini ecce agricola expectat pretiosum fructum terrae patienter ferens donec accipiat temporivum et serotinum</span> <span class="verse"><a name="8">8</a>patientes estote et vos confirmate corda vestra quoniam adventus Domini adpropinquavit</span> <span class="verse"><a name="9">9</a>nolite ingemescere fratres in alterutrum ut non iudicemini ecce iudex ante ianuam adsistit</span> <span class="verse"><a name="10">10</a>exemplum accipite fratres laboris et patientiae prophetas qui locuti sunt in nomine Domini</span> <span class="verse"><a name="11">11</a>ecce beatificamus qui sustinuerunt sufferentiam Iob audistis et finem Domini vidistis quoniam misericors est Dominus et miserator</span> <span class="verse"><a name="12">12</a>ante omnia autem fratres mei nolite iurare neque per caelum neque per terram neque aliud quodcumque iuramentum sit autem vestrum est est non non uti non sub iudicio decidatis</span> <span class="verse"><a name="13">13</a>tristatur aliquis vestrum oret aequo animo est psallat</span> <span class="verse"><a name="14">14</a>infirmatur quis in vobis inducat presbyteros ecclesiae et orent super eum unguentes eum oleo in nomine Domini</span> <span class="verse"><a name="15">15</a>et oratio fidei salvabit infirmum et adlevabit eum Dominus et si in peccatis sit dimittentur ei</span> <span class="verse"><a name="16">16</a>confitemini ergo alterutrum peccata vestra et orate pro invicem ut salvemini multum enim valet deprecatio iusti adsidua</span> <span class="verse"><a name="17">17</a>Helias homo erat similis nobis passibilis et oratione oravit ut non plueret super terram et non pluit annos tres et menses sex</span> <span class="verse"><a name="18">18</a>et rursum oravit et caelum dedit pluviam et terra dedit fructum suum</span> <span class="verse"><a name="19">19</a>fratres mei si quis ex vobis erraverit a veritate et converterit quis eum</span> <span class="verse"><a name="20">20</a>scire debet quoniam qui converti fecerit peccatorem ab errore viae suae salvabit animam eius a morte et operit multitudinem peccatorum</span> </p></div</div></div></body></html>