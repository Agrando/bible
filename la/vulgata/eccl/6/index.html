<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/eccl/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/eccl">Ecclesiastes</a> &gt <strong>Chapter 6</strong></div><p><span class="verse"><a name="1">1</a>est et aliud malum quod vidi sub sole et quidem frequens apud homines</span> <span class="verse"><a name="2">2</a>vir cui dedit Deus divitias et substantiam et honorem et nihil deest animae eius ex omnibus quae desiderat nec tribuit ei potestatem Deus ut comedat ex eo sed homo extraneus vorabit illud hoc vanitas et magna miseria est</span> <span class="verse"><a name="3">3</a>si genuerit quispiam centum et vixerit multos annos et plures dies aetatis habuerit et anima illius non utatur bonis substantiae suae sepulturaque careat de hoc ego pronuntio quod melior illo sit abortivus</span> <span class="verse"><a name="4">4</a>frustra enim venit et pergit ad tenebras et oblivione delebitur nomen eius</span> <span class="verse"><a name="5">5</a>non vidit solem neque cognovit distantiam boni et mali</span> <span class="verse"><a name="6">6</a>etiam si duobus milibus annis vixerit et non fuerit perfruitus bonis nonne ad unum locum properant omnia</span> <span class="verse"><a name="7">7</a>omnis labor hominis in ore eius sed anima illius non impletur</span> <span class="verse"><a name="8">8</a>quid habet amplius sapiens ab stulto et quid pauper nisi ut pergat illuc ubi est vita</span> <span class="verse"><a name="9">9</a>melius est videre quod cupias quam desiderare quod nescias sed et hoc vanitas est et praesumptio spiritus</span> <span class="verse"><a name="10">10</a>qui futurus est iam vocatum est nomen eius et scitur quod homo sit et non possit contra fortiorem se in iudicio contendere</span> <span class="verse"><a name="11">11</a>verba sunt plurima multa in disputando habentia vanitatem</span> </p></div</div></div></body></html>