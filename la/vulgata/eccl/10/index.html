<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/eccl/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/eccl">Ecclesiastes</a> &gt <strong>Chapter 10</strong></div><p><span class="verse"><a name="1">1</a>muscae morientes perdunt suavitatem unguenti pretiosior est sapientia et gloria parva ad tempus stultitia</span> <span class="verse"><a name="2">2</a>cor sapientis in dextera eius et cor stulti in sinistra illius</span> <span class="verse"><a name="3">3</a>sed et in via stultus ambulans cum ipse insipiens sit omnes stultos aestimat</span> <span class="verse"><a name="4">4</a>si spiritus potestatem habentis ascenderit super te locum tuum ne dimiseris quia curatio cessare faciet peccata maxima</span> <span class="verse"><a name="5">5</a>est malum quod vidi sub sole quasi per errorem egrediens a facie principis</span> <span class="verse"><a name="6">6</a>positum stultum in dignitate sublimi et divites sedere deorsum</span> <span class="verse"><a name="7">7</a>vidi servos in equis et principes ambulantes quasi servos super terram</span> <span class="verse"><a name="8">8</a>qui fodit foveam incidet in eam et qui dissipat sepem mordebit eum coluber</span> <span class="verse"><a name="9">9</a>qui transfert lapides adfligetur in eis et qui scindit ligna vulnerabitur ab eis</span> <span class="verse"><a name="10">10</a>si retunsum fuerit ferrum et hoc non ut prius sed hebetatum erit multo labore exacuatur et post industriam sequitur sapientia</span> <span class="verse"><a name="11">11</a>si mordeat serpens in silentio nihil eo minus habet qui occulte detrahit</span> <span class="verse"><a name="12">12</a>verba oris sapientis gratia et labia insipientis praecipitabunt eum</span> <span class="verse"><a name="13">13</a>initium verborum eius stultitia et novissimum oris illius error pessimus</span> <span class="verse"><a name="14">14</a>stultus verba multiplicat ignorat homo quid ante se fuerit et quod post futurum est quis illi poterit indicare</span> <span class="verse"><a name="15">15</a>labor stultorum adfliget eos qui nesciunt in urbem pergere</span> <span class="verse"><a name="16">16</a>vae tibi terra cuius rex est puer et cuius principes mane comedunt</span> <span class="verse"><a name="17">17</a>beata terra cuius rex nobilis est et cuius principes vescuntur in tempore suo ad reficiendum et non ad luxuriam</span> <span class="verse"><a name="18">18</a>in pigritiis humiliabitur contignatio et in infirmitate manuum perstillabit domus</span> <span class="verse"><a name="19">19</a>in risu faciunt panem ac vinum ut epulentur viventes et pecuniae oboedient omnia</span> <span class="verse"><a name="20">20</a>in cogitatione tua regi ne detrahas et in secreto cubiculi tui ne maledixeris diviti quia avis caeli portabit vocem tuam et qui habet pinnas adnuntiabit sententiam</span> </p></div</div></div></body></html>