<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/eccl/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/eccl">Ecclesiastes</a> &gt <strong>Chapter 11</strong></div><p><span class="verse"><a name="1">1</a>mitte panem tuum super transeuntes aquas quia post multa tempora invenies illum</span> <span class="verse"><a name="2">2</a>da partem septem necnon et octo quia ignoras quid futurum sit mali super terram</span> <span class="verse"><a name="3">3</a>si repletae fuerint nubes imbrem super terram effundent si ceciderit lignum ad austrum aut ad aquilonem in quocumque loco ceciderit ibi erit</span> <span class="verse"><a name="4">4</a>qui observat ventum non seminat et qui considerat nubes numquam metet</span> <span class="verse"><a name="5">5</a>quomodo ignoras quae sit via spiritus et qua ratione conpingantur ossa in ventre praegnatis sic nescis opera Dei qui fabricator est omnium</span> <span class="verse"><a name="6">6</a>mane semina sementem tuam et vespere ne cesset manus tua quia nescis quid magis oriatur hoc an illud et si utrumque simul melius erit</span> <span class="verse"><a name="7">7</a>dulce lumen et delectabile est oculis videre solem</span> <span class="verse"><a name="8">8</a>si annis multis vixerit homo et in omnibus his laetatus fuerit meminisse debet tenebrosi temporis et dierum multorum qui cum venerint vanitatis arguentur praeterita</span> <span class="verse"><a name="9">9</a>laetare ergo iuvenis in adulescentia tua et in bono sit cor tuum in diebus iuventutis tuae et ambula in viis cordis tui et in intuitu oculorum tuorum et scito quod pro omnibus his adducet te Deus in iudicium</span> <span class="verse"><a name="10">10</a>aufer iram a corde tuo et amove malitiam a carne tua adulescentia enim et voluptas vana sunt</span> </p></div</div></div></body></html>