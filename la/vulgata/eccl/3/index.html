<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/eccl/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/eccl">Ecclesiastes</a> &gt <strong>Chapter 3</strong></div><p><span class="verse"><a name="1">1</a>omnia tempus habent et suis spatiis transeunt universa sub caelo</span> <span class="verse"><a name="2">2</a>tempus nascendi et tempus moriendi tempus plantandi et tempus evellendi quod plantatum est</span> <span class="verse"><a name="3">3</a>tempus occidendi et tempus sanandi tempus destruendi et tempus aedificandi</span> <span class="verse"><a name="4">4</a>tempus flendi et tempus ridendi tempus plangendi et tempus saltandi</span> <span class="verse"><a name="5">5</a>tempus spargendi lapides et tempus colligendi tempus amplexandi et tempus longe fieri a conplexibus</span> <span class="verse"><a name="6">6</a>tempus adquirendi et tempus perdendi tempus custodiendi et tempus abiciendi</span> <span class="verse"><a name="7">7</a>tempus scindendi et tempus consuendi tempus tacendi et tempus loquendi</span> <span class="verse"><a name="8">8</a>tempus dilectionis et tempus odii tempus belli et tempus pacis</span> <span class="verse"><a name="9">9</a>quid habet amplius homo de labore suo</span> <span class="verse"><a name="10">10</a>vidi adflictionem quam dedit Deus filiis hominum ut distendantur in ea</span> <span class="verse"><a name="11">11</a>cuncta fecit bona in tempore suo et mundum tradidit disputationi eorum ut non inveniat homo opus quod operatus est Deus ab initio usque ad finem</span> <span class="verse"><a name="12">12</a>et cognovi quod non esset melius nisi laetari et facere bene in vita sua</span> <span class="verse"><a name="13">13</a>omnis enim homo qui comedit et bibit et videt bonum de labore suo hoc donum Dei est</span> <span class="verse"><a name="14">14</a>didici quod omnia opera quae fecit Deus perseverent in perpetuum non possumus eis quicquam addere nec auferre quae fecit Deus ut timeatur</span> <span class="verse"><a name="15">15</a>quod factum est ipsum permanet quae futura sunt iam fuerunt et Deus instaurat quod abiit</span> <span class="verse"><a name="16">16</a>vidi sub sole in loco iudicii impietatem et in loco iustitiae iniquitatem</span> <span class="verse"><a name="17">17</a>et dixi in corde meo iustum et impium iudicabit Deus et tempus omni rei tunc erit</span> <span class="verse"><a name="18">18</a>dixi in corde meo de filiis hominum ut probaret eos Deus et ostenderet similes esse bestiis</span> <span class="verse"><a name="19">19</a>idcirco unus interitus est hominis et iumentorum et aequa utriusque condicio sicut moritur homo sic et illa moriuntur similiter spirant omnia et nihil habet homo iumento amplius cuncta subiacent vanitati</span> <span class="verse"><a name="20">20</a>et omnia pergunt ad unum locum de terra facta sunt et in terram pariter revertentur</span> <span class="verse"><a name="21">21</a>quis novit si spiritus filiorum Adam ascendat sursum et si spiritus iumentorum descendat deorsum</span> <span class="verse"><a name="22">22</a>et deprehendi nihil esse melius quam laetari hominem in opere suo et hanc esse partem illius quis enim eum adducet ut post se futura cognoscat</span> </p></div</div></div></body></html>