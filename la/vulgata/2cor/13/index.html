<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/2cor/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/2cor">2 Corinthians</a> &gt <strong>Chapter 13</strong></div><p><span class="verse"><a name="1">1</a>ecce tertio hoc venio ad vos in ore duorum vel trium testium stabit omne verbum</span> <span class="verse"><a name="2">2</a>praedixi et praedico ut praesens bis et nunc absens his qui ante peccaverunt et ceteris omnibus quoniam si venero iterum non parcam</span> <span class="verse"><a name="3">3</a>an experimentum quaeritis eius qui in me loquitur Christi qui in vos non infirmatur sed potens est in vobis</span> <span class="verse"><a name="4">4</a>nam et si crucifixus est ex infirmitate sed vivit ex virtute Dei nam et nos infirmi sumus in illo sed vivemus cum eo ex virtute Dei in vobis</span> <span class="verse"><a name="5">5</a>vosmet ipsos temptate si estis in fide ipsi vos probate an non cognoscitis vos ipsos quia Christus Iesus in vobis est nisi forte reprobi estis</span> <span class="verse"><a name="6">6</a>spero autem quod cognoscetis quia nos non sumus reprobi</span> <span class="verse"><a name="7">7</a>oramus autem Deum ut nihil mali faciatis non ut nos probati pareamus sed ut vos quod bonum est faciatis nos autem ut reprobi simus</span> <span class="verse"><a name="8">8</a>non enim possumus aliquid adversus veritatem sed pro veritate</span> <span class="verse"><a name="9">9</a>gaudemus enim quando nos infirmi sumus vos autem potentes estis hoc et oramus vestram consummationem</span> <span class="verse"><a name="10">10</a>ideo haec absens scribo ut non praesens durius agam secundum potestatem quam Dominus dedit mihi in aedificationem et non in destructionem</span> <span class="verse"><a name="11">11</a>de cetero fratres gaudete perfecti estote exhortamini idem sapite pacem habete et Deus dilectionis et pacis erit vobiscum</span> <span class="verse"><a name="12">12</a>salutate invicem in osculo sancto salutant vos sancti omnes</span> <span class="verse"><a name="13">13</a>gratia Domini nostri Iesu Christi et caritas Dei et communicatio Sancti Spiritus cum omnibus vobis amen</span> </p></div</div></div></body></html>