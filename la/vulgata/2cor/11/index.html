<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/2cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/2cor">2 Corinthians</a> &gt <strong>Chapter 11</strong></div><p><span class="verse"><a name="1">1</a>utinam sustineretis modicum quid insipientiae meae sed et subportate me</span> <span class="verse"><a name="2">2</a>aemulor enim vos Dei aemulatione despondi enim vos uni viro virginem castam exhibere Christo</span> <span class="verse"><a name="3">3</a>timeo autem ne sicut serpens Evam seduxit astutia sua ita corrumpantur sensus vestri et excidant a simplicitate quae est in Christo</span> <span class="verse"><a name="4">4</a>nam si is qui venit alium Christum praedicat quem non praedicavimus aut alium spiritum accipitis quem non accepistis aut aliud evangelium quod non recepistis recte pateremini</span> <span class="verse"><a name="5">5</a>existimo enim nihil me minus fecisse magnis apostolis</span> <span class="verse"><a name="6">6</a>et si inperitus sermone sed non scientia in omnibus autem manifestatus sum vobis</span> <span class="verse"><a name="7">7</a>aut numquid peccatum feci me ipsum humilians ut vos exaltemini quoniam gratis evangelium Dei evangelizavi vobis</span> <span class="verse"><a name="8">8</a>alias ecclesias expoliavi accipiens stipendium ad ministerium vestrum</span> <span class="verse"><a name="9">9</a>et cum essem apud vos et egerem nulli onerosus fui nam quod mihi deerat suppleverunt fratres qui venerunt a Macedonia et in omnibus sine onere me vobis servavi et servabo</span> <span class="verse"><a name="10">10</a>est veritas Christi in me quoniam haec gloria non infringetur in me in regionibus Achaiae</span> <span class="verse"><a name="11">11</a>quare quia non diligo vos Deus scit</span> <span class="verse"><a name="12">12</a>quod autem facio et faciam ut amputem occasionem eorum qui volunt occasionem ut in quo gloriantur inveniantur sicut et nos</span> <span class="verse"><a name="13">13</a>nam eiusmodi pseudoapostoli operarii subdoli transfigurantes se in apostolos Christi</span> <span class="verse"><a name="14">14</a>et non mirum ipse enim Satanas transfigurat se in angelum lucis</span> <span class="verse"><a name="15">15</a>non est ergo magnum si ministri eius transfigurentur velut ministri iustitiae quorum finis erit secundum opera ipsorum</span> <span class="verse"><a name="16">16</a>iterum dico ne quis me putet insipientem alioquin velut insipientem accipite me ut et ego modicum quid glorier</span> <span class="verse"><a name="17">17</a>quod loquor non loquor secundum Dominum sed quasi in insipientia in hac substantia gloriae</span> <span class="verse"><a name="18">18</a>quoniam multi gloriantur secundum carnem et ego gloriabor</span> <span class="verse"><a name="19">19</a>libenter enim suffertis insipientes cum sitis ipsi sapientes</span> <span class="verse"><a name="20">20</a>sustinetis enim si quis vos in servitutem redigit si quis devorat si quis accipit si quis extollitur si quis in faciem vos caedit</span> <span class="verse"><a name="21">21</a>secundum ignobilitatem dico quasi nos infirmi fuerimus in quo quis audet in insipientia dico audeo et ego</span> <span class="verse"><a name="22">22</a>Hebraei sunt et ego Israhelitae sunt et ego semen Abrahae sunt et ego</span> <span class="verse"><a name="23">23</a>ministri Christi sunt minus sapiens dico plus ego in laboribus plurimis in carceribus abundantius in plagis supra modum in mortibus frequenter</span> <span class="verse"><a name="24">24</a>a Iudaeis quinquies quadragenas una minus accepi</span> <span class="verse"><a name="25">25</a>ter virgis caesus sum semel lapidatus sum ter naufragium feci nocte et die in profundo maris fui</span> <span class="verse"><a name="26">26</a>in itineribus saepe periculis fluminum periculis latronum periculis ex genere periculis ex gentibus periculis in civitate periculis in solitudine periculis in mari periculis in falsis fratribus</span> <span class="verse"><a name="27">27</a>in labore et aerumna in vigiliis multis in fame et siti in ieiuniis multis in frigore et nuditate</span> <span class="verse"><a name="28">28</a>praeter illa quae extrinsecus sunt instantia mea cotidiana sollicitudo omnium ecclesiarum</span> <span class="verse"><a name="29">29</a>quis infirmatur et non infirmor quis scandalizatur et ego non uror</span> <span class="verse"><a name="30">30</a>si gloriari oportet quae infirmitatis meae sunt gloriabor</span> <span class="verse"><a name="31">31</a>Deus et Pater Domini Iesu scit qui est benedictus in saecula quod non mentior</span> <span class="verse"><a name="32">32</a>Damasci praepositus gentis Aretae regis custodiebat civitatem Damascenorum ut me conprehenderet</span> <span class="verse"><a name="33">33</a>et per fenestram in sporta dimissus sum per murum et effugi manus eius</span> </p></div</div></div></body></html>