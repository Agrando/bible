<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/2cor/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/2cor">2 Corinthians</a> &gt <strong>Chapter 5</strong></div><p><span class="verse"><a name="1">1</a>scimus enim quoniam si terrestris domus nostra huius habitationis dissolvatur quod aedificationem ex Deo habeamus domum non manufactam aeternam in caelis</span> <span class="verse"><a name="2">2</a>nam et in hoc ingemescimus habitationem nostram quae de caelo est superindui cupientes</span> <span class="verse"><a name="3">3</a>si tamen vestiti non nudi inveniamur</span> <span class="verse"><a name="4">4</a>nam et qui sumus in tabernaculo ingemescimus gravati eo quod nolumus expoliari sed supervestiri ut absorbeatur quod mortale est a vita</span> <span class="verse"><a name="5">5</a>qui autem efficit nos in hoc ipsum Deus qui dedit nobis pignus Spiritus</span> <span class="verse"><a name="6">6</a>audentes igitur semper et scientes quoniam dum sumus in corpore peregrinamur a Domino</span> <span class="verse"><a name="7">7</a>per fidem enim ambulamus et non per speciem</span> <span class="verse"><a name="8">8</a>audemus autem et bonam voluntatem habemus magis peregrinari a corpore et praesentes esse ad Deum</span> <span class="verse"><a name="9">9</a>et ideo contendimus sive absentes sive praesentes placere illi</span> <span class="verse"><a name="10">10</a>omnes enim nos manifestari oportet ante tribunal Christi ut referat unusquisque propria corporis prout gessit sive bonum sive malum</span> <span class="verse"><a name="11">11</a>scientes ergo timorem Domini hominibus suademus Deo autem manifesti sumus spero autem et in conscientiis vestris manifestos nos esse</span> <span class="verse"><a name="12">12</a>non iterum nos commendamus vobis sed occasionem damus vobis gloriandi pro nobis ut habeatis ad eos qui in facie gloriantur et non in corde</span> <span class="verse"><a name="13">13</a>sive enim mente excedimus Deo sive sobrii sumus vobis</span> <span class="verse"><a name="14">14</a>caritas enim Christi urget nos aestimantes hoc quoniam si unus pro omnibus mortuus est ergo omnes mortui sunt</span> <span class="verse"><a name="15">15</a>et pro omnibus mortuus est ut et qui vivunt iam non sibi vivant sed ei qui pro ipsis mortuus est et resurrexit</span> <span class="verse"><a name="16">16</a>itaque nos ex hoc neminem novimus secundum carnem et si cognovimus secundum carnem Christum sed nunc iam non novimus</span> <span class="verse"><a name="17">17</a>si qua ergo in Christo nova creatura vetera transierunt ecce facta sunt nova</span> <span class="verse"><a name="18">18</a>omnia autem ex Deo qui reconciliavit nos sibi per Christum et dedit nobis ministerium reconciliationis</span> <span class="verse"><a name="19">19</a>quoniam quidem Deus erat in Christo mundum reconcilians sibi non reputans illis delicta ipsorum et posuit in nobis verbum reconciliationis</span> <span class="verse"><a name="20">20</a>pro Christo ergo legationem fungimur tamquam Deo exhortante per nos obsecramus pro Christo reconciliamini Deo</span> <span class="verse"><a name="21">21</a>eum qui non noverat peccatum pro nobis peccatum fecit ut nos efficeremur iustitia Dei in ipso</span> </p></div</div></div></body></html>