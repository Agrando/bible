<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/rev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/rev">Revelation</a> &gt <strong>Chapter 21</strong></div><p><span class="verse"><a name="1">1</a>et vidi caelum novum et terram novam primum enim caelum et prima terra abiit et mare iam non est</span> <span class="verse"><a name="2">2</a>et civitatem sanctam Hierusalem novam vidi descendentem de caelo a Deo paratam sicut sponsam ornatam viro suo</span> <span class="verse"><a name="3">3</a>et audivi vocem magnam de throno dicentem ecce tabernaculum Dei cum hominibus et habitabit cum eis et ipsi populus eius erunt et ipse Deus cum eis erit eorum Deus</span> <span class="verse"><a name="4">4</a>et absterget Deus omnem lacrimam ab oculis eorum et mors ultra non erit neque luctus neque clamor neque dolor erit ultra quae prima abierunt</span> <span class="verse"><a name="5">5</a>et dixit qui sedebat in throno ecce nova facio omnia et dicit scribe quia haec verba fidelissima sunt et vera</span> <span class="verse"><a name="6">6</a>et dixit mihi factum est ego sum Alpha et Omega initium et finis ego sitienti dabo de fonte aquae vivae gratis</span> <span class="verse"><a name="7">7</a>qui vicerit possidebit haec et ero illi Deus et ille erit mihi filius</span> <span class="verse"><a name="8">8</a>timidis autem et incredulis et execratis et homicidis et fornicatoribus et veneficis et idolatris et omnibus mendacibus pars illorum erit in stagno ardenti igne et sulphure quod est mors secunda</span> <span class="verse"><a name="9">9</a>et venit unus de septem angelis habentibus fialas plenas septem plagis novissimis et locutus est mecum dicens veni ostendam tibi sponsam uxorem agni</span> <span class="verse"><a name="10">10</a>et sustulit me in spiritu in montem magnum et altum et ostendit mihi civitatem sanctam Hierusalem descendentem de caelo a Deo</span> <span class="verse"><a name="11">11</a>habentem claritatem Dei lumen eius simile lapidi pretioso tamquam lapidi iaspidis sicut cristallum</span> <span class="verse"><a name="12">12</a>et habebat murum magnum et altum habens portas duodecim et in portis angelos duodecim et nomina inscripta quae sunt nomina duodecim tribuum filiorum Israhel</span> <span class="verse"><a name="13">13</a>ab oriente portae tres et ab aquilone portae tres et ab austro portae tres et ab occasu portae tres</span> <span class="verse"><a name="14">14</a>et murus civitatis habens fundamenta duodecim et in ipsis duodecim nomina duodecim apostolorum agni</span> <span class="verse"><a name="15">15</a>et qui loquebatur mecum habebat mensuram harundinem auream ut metiretur civitatem et portas eius et murum</span> <span class="verse"><a name="16">16</a>et civitas in quadro posita est et longitudo eius tanta est quanta et latitudo et mensus est civitatem de harundine per stadia duodecim milia longitudo et latitudo et altitudo eius aequalia sunt</span> <span class="verse"><a name="17">17</a>et mensus est murus eius centum quadraginta quattuor cubitorum mensura hominis quae est angeli</span> <span class="verse"><a name="18">18</a>et erat structura muri eius ex lapide iaspide ipsa vero civitas auro mundo simile vitro mundo</span> <span class="verse"><a name="19">19</a>fundamenta muri civitatis omni lapide pretioso ornata fundamentum primum iaspis secundus sapphyrus tertius carcedonius quartus zmaragdus</span> <span class="verse"><a name="20">20</a>quintus sardonix sextus sardinus septimus chrysolitus octavus berillus nonus topazius decimus chrysoprassus undecimus hyacinthus duodecimus amethistus</span> <span class="verse"><a name="21">21</a>et duodecim portae duodecim margaritae sunt per singulas et singulae portae erant ex singulis margaritis et platea civitatis aurum mundum tamquam vitrum perlucidum</span> <span class="verse"><a name="22">22</a>et templum non vidi in ea Dominus enim Deus omnipotens templum illius est et agnus</span> <span class="verse"><a name="23">23</a>et civitas non eget sole neque luna ut luceant in ea nam claritas Dei inluminavit eam et lucerna eius est agnus</span> <span class="verse"><a name="24">24</a>et ambulabunt gentes per lumen eius et reges terrae adferent gloriam suam et honorem in illam</span> <span class="verse"><a name="25">25</a>et portae eius non cludentur per diem nox enim non erit illic</span> <span class="verse"><a name="26">26</a>et adferent gloriam et honorem gentium in illam</span> <span class="verse"><a name="27">27</a>nec intrabit in ea aliquid coinquinatum et faciens abominationem et mendacium nisi qui scripti sunt in libro vitae agni</span> </p></div</div></div></body></html>