<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/mark/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/mark">Mark</a> &gt <strong>Chapter 7</strong></div><p><span class="verse"><a name="1">1</a>et conveniunt ad eum Pharisaei et quidam de scribis venientes ab Hierosolymis</span> <span class="verse"><a name="2">2</a>et cum vidissent quosdam ex discipulis eius communibus manibus id est non lotis manducare panes vituperaverunt</span> <span class="verse"><a name="3">3</a>Pharisaei enim et omnes Iudaei nisi crebro lavent manus non manducant tenentes traditionem seniorum</span> <span class="verse"><a name="4">4</a>et a foro nisi baptizentur non comedunt et alia multa sunt quae tradita sunt illis servare baptismata calicum et urceorum et aeramentorum et lectorum</span> <span class="verse"><a name="5">5</a>et interrogant eum Pharisaei et scribae quare discipuli tui non ambulant iuxta traditionem seniorum sed communibus manibus manducant panem</span> <span class="verse"><a name="6">6</a>at ille respondens dixit eis bene prophetavit Esaias de vobis hypocritis sicut scriptum est populus hic labiis me honorat cor autem eorum longe est a me</span> <span class="verse"><a name="7">7</a>in vanum autem me colunt docentes doctrinas praecepta hominum</span> <span class="verse"><a name="8">8</a>relinquentes enim mandatum Dei tenetis traditionem hominum baptismata urceorum et calicum et alia similia his facitis multa</span> <span class="verse"><a name="9">9</a>et dicebat illis bene irritum facitis praeceptum Dei ut traditionem vestram servetis</span> <span class="verse"><a name="10">10</a>Moses enim dixit honora patrem tuum et matrem tuam et qui maledixerit patri aut matri morte moriatur</span> <span class="verse"><a name="11">11</a>vos autem dicitis si dixerit homo patri aut matri corban quod est donum quodcumque ex me tibi profuerit</span> <span class="verse"><a name="12">12</a>et ultra non dimittitis eum quicquam facere patri suo aut matri</span> <span class="verse"><a name="13">13</a>rescindentes verbum Dei per traditionem vestram quam tradidistis et similia huiusmodi multa facitis</span> <span class="verse"><a name="14">14</a>et advocans iterum turbam dicebat illis audite me omnes et intellegite</span> <span class="verse"><a name="15">15</a>nihil est extra hominem introiens in eum quod possit eum coinquinare sed quae de homine procedunt illa sunt quae communicant hominem</span> <span class="verse"><a name="16">16</a>si quis habet aures audiendi audiat</span> <span class="verse"><a name="17">17</a>et cum introisset in domum a turba interrogabant eum discipuli eius parabolam</span> <span class="verse"><a name="18">18</a>et ait illis sic et vos inprudentes estis non intellegitis quia omne extrinsecus introiens in hominem non potest eum communicare</span> <span class="verse"><a name="19">19</a>quia non introit in cor eius sed in ventrem et in secessum exit purgans omnes escas</span> <span class="verse"><a name="20">20</a>dicebat autem quoniam quae de homine exeunt illa communicant hominem</span> <span class="verse"><a name="21">21</a>ab intus enim de corde hominum cogitationes malae procedunt adulteria fornicationes homicidia</span> <span class="verse"><a name="22">22</a>furta avaritiae nequitiae dolus inpudicitia oculus malus blasphemia superbia stultitia</span> <span class="verse"><a name="23">23</a>omnia haec mala ab intus procedunt et communicant hominem</span> <span class="verse"><a name="24">24</a>et inde surgens abiit in fines Tyri et Sidonis et ingressus domum neminem voluit scire et non potuit latere</span> <span class="verse"><a name="25">25</a>mulier enim statim ut audivit de eo cuius habebat filia spiritum inmundum intravit et procidit ad pedes eius</span> <span class="verse"><a name="26">26</a>erat autem mulier gentilis Syrophoenissa genere et rogabat eum ut daemonium eiceret de filia eius</span> <span class="verse"><a name="27">27</a>qui dixit illi sine prius saturari filios non est enim bonum sumere panem filiorum et mittere canibus</span> <span class="verse"><a name="28">28</a>at illa respondit et dicit ei utique Domine nam et catelli sub mensa comedunt de micis puerorum</span> <span class="verse"><a name="29">29</a>et ait illi propter hunc sermonem vade exiit daemonium de filia tua</span> <span class="verse"><a name="30">30</a>et cum abisset domum suam invenit puellam iacentem supra lectum et daemonium exisse</span> <span class="verse"><a name="31">31</a>et iterum exiens de finibus Tyri venit per Sidonem ad mare Galilaeae inter medios fines Decapoleos</span> <span class="verse"><a name="32">32</a>et adducunt ei surdum et mutum et deprecantur eum ut inponat illi manum</span> <span class="verse"><a name="33">33</a>et adprehendens eum de turba seorsum misit digitos suos in auriculas et expuens tetigit linguam eius</span> <span class="verse"><a name="34">34</a>et suspiciens in caelum ingemuit et ait illi eppheta quod est adaperire</span> <span class="verse"><a name="35">35</a>et statim apertae sunt aures eius et solutum est vinculum linguae eius et loquebatur recte</span> <span class="verse"><a name="36">36</a>et praecepit illis ne cui dicerent quanto autem eis praecipiebat tanto magis plus praedicabant</span> <span class="verse"><a name="37">37</a>et eo amplius admirabantur dicentes bene omnia fecit et surdos facit audire et mutos loqui</span> </p></div</div></div></body></html>