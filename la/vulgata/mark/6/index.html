<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/mark">Mark</a> &gt <strong>Chapter 6</strong></div><p><span class="verse"><a name="1">1</a>et egressus inde abiit in patriam suam et sequebantur illum discipuli sui</span> <span class="verse"><a name="2">2</a>et facto sabbato coepit in synagoga docere et multi audientes admirabantur in doctrina eius dicentes unde huic haec omnia et quae est sapientia quae data est illi et virtutes tales quae per manus eius efficiuntur</span> <span class="verse"><a name="3">3</a>nonne iste est faber filius Mariae frater Iacobi et Ioseph et Iudae et Simonis nonne et sorores eius hic nobiscum sunt et scandalizabantur in illo</span> <span class="verse"><a name="4">4</a>et dicebat eis Iesus quia non est propheta sine honore nisi in patria sua et in cognatione sua et in domo sua</span> <span class="verse"><a name="5">5</a>et non poterat ibi virtutem ullam facere nisi paucos infirmos inpositis manibus curavit</span> <span class="verse"><a name="6">6</a>et mirabatur propter incredulitatem eorum</span> <span class="verse"><a name="7">7</a>et circumibat castella in circuitu docens et convocavit duodecim et coepit eos mittere binos et dabat illis potestatem spirituum inmundorum</span> <span class="verse"><a name="8">8</a>et praecepit eis ne quid tollerent in via nisi virgam tantum non peram non panem neque in zona aes</span> <span class="verse"><a name="9">9</a>sed calciatos sandaliis et ne induerentur duabus tunicis</span> <span class="verse"><a name="10">10</a>et dicebat eis quocumque introieritis in domum illic manete donec exeatis inde</span> <span class="verse"><a name="11">11</a>et quicumque non receperint vos nec audierint vos exeuntes inde excutite pulverem de pedibus vestris in testimonium illis</span> <span class="verse"><a name="12">12</a>et exeuntes praedicabant ut paenitentiam agerent</span> <span class="verse"><a name="13">13</a>et daemonia multa eiciebant et unguebant oleo multos aegrotos et sanabant</span> <span class="verse"><a name="14">14</a>et audivit Herodes rex manifestum enim factum est nomen eius et dicebat quia Iohannes Baptista resurrexit a mortuis et propterea inoperantur virtutes in illo</span> <span class="verse"><a name="15">15</a>alii autem dicebant quia Helias est alii vero dicebant propheta est quasi unus ex prophetis</span> <span class="verse"><a name="16">16</a>quo audito Herodes ait quem ego decollavi Iohannem hic a mortuis resurrexit</span> <span class="verse"><a name="17">17</a>ipse enim Herodes misit ac tenuit Iohannem et vinxit eum in carcere propter Herodiadem uxorem Philippi fratris sui quia duxerat eam</span> <span class="verse"><a name="18">18</a>dicebat enim Iohannes Herodi non licet tibi habere uxorem fratris tui</span> <span class="verse"><a name="19">19</a>Herodias autem insidiabatur illi et volebat occidere eum nec poterat</span> <span class="verse"><a name="20">20</a>Herodes enim metuebat Iohannem sciens eum virum iustum et sanctum et custodiebat eum et audito eo multa faciebat et libenter eum audiebat</span> <span class="verse"><a name="21">21</a>et cum dies oportunus accidisset Herodes natalis sui cenam fecit principibus et tribunis et primis Galilaeae</span> <span class="verse"><a name="22">22</a>cumque introisset filia ipsius Herodiadis et saltasset et placuisset Herodi simulque recumbentibus rex ait puellae pete a me quod vis et dabo tibi</span> <span class="verse"><a name="23">23</a>et iuravit illi quia quicquid petieris dabo tibi licet dimidium regni mei</span> <span class="verse"><a name="24">24</a>quae cum exisset dixit matri suae quid petam et illa dixit caput Iohannis Baptistae</span> <span class="verse"><a name="25">25</a>cumque introisset statim cum festinatione ad regem petivit dicens volo ut protinus des mihi in disco caput Iohannis Baptistae</span> <span class="verse"><a name="26">26</a>et contristatus rex propter iusiurandum et propter simul recumbentes noluit eam contristare</span> <span class="verse"><a name="27">27</a>sed misso speculatore praecepit adferri caput eius in disco et decollavit eum in carcere</span> <span class="verse"><a name="28">28</a>et adtulit caput eius in disco et dedit illud puellae et puella dedit matri suae</span> <span class="verse"><a name="29">29</a>quo audito discipuli eius venerunt et tulerunt corpus eius et posuerunt illud in monumento</span> <span class="verse"><a name="30">30</a>et convenientes apostoli ad Iesum renuntiaverunt illi omnia quae egerant et docuerant</span> <span class="verse"><a name="31">31</a>et ait illis venite seorsum in desertum locum et requiescite pusillum erant enim qui veniebant et rediebant multi et nec manducandi spatium habebant</span> <span class="verse"><a name="32">32</a>et ascendentes in navi abierunt in desertum locum seorsum</span> <span class="verse"><a name="33">33</a>et viderunt eos abeuntes et cognoverunt multi et pedestre et de omnibus civitatibus concurrerunt illuc et praevenerunt eos</span> <span class="verse"><a name="34">34</a>et exiens vidit multam turbam Iesus et misertus est super eos quia erant sicut oves non habentes pastorem et coepit docere illos multa</span> <span class="verse"><a name="35">35</a>et cum iam hora multa fieret accesserunt discipuli eius dicentes desertus est locus hic et iam hora praeterivit</span> <span class="verse"><a name="36">36</a>dimitte illos ut euntes in proximas villas et vicos emant sibi cibos quos manducent</span> <span class="verse"><a name="37">37</a>et respondens ait illis date illis manducare et dixerunt ei euntes emamus denariis ducentis panes et dabimus eis manducare</span> <span class="verse"><a name="38">38</a>et dicit eis quot panes habetis ite et videte et cum cognovissent dicunt quinque et duos pisces</span> <span class="verse"><a name="39">39</a>et praecepit illis ut accumbere facerent omnes secundum contubernia super viride faenum</span> <span class="verse"><a name="40">40</a>et discubuerunt in partes per centenos et per quinquagenos</span> <span class="verse"><a name="41">41</a>et acceptis quinque panibus et duobus piscibus intuens in caelum benedixit et fregit panes et dedit discipulis suis ut ponerent ante eos et duos pisces divisit omnibus</span> <span class="verse"><a name="42">42</a>et manducaverunt omnes et saturati sunt</span> <span class="verse"><a name="43">43</a>et sustulerunt reliquias fragmentorum duodecim cofinos plenos et de piscibus</span> <span class="verse"><a name="44">44</a>erant autem qui manducaverunt quinque milia virorum</span> <span class="verse"><a name="45">45</a>et statim coegit discipulos suos ascendere navem ut praecederent eum trans fretum ad Bethsaidam dum ipse dimitteret populum</span> <span class="verse"><a name="46">46</a>et cum dimisisset eos abiit in montem orare</span> <span class="verse"><a name="47">47</a>et cum sero esset erat navis in medio mari et ipse solus in terra</span> <span class="verse"><a name="48">48</a>et videns eos laborantes in remigando erat enim ventus contrarius eis et circa quartam vigiliam noctis venit ad eos ambulans super mare et volebat praeterire eos</span> <span class="verse"><a name="49">49</a>at illi ut viderunt eum ambulantem super mare putaverunt fantasma esse et exclamaverunt</span> <span class="verse"><a name="50">50</a>omnes enim eum viderunt et conturbati sunt et statim locutus est cum eis et dixit illis confidite ego sum nolite timere</span> <span class="verse"><a name="51">51</a>et ascendit ad illos in navem et cessavit ventus et plus magis intra se stupebant</span> <span class="verse"><a name="52">52</a>non enim intellexerant de panibus erat enim cor illorum obcaecatum</span> <span class="verse"><a name="53">53</a>et cum transfretassent pervenerunt in terram Gennesareth et adplicuerunt</span> <span class="verse"><a name="54">54</a>cumque egressi essent de navi continuo cognoverunt eum</span> <span class="verse"><a name="55">55</a>et percurrentes universam regionem illam coeperunt in grabattis eos qui se male habebant circumferre ubi audiebant eum esse</span> <span class="verse"><a name="56">56</a>et quocumque introibat in vicos vel in villas aut civitates in plateis ponebant infirmos et deprecabantur eum ut vel fimbriam vestimenti eius tangerent et quotquot tangebant eum salvi fiebant</span> </p></div</div></div></body></html>