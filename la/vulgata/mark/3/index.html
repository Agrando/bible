<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/mark">Mark</a> &gt <strong>Chapter 3</strong></div><p><span class="verse"><a name="1">1</a>et introivit iterum synagogam et erat ibi homo habens manum aridam</span> <span class="verse"><a name="2">2</a>et observabant eum si sabbatis curaret ut accusarent illum</span> <span class="verse"><a name="3">3</a>et ait homini habenti manum aridam surge in medium</span> <span class="verse"><a name="4">4</a>et dicit eis licet sabbatis bene facere an male animam salvam facere an perdere at illi tacebant</span> <span class="verse"><a name="5">5</a>et circumspiciens eos cum ira contristatus super caecitatem cordis eorum dicit homini extende manum tuam et extendit et restituta est manus illi</span> <span class="verse"><a name="6">6</a>exeuntes autem statim Pharisaei cum Herodianis consilium faciebant adversus eum quomodo eum perderent</span> <span class="verse"><a name="7">7</a>et Iesus cum discipulis suis secessit ad mare et multa turba a Galilaea et Iudaea secuta est eum</span> <span class="verse"><a name="8">8</a>et ab Hierosolymis et ab Idumea et trans Iordanen et qui circa Tyrum et Sidonem multitudo magna audientes quae faciebat venerunt ad eum</span> <span class="verse"><a name="9">9</a>et dixit discipulis suis ut navicula sibi deserviret propter turbam ne conprimerent eum</span> <span class="verse"><a name="10">10</a>multos enim sanabat ita ut inruerent in eum ut illum tangerent quotquot habebant plagas</span> <span class="verse"><a name="11">11</a>et spiritus inmundi cum illum videbant procidebant ei et clamabant dicentes</span> <span class="verse"><a name="12">12</a>tu es Filius Dei et vehementer comminabatur eis ne manifestarent illum</span> <span class="verse"><a name="13">13</a>et ascendens in montem vocavit ad se quos voluit ipse et venerunt ad eum</span> <span class="verse"><a name="14">14</a>et fecit ut essent duodecim cum illo et ut mitteret eos praedicare</span> <span class="verse"><a name="15">15</a>et dedit illis potestatem curandi infirmitates et eiciendi daemonia</span> <span class="verse"><a name="16">16</a>et inposuit Simoni nomen Petrus</span> <span class="verse"><a name="17">17</a>et Iacobum Zebedaei et Iohannem fratrem Iacobi et inposuit eis nomina Boanerges quod est Filii tonitrui</span> <span class="verse"><a name="18">18</a>et Andream et Philippum et Bartholomeum et Mattheum et Thomam et Iacobum Alphei et Thaddeum et Simonem Cananeum</span> <span class="verse"><a name="19">19</a>et Iudam Scarioth qui et tradidit illum</span> <span class="verse"><a name="20">20</a>et veniunt ad domum et convenit iterum turba ita ut non possent neque panem manducare</span> <span class="verse"><a name="21">21</a>et cum audissent sui exierunt tenere eum dicebant enim quoniam in furorem versus est</span> <span class="verse"><a name="22">22</a>et scribae qui ab Hierosolymis descenderant dicebant quoniam Beelzebub habet et quia in principe daemonum eicit daemonia</span> <span class="verse"><a name="23">23</a>et convocatis eis in parabolis dicebat illis quomodo potest Satanas Satanan eicere</span> <span class="verse"><a name="24">24</a>et si regnum in se dividatur non potest stare regnum illud</span> <span class="verse"><a name="25">25</a>et si domus super semet ipsam dispertiatur non poterit domus illa stare</span> <span class="verse"><a name="26">26</a>et si Satanas consurrexit in semet ipsum dispertitus est et non potest stare sed finem habet</span> <span class="verse"><a name="27">27</a>nemo potest vasa fortis ingressus in domum diripere nisi prius fortem alliget et tunc domum eius diripiet</span> <span class="verse"><a name="28">28</a>amen dico vobis quoniam omnia dimittentur filiis hominum peccata et blasphemiae quibus blasphemaverint</span> <span class="verse"><a name="29">29</a>qui autem blasphemaverit in Spiritum Sanctum non habet remissionem in aeternum sed reus erit aeterni delicti</span> <span class="verse"><a name="30">30</a>quoniam dicebant spiritum inmundum habet</span> <span class="verse"><a name="31">31</a>et veniunt mater eius et fratres et foris stantes miserunt ad eum vocantes eum</span> <span class="verse"><a name="32">32</a>et sedebat circa eum turba et dicunt ei ecce mater tua et fratres tui foris quaerunt te</span> <span class="verse"><a name="33">33</a>et respondens eis ait quae est mater mea et fratres mei</span> <span class="verse"><a name="34">34</a>et circumspiciens eos qui in circuitu eius sedebant ait ecce mater mea et fratres mei</span> <span class="verse"><a name="35">35</a>qui enim fecerit voluntatem Dei hic frater meus et soror mea et mater est</span> </p></div</div></div></body></html>