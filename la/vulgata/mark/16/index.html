<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/mark/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/mark">Mark</a> &gt <strong>Chapter 16</strong></div><p><span class="verse"><a name="1">1</a>et cum transisset sabbatum Maria Magdalene et Maria Iacobi et Salome emerunt aromata ut venientes unguerent eum</span> <span class="verse"><a name="2">2</a>et valde mane una sabbatorum veniunt ad monumentum orto iam sole</span> <span class="verse"><a name="3">3</a>et dicebant ad invicem quis revolvet nobis lapidem ab ostio monumenti</span> <span class="verse"><a name="4">4</a>et respicientes vident revolutum lapidem erat quippe magnus valde</span> <span class="verse"><a name="5">5</a>et introeuntes in monumento viderunt iuvenem sedentem in dextris coopertum stola candida et obstipuerunt</span> <span class="verse"><a name="6">6</a>qui dicit illis nolite expavescere Iesum quaeritis Nazarenum crucifixum surrexit non est hic ecce locus ubi posuerunt eum</span> <span class="verse"><a name="7">7</a>sed ite et dicite discipulis eius et Petro quia praecedit vos in Galilaeam ibi eum videbitis sicut dixit vobis</span> <span class="verse"><a name="8">8</a>at illae exeuntes fugerunt de monumento invaserat enim eas tremor et pavor et nemini quicquam dixerunt timebant enim</span> <span class="verse"><a name="9">9</a>surgens autem mane prima sabbati apparuit primo Mariae Magdalenae de qua eiecerat septem daemonia</span> <span class="verse"><a name="10">10</a>illa vadens nuntiavit his qui cum eo fuerant lugentibus et flentibus</span> <span class="verse"><a name="11">11</a>et illi audientes quia viveret et visus esset ab ea non crediderunt</span> <span class="verse"><a name="12">12</a>post haec autem duobus ex eis ambulantibus ostensus est in alia effigie euntibus in villam</span> <span class="verse"><a name="13">13</a>et illi euntes nuntiaverunt ceteris nec illis crediderunt</span> <span class="verse"><a name="14">14</a>novissime recumbentibus illis undecim apparuit et exprobravit incredulitatem illorum et duritiam cordis quia his qui viderant eum resurrexisse non crediderant</span> <span class="verse"><a name="15">15</a>et dixit eis euntes in mundum universum praedicate evangelium omni creaturae</span> <span class="verse"><a name="16">16</a>qui crediderit et baptizatus fuerit salvus erit qui vero non crediderit condemnabitur</span> <span class="verse"><a name="17">17</a>signa autem eos qui crediderint haec sequentur in nomine meo daemonia eicient linguis loquentur novis</span> <span class="verse"><a name="18">18</a>serpentes tollent et si mortiferum quid biberint non eos nocebit super aegrotos manus inponent et bene habebunt</span> <span class="verse"><a name="19">19</a>et Dominus quidem postquam locutus est eis adsumptus est in caelum et sedit a dextris Dei</span> <span class="verse"><a name="20">20</a>illi autem profecti praedicaverunt ubique Domino cooperante et sermonem confirmante sequentibus signis</span> </p></div</div></div></body></html>