<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/wis/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/wis">Wisdom</a> &gt <strong>Chapter 4</strong></div><p><span class="verse"><a name="1">1</a>melior est generatio cum claritate inmortalitas est enim in memoria illius quoniam et apud Deum nota est et apud homines</span> <span class="verse"><a name="2">2</a>cum praesens est imitantur illam et desiderant eam cum se duxerit et in perpetuum coronata triumphat incoinquinatorum certaminum praemium vincens</span> <span class="verse"><a name="3">3</a>multigena autem impiorum multitudo non erit utilis et spuria vitulamina non dabunt radices altas nec stabile firmamentum conlocabunt</span> <span class="verse"><a name="4">4</a>et si in ramis in tempore germinaverint infirmiter posita a vento commovebuntur et a nimietate ventorum eradicabuntur</span> <span class="verse"><a name="5">5</a>confringentur rami inconsummati et fructus illorum inutilis et acerbi ad manducandum et ad nihilum apti</span> <span class="verse"><a name="6">6</a>ex iniquis enim omnes filii qui nascuntur testes sunt nequitiae adversus parentes in interrogatione sua</span> <span class="verse"><a name="7">7</a>iustus autem si morte praeoccupatus fuerit in refrigerio erit</span> <span class="verse"><a name="8">8</a>senectus enim venerabilis est non diuturna neque numero annorum conputata cani sunt autem sensus hominibus</span> <span class="verse"><a name="9">9</a>et aetas senectutis vita inmaculata</span> <span class="verse"><a name="10">10</a>placens Deo factus dilectus et vivens inter peccatores translatus est</span> <span class="verse"><a name="11">11</a>raptus est ne malitia mutaret intellectum illius aut fictio decipiat animam illius</span> <span class="verse"><a name="12">12</a>fascinatio enim nugacitatis obscurat bona et inconstantia concupiscentiae transvertit sensum sine malitia</span> <span class="verse"><a name="13">13</a>consummatus in brevi explevit tempora multa</span> <span class="verse"><a name="14">14</a>placita enim erat Deo anima illius propter hoc properavit educere illum de medio iniquitatum populi autem videntes et non intellegentes nec ponentes in praecordiis talia</span> <span class="verse"><a name="15">15</a>quoniam gratia Dei et misericordia in sanctos illius et respectus in electos illius</span> <span class="verse"><a name="16">16</a>condemnat autem iustus mortuus vivos impios et iuventus celerius consummata longam vitam iniusti</span> <span class="verse"><a name="17">17</a>videbunt enim finem sapientis et non intellegent quid cogitaverit de illo Deus et quare munierit illum Dominus</span> <span class="verse"><a name="18">18</a>videbunt enim et contemnent illos autem Dominus inridebit</span> <span class="verse"><a name="19">19</a>et erunt post haec decidentes sine honore et in contumelia inter mortuos in perpetuum quoniam disrumpet illos inflatos sine voce et commovebit illos a fundamentis et usque ad supremum desolabuntur et erunt gementes et memoria illorum periet</span> <span class="verse"><a name="20">20</a>venient in cogitatione peccatorum suorum timidi et traducent illos ex adverso iniquitates ipsorum</span> </p></div</div></div></body></html>