<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/wis/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/wis">Wisdom</a> &gt <strong>Chapter 9</strong></div><p><span class="verse"><a name="1">1</a>Deus parentum et Domine misericordiae tuae qui fecisti omnia verbo tuo</span> <span class="verse"><a name="2">2</a>et sapientia tua constituisti hominem ut dominetur creaturae quae a te facta est</span> <span class="verse"><a name="3">3</a>ut disponat orbem terrarum in aequitate et iustitia et in directione cordis iudicium iudicet</span> <span class="verse"><a name="4">4</a>da mihi sedium tuarum adsistricem sapientiam et noli me reprobare a pueris tuis</span> <span class="verse"><a name="5">5</a>quoniam ego servus tuus et filius ancillae tuae sum homo infirmus et exigui temporis et minor ad intellectum iudicii et legum</span> <span class="verse"><a name="6">6</a>et si quis erit consummatus inter filios hominum si afuerit ab illo sapientia tua in nihilum conputabitur</span> <span class="verse"><a name="7">7</a>tu me elegisti regem populo tuo et iudicem filiorum tuorum et filiarum</span> <span class="verse"><a name="8">8</a>dixisti aedificare templum in monte sancto tuo et in civitate habitationis tuae aram similitudinem tabernaculi sancti tui quod praeparasti ab initio</span> <span class="verse"><a name="9">9</a>et tecum sapientia quae novit opera tua quae et adfuit tunc cum orbem terrarum faceres et sciebat quid placitum esset oculis tuis et quid directum in praeceptis tuis</span> <span class="verse"><a name="10">10</a>mitte illam de sanctis caelis tuis et mitte illam a sede magnitudinis tuae ut mecum sit et mecum laboret et sciam quid acceptum sit apud te</span> <span class="verse"><a name="11">11</a>scit enim illa omnia et intellegit et deducet me in operibus meis sobrie et custodiet me in sua potentia</span> <span class="verse"><a name="12">12</a>et erunt accepta opera mea et disponam populum tuum iuste et ero dignus sedium patris mei</span> <span class="verse"><a name="13">13</a>quis enim hominum poterit scire consilium Dei aut quis poterit cogitare quid velit Dominus</span> <span class="verse"><a name="14">14</a>cogitationes enim mortalium timidae et incertae providentiae nostrae</span> <span class="verse"><a name="15">15</a>corpus enim quod corrumpitur adgravat animam et deprimit terrena inhabitatio sensum multa cogitantem</span> <span class="verse"><a name="16">16</a>et difficile aestimamus quae in terra sunt et quae in prospectu sunt invenimus cum labore quae in caelis sunt autem quis investigavit</span> <span class="verse"><a name="17">17</a>sensum autem tuum quis scivit nisi tu dederis sapientiam et miseris sanctum spiritum tuum de altissimis</span> <span class="verse"><a name="18">18</a>et sic correctae sunt semitae eorum qui in terris sunt et quae tibi placent didicerunt homines</span> <span class="verse"><a name="19">19</a>et per sapientiam sanati sunt</span> </p></div</div></div></body></html>