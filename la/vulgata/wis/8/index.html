<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/wis/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/wis">Wisdom</a> &gt <strong>Chapter 8</strong></div><p><span class="verse"><a name="1">1</a>adtingit enim a fine usque ad finem fortiter et disponit omnia suaviter</span> <span class="verse"><a name="2">2</a>hanc amavi et exquisivi a iuventute mea et quaesivi sponsam mihi adsumere et amator factus sum formae illius</span> <span class="verse"><a name="3">3</a>generositatem glorificat contubernium habens Dei sed et omnium Dominus dilexit illam</span> <span class="verse"><a name="4">4</a>doctrix est enim disciplinae Dei et electrix operum illius</span> <span class="verse"><a name="5">5</a>et si divitiae appetuntur in vita quid sapientiae locupletius quae omnia operatur</span> <span class="verse"><a name="6">6</a>si autem sensus operatur quis horum quae sunt magis quam illa est artifex</span> <span class="verse"><a name="7">7</a>et si iustitiam quis diligit labores huius magnas habent virtutes sobrietatem enim et sapientiam docet et iustitiam et virtutem quibus utilius nihil est in vita hominibus</span> <span class="verse"><a name="8">8</a>et si multitudinem scientiae desiderat quis scit praeterita et de futuris aestimat scit versutias sermonum et dissolutiones argumentorum signa et monstra scit antequam fiant et eventus temporum et saeculorum</span> <span class="verse"><a name="9">9</a>proposui ergo hanc adducere mihi ad convivendum sciens quoniam communicabit mecum de bonis et erit adlocutio cogitationis et taedii mei</span> <span class="verse"><a name="10">10</a>habebo propter hanc claritatem ad turbas et honorem apud seniores iuvenis</span> <span class="verse"><a name="11">11</a>acutus inveniar in iudicio et in conspectu potentium admirabilis ero et facies principum mirabuntur me</span> <span class="verse"><a name="12">12</a>tacentem me sustinebunt et loquentem me respicient et sermocinante plura manus ori suo inponent</span> <span class="verse"><a name="13">13</a>propterea habebo per hanc inmortalitatem et memoriam aeternam his qui post me futuri sunt relinquam</span> <span class="verse"><a name="14">14</a>disponam populos et nationes mihi erunt subiectae</span> <span class="verse"><a name="15">15</a>timebunt me audientes reges horrendi in multitudine videbor bonus et in bello fortis</span> <span class="verse"><a name="16">16</a>intrans in domum meam conquiescam cum illa non enim habet amaritudinem conversatio illius nec taedium convictus ipsius sed laetitiam et gaudium</span> <span class="verse"><a name="17">17</a>haec cogitans apud me et commemorans in corde meo quoniam inmortalitas est in cogitatione sapientiae</span> <span class="verse"><a name="18">18</a>et in amicitia illius delectatio bona et in operibus manuum illius honestas sine defectione et in certamine loquellae illius sapientia et praeclaritas in communicatione sermonum ipsius circuibam quaerens ut mihi illam adsumerem</span> <span class="verse"><a name="19">19</a>puer autem eram ingeniosus et sortitus sum animam bonam</span> <span class="verse"><a name="20">20</a>et cum essem magis bonus veni ad corpus incoinquinatum</span> <span class="verse"><a name="21">21</a>et ut scivi quoniam aliter non possum esse continens nisi Deus det et hoc ipsum erat sapientiae scire cuius esset hoc donum adii Dominum et deprecatus sum illum et dixi ex totis praecordiis meis</span> </p></div</div></div></body></html>