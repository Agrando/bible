<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/wis/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/wis">Wisdom</a> &gt <strong>Chapter 18</strong></div><p><span class="verse"><a name="1">1</a>sanctis autem tuis maxima erat lux et horum quidem vocem audiebant sed figuram non videbant et quia non et ipsi per eadem passi erant magnificabant</span> <span class="verse"><a name="2">2</a>et qui ante laesi erant quoniam non laedebantur gratias agebant et ut esset differentia donum petebant</span> <span class="verse"><a name="3">3</a>propter quod igni ardentem columnam ducem habuerunt ignotae viae et solem sine laesura boni hospitii praestitisti</span> <span class="verse"><a name="4">4</a>digni quidem illi carere luce et pati carcerem tenebrarum qui inclusos custodiebant filios tuos per quos incipiebat incorruptum legis lumen saeculo dari</span> <span class="verse"><a name="5">5</a>cum cogitarent iustorum occidere infantes et uno exposito filio et liberato in traductionem illorum multitudinem filiorum abstulisti et pariter illos perdidisti in aquam validam</span> <span class="verse"><a name="6">6</a>illa nox ante cognita est a parentibus nostris ut vere scientes quibus iuramentis crediderunt animaequiores essent</span> <span class="verse"><a name="7">7</a>suscepta est autem a populo tuo sanitas quidem iustorum iniustorum autem exterminatio</span> <span class="verse"><a name="8">8</a>sicut enim laesisti adversarios sic nos provocans magnificasti</span> <span class="verse"><a name="9">9</a>absconse enim sacrificabant iusti pueri bonorum et iustitiae legem in concordia disposuerunt similiter bona et mala percepturos iustos patri iam decantantes laudes</span> <span class="verse"><a name="10">10</a>resonabat autem inconveniens inimicorum vox et flebilis audiebatur planctus ploratorum infantium</span> <span class="verse"><a name="11">11</a>simili autem poena servus cum domino adflictus et popularis homo regi similia passus</span> <span class="verse"><a name="12">12</a>similiter ergo omnes uno nomine mortis mortuos habebant innumerabiles nec enim ad sepeliendum vivi sufficiebant quoniam uno momento quae erat praeclarior natio illorum exterminata est</span> <span class="verse"><a name="13">13</a>de omnibus enim non credentes propter veneficia tunc cum fuit exterminium primogenitorum spoponderunt populum Dei se esse</span> <span class="verse"><a name="14">14</a>cum enim quietum silentium contineret omnia et nox in suo cursu medium iter haberet</span> <span class="verse"><a name="15">15</a>omnipotens sermo tuus de caelo a regalibus sedibus durus debellator in mediam exterminii terram prosilivit</span> <span class="verse"><a name="16">16</a>gladius acutus insimulatum imperium tuum portans et stans replevit omnia morte et usque ad caelum adtingebat stans in terra</span> <span class="verse"><a name="17">17</a>tum continuo visus somniorum malorum turbaverunt illos et timores supervenerunt insperati</span> <span class="verse"><a name="18">18</a>et alius alibi proiectus semivivus propter quam moriebatur causam demonstrabat</span> <span class="verse"><a name="19">19</a>visiones enim quae illos turbaverunt haec praemonebant ne inscii quare mala patiebantur perirent</span> <span class="verse"><a name="20">20</a>tetigit autem tunc et iustos temptatio mortis et commotio in heremo facta est multitudinis sed non diu permansit ira</span> <span class="verse"><a name="21">21</a>properans enim homo sine querella propugnavit proferens servitutis suae scutum orationem et per incensum deprecationem allegans restitit irae et finem inposuit necessitati ostendens quoniam tuus est famulus</span> <span class="verse"><a name="22">22</a>vicit autem turbas non virtute corporis nec armatura potentiae sed verbo vexatorem subiecit iuramenta parentum et testamentum commemorans</span> <span class="verse"><a name="23">23</a>cum enim iam acervatim cecidissent super alterutrum mortui interstetit et amputavit impetum et divisit illam quae ad vivos ducebat viam</span> <span class="verse"><a name="24">24</a>in veste enim poderis quam habebat totus erat orbis terrarum et parentum magnalia in quattuor ordinibus lapidum erant sculpta et magnificentia tua in diademate capitis illius erat scripta</span> <span class="verse"><a name="25">25</a>haec autem his cessit qui exterminabat et haec extimuit erat enim sola temptatio irae sufficiens</span> </p></div</div></div></body></html>