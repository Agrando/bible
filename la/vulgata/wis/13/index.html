<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/wis/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/wis">Wisdom</a> &gt <strong>Chapter 13</strong></div><p><span class="verse"><a name="1">1</a>vani sunt autem omnes homines quibus non subest scientia Dei et de his quae videntur bona non potuerunt intellegere eum qui est neque operibus adtendentes agnoverunt quis esset artifex</span> <span class="verse"><a name="2">2</a>sed aut ignem aut spiritum aut citatum aerem aut gyrum stellarum aut nimiam aquam aut solem et lunam rectores orbis terrarum deos putaverunt</span> <span class="verse"><a name="3">3</a>quorum si specie delectati deos putaverunt sciant quanto dominator eorum speciosior est speciei enim generator haec omnia constituit</span> <span class="verse"><a name="4">4</a>aut si virtutem et opera eorum mirati sunt intellegant ab ipsis quoniam qui haec constituit fortior est illis</span> <span class="verse"><a name="5">5</a>a magnitudine enim speciei et creaturae cognoscibiliter poterit horum creator videri</span> <span class="verse"><a name="6">6</a>sed tamen adhuc in his minor est querella et hii enim fortassis errant Deum quaerentes et volentes invenire</span> <span class="verse"><a name="7">7</a>etenim cum in operibus illius conversentur inquirunt et persuasum habent quoniam bona sunt quae videntur</span> <span class="verse"><a name="8">8</a>iterum autem nec his debet ignosci</span> <span class="verse"><a name="9">9</a>si enim tantum potuerunt scire ut possent aestimare saeculum quomodo huius Dominum non facilius invenerunt</span> <span class="verse"><a name="10">10</a>infelices autem sunt et inter mortuos spes illorum est qui appellaverunt deos opera manuum hominum aurum et argentum artis inventionem similitudines animalium aut lapidem inutilem opus manus antiquae</span> <span class="verse"><a name="11">11</a>aut si quis artifex faber de silva lignum rectum secaverit et huius docte eradat omnem corticem et arte sua usus diligenter fabricet vas utile in conversatione vitae</span> <span class="verse"><a name="12">12</a>reliquias autem eius operis ad praeparationem escae abutatur</span> <span class="verse"><a name="13">13</a>et reliquum horum quod ad nullos usus facit lignum curvum et verticibus plenum sculpat diligenter per vacuitatem suam et per scientiam artis suae figuret illud et adsimilet illud imagini hominis</span> <span class="verse"><a name="14">14</a>aut alicui ex animalibus illud conparet perliniens lubrica et rubicundum faciens fuco colorem illius et omnem maculam quae in illo est perliniens</span> <span class="verse"><a name="15">15</a>et faciat ei dignam habitationem in pariete ponens illud confirmans ferro</span> <span class="verse"><a name="16">16</a>ne forte cadat prospiciens illi sciens quoniam non potest se adiuvare imago enim est et opus est illi adiutorio</span> <span class="verse"><a name="17">17</a>et de substantia sua et filiis suis et nuptiis votum faciens inquirit non erubescit loqui cum illo qui sine anima est</span> <span class="verse"><a name="18">18</a>et pro sanitate quidem infirmum deprecatur et pro vita mortuum rogat et in adiutorium inutilem invocat</span> <span class="verse"><a name="19">19</a>et pro itinere petit ab hoc qui ambulare non potest et de adquirendo et de operando et de omnium rerum eventu petit ab eo qui in omnibus est inutilis</span> </p></div</div></div></body></html>