<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/wis/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/wis">Wisdom</a> &gt <strong>Chapter 3</strong></div><p><span class="verse"><a name="1">1</a>iustorum autem animae in manu Dei sunt et non tanget illos tormentum mortis</span> <span class="verse"><a name="2">2</a>visi sunt in oculis insipientium mori et aestimata est adflictio exitus illorum</span> <span class="verse"><a name="3">3</a>et quod a nobis est iter exterminii illi autem sunt in pace</span> <span class="verse"><a name="4">4</a>et si coram hominibus tormenta passi sunt spes illorum inmortalitate plena est</span> <span class="verse"><a name="5">5</a>et in paucis vexati in multis bene disponentur quoniam Deus tentavit illos et invenit illos dignos se</span> <span class="verse"><a name="6">6</a>tamquam aurum in fornace probavit illos et quasi holocausta hostiam accepit illos et in tempore erit respectus illorum</span> <span class="verse"><a name="7">7</a>fulgebunt et tamquam scintillae in harundineto discurrent</span> <span class="verse"><a name="8">8</a>iudicabunt nationes et dominabuntur populis et regnabit Dominus illorum in perpetuum</span> <span class="verse"><a name="9">9</a>qui confidunt in illum intellegent veritatem et fideles in dilectione adquiescent illi quoniam donum et pax est electis illius</span> <span class="verse"><a name="10">10</a>impii autem secundum quae cogitaverunt correptionem habebunt qui neglexerunt iustum et a Domino recesserunt</span> <span class="verse"><a name="11">11</a>sapientiam enim et disciplinam qui abicit infelix est et vacua est spes illorum et labores sine fructu et inhabitabilia opera illorum sunt</span> <span class="verse"><a name="12">12</a>mulieres eorum insensatae sunt et nequissimi filii eorum</span> <span class="verse"><a name="13">13</a>maledicta creatura illorum quoniam felix sterilis incoinquinata quae non scivit torum in delicto habebit fructum in respectione animarum</span> <span class="verse"><a name="14">14</a>et spado qui non operatus est per manus suas iniquitatem nec cogitavit adversus Deum nequissima dabitur enim illi fidei donum electum et sors in templo Domini acceptissima</span> <span class="verse"><a name="15">15</a>bonorum enim laborum gloriosus est fructus et quae non concidat radix sapientiae</span> <span class="verse"><a name="16">16</a>filii autem adulterorum inconsummati erunt et ab iniquo toro semen exterminabitur</span> <span class="verse"><a name="17">17</a>et si quidem longae vitae erunt in nihilum conputabuntur et sine honore erit novissima senectus illorum</span> <span class="verse"><a name="18">18</a>et si celerius defuncti fuerint non habebunt spem nec in die agnitionis adlocutionem</span> <span class="verse"><a name="19">19</a>nationis enim iniquae dirae sunt consummationes</span> </p></div</div></div></body></html>