<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/wis/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/wis">Wisdom</a> &gt <strong>Chapter 19</strong></div><p><span class="verse"><a name="1">1</a>impiis autem usque in novissimum sine misericordia ira supervenit praesciebat enim et futura illorum</span> <span class="verse"><a name="2">2</a>quoniam ipsi cum reversi essent ut se ducerent et cum magna sollicitudine praemisissent illos consequebantur illos paenitentia acti</span> <span class="verse"><a name="3">3</a>adhuc enim inter manus habentes luctus et deplorantes ad monumenta mortuorum aliam sibi adsumpserunt cogitationem inscientiae et quos rogantes proiecerunt hos tamquam fugitivos persequebantur</span> <span class="verse"><a name="4">4</a>ducebat enim illos ad hunc finem digna necessitas et horum quae acciderant memorationem amittebant</span> <span class="verse"><a name="5">5</a>ut eam quae deerat tormentis replerent punitionem et populus quidem tuus mirabiliter transiret illi autem novam mortem invenirent</span> <span class="verse"><a name="6">6</a>omnis enim creatura ad suum genus ab initio refigurabatur deserviens tuis praeceptis ut pueri tui custodirentur inlaesi</span> <span class="verse"><a name="7">7</a>nam nubis castra eorum adumbrabat et ex aqua quae ante erat terra arida apparuit et ex mari Rubro via sine inpedimento et campus germinans de profundo nimio</span> <span class="verse"><a name="8">8</a>per quem omnis natio transivit quae tegebatur tua manu videntes mirabilia monstra</span> <span class="verse"><a name="9">9</a>tamquam equi enim depaverunt et tamquam agni exultaverunt magnificantes te Domine qui liberasti illos</span> <span class="verse"><a name="10">10</a>memores enim erant adhuc eorum quae in incolatu illorum facta fuerant quemadmodum pro natione animalium eduxit terra muscas et pro piscibus eructavit fluvius multitudinem ranarum</span> <span class="verse"><a name="11">11</a>novissime autem viderunt novam creaturam avium cum abducti concupiscentia postulaverunt escam epulationis</span> <span class="verse"><a name="12">12</a>in adlocutione enim desiderii ascendit illis de mari ortygometra et vexationes peccatoribus supervenerunt non sine illis quae ante facta erant argumentis per vim fluminum iuste enim patiebantur secundum suas nequitias</span> <span class="verse"><a name="13">13</a>etenim detestabiliorem inhospitalitatem instituerunt alii quidem ignotos non recipiebant advenas alii autem bonos hospites in servitutem accipiebant</span> <span class="verse"><a name="14">14</a>et non solum hoc sed et alius quis respectus erit illorum quoniam inviti recipiebant extraneos</span> <span class="verse"><a name="15">15</a>qui autem cum laetitia receperunt hos qui eisdem usi erant iustitiis saevissimis adflixerunt doloribus</span> <span class="verse"><a name="16">16</a>percussi sunt autem caecitate sicut illi in foribus iusti cum subitaneis cooperti essent tenebris unusquisque ostii sui transitum quaerebat</span> <span class="verse"><a name="17">17</a>in se enim elementa dum convertuntur sicut in organo qualitatis sonus inmutatur et omnia suum sonum custodiunt unde est aestimare et ex ipso certo visu</span> <span class="verse"><a name="18">18</a>agrestia enim in aquatica convertebantur et quaecumque erant natantia in terram transiebant</span> <span class="verse"><a name="19">19</a>ignis in aqua valebat supra suam virtutem et aqua extinguentis naturae obliviscebatur</span> <span class="verse"><a name="20">20</a>flammae e contrario corruptibilium animalium non vexaverunt carnes coambulantium nec dissolvebant illam quae facile dissolvitur sicut glacies bonam escam in omnibus enim Domine magnificasti populum tuum et honorasti et non despexisti in omni tempore et in omni loco adsistens eis</span> </p></div</div></div></body></html>