<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/wis/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/wis">Wisdom</a> &gt <strong>Chapter 1</strong></div><p><span class="verse"><a name="1">1</a>diligite iustitiam qui iudicatis terram sentite de Domino in bonitate et in simplicitate cordis quaerite illum</span> <span class="verse"><a name="2">2</a>quoniam invenitur ab his qui non temptant illum apparet autem eis qui fidem habent in illum</span> <span class="verse"><a name="3">3</a>perversae enim cogitationes separant a Deo probata autem virtus corripit insipientes</span> <span class="verse"><a name="4">4</a>quoniam in malivolam animam non intrabit sapientia nec habitabit in corpore subdito peccatis</span> <span class="verse"><a name="5">5</a>sanctus enim spiritus disciplinae effugiet fictum et auferet se a cogitationibus quae sunt sine intellectu et corripietur superveniente iniquitate</span> <span class="verse"><a name="6">6</a>benignus est enim spiritus sapientiae et non liberabit maledictum a labiis suis quoniam renum illius testis est Deus et cordis eius scrutator est verus et linguae illius auditor</span> <span class="verse"><a name="7">7</a>quoniam spiritus Domini replevit orbem terrarum et hoc quod continet omnia scientiam habet vocis</span> <span class="verse"><a name="8">8</a>propter hoc qui loquitur iniqua non potest latere nec praeteriet illum corripiens iudicium</span> <span class="verse"><a name="9">9</a>in cogitationibus enim impii interrogatio erit sermonum autem illius auditio ad Dominum veniet ad correptionem iniquitatum illius</span> <span class="verse"><a name="10">10</a>quoniam auris zeli audit omnia et tumultus murmurationum non abscondetur</span> <span class="verse"><a name="11">11</a>custodite ergo vos a murmuratione quae nihil prodest et a detractione parcite linguae quoniam responsum obscurum in vacuum non ibit os autem quod mentitur occidit animam</span> <span class="verse"><a name="12">12</a>nolite zelare mortem in errore vitae vestrae neque adquiratis perditionem in operibus manuum vestrarum</span> <span class="verse"><a name="13">13</a>quoniam Deus mortem non fecit nec laetatur in perditione vivorum</span> <span class="verse"><a name="14">14</a>creavit enim ut essent omnia et sanabiles nationes orbis terrarum et non est in illis medicamentum exterminii nec inferorum regnum in terra</span> <span class="verse"><a name="15">15</a>iustitia enim inmortalis est</span> <span class="verse"><a name="16">16</a>impii autem manibus et verbis arcessierunt illam et aestimantes illam amicam defluxerunt et sponsionem posuerunt ad illam quoniam digni sunt qui sunt ex parte illius</span> </p></div</div></div></body></html>