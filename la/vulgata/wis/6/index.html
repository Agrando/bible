<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/wis/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/wis">Wisdom</a> &gt <strong>Chapter 6</strong></div><p><span class="verse"><a name="1">1</a>melior est sapientia quam vires et vir prudens magis quam fortis</span> <span class="verse"><a name="2">2</a>audite ergo reges et intellegite discite iudices finium terrae</span> <span class="verse"><a name="3">3</a>praebete aures vos qui continetis multitudines et placetis vobis in turbis nationum</span> <span class="verse"><a name="4">4</a>quoniam data est a Domino potestas vobis et virtus ab Altissimo qui interrogabit opera vestra et cogitationes scrutabitur</span> <span class="verse"><a name="5">5</a>quoniam cum essetis ministri regni illius non recte iudicastis neque custodistis legem iustitiae neque secundum voluntatem Dei ambulastis</span> <span class="verse"><a name="6">6</a>horrende et cito apparebit vobis quoniam iudicium durissimum in his qui praesunt fiet</span> <span class="verse"><a name="7">7</a>exiguo enim conceditur misericordia potentes autem potenter tormenta patientur</span> <span class="verse"><a name="8">8</a>non enim subtrahet personam cuiusquam Dominus nec reverebitur magnitudinem cuiusquam quoniam pusillum et magnum ipse fecit et aequaliter cura est illi pro omnibus</span> <span class="verse"><a name="9">9</a>fortioribus autem fortior instat cruciatio</span> <span class="verse"><a name="10">10</a>ad vos ergo reges sunt hi sermones mei ut discatis sapientiam et non excidatis</span> <span class="verse"><a name="11">11</a>qui enim custodierint iusta iuste iustificabuntur et qui didicerint ista invenient quid respondeant</span> <span class="verse"><a name="12">12</a>concupiscite ergo sermones meos diligite illos et habebitis disciplinam</span> <span class="verse"><a name="13">13</a>clara est et quae numquam marcescat sapientia et facile videtur ab his qui diligunt eam et invenietur ab his qui quaerunt illam</span> <span class="verse"><a name="14">14</a>praeoccupat qui se concupiscunt ut illis se prior ostendat</span> <span class="verse"><a name="15">15</a>qui de luce vigilaverit ad illam non laborabit adsidentem enim illam foribus suis inveniet</span> <span class="verse"><a name="16">16</a>cogitare ergo de illa sensus est consummatus et qui vigilaverit propter illam cito erit securus</span> <span class="verse"><a name="17">17</a>quoniam dignos se ipsa circuit quaerens et in viis ostendit se illis hilariter et in omni providentia occurrit illis</span> <span class="verse"><a name="18">18</a>initium enim illius verissima est disciplinae concupiscentia</span> <span class="verse"><a name="19">19</a>cura ergo disciplinae dilectio est et dilectio custoditio legum illius est custoditio autem legum consummatio incorruptionis est</span> <span class="verse"><a name="20">20</a>incorruptio autem facit esse proximum Deo</span> <span class="verse"><a name="21">21</a>concupiscentia itaque sapientiae deducet ad regnum perpetuum</span> <span class="verse"><a name="22">22</a>si ergo delectamini sedibus et stemmatibus reges populi diligite sapientiam ut in perpetuum regnetis</span> <span class="verse"><a name="23">23</a>quid est autem sapientia et quemadmodum facta sit referam et non abscondam a vobis sacramenta Dei sed ab initio nativitatis investigabo et ponam in lucem scientiam illius et non praeteribo veritatem</span> <span class="verse"><a name="24">24</a>neque cum invidia tabescente iter habebo quoniam ista non erit particeps sapientiae</span> <span class="verse"><a name="25">25</a>multitudo autem sapientium sanitas est orbis terrarum et rex sapiens populi stabilimentum est</span> <span class="verse"><a name="26">26</a>ergo accipite disciplinam per sermones meos et proderit vobis</span> </p></div</div></div></body></html>