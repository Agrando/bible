<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/hab/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/hab">Habakkuk</a> &gt <strong>Chapter 1</strong></div><p><span class="verse"><a name="1">1</a>onus quod vidit Abacuc propheta</span> <span class="verse"><a name="2">2</a>usquequo Domine clamabo et non exaudies vociferabor ad te vim patiens et non salvabis</span> <span class="verse"><a name="3">3</a>quare ostendisti mihi iniquitatem et laborem videre praeda et iniustitia contra me et factum est iudicium et contradictio potentior</span> <span class="verse"><a name="4">4</a>propter hoc lacerata est lex et non pervenit usque ad finem iudicium quia impius praevalet adversus iustum propterea egreditur iudicium perversum</span> <span class="verse"><a name="5">5</a>aspicite in gentibus et videte et admiramini et obstupescite quia opus factum est in diebus vestris quod nemo credet cum narrabitur</span> <span class="verse"><a name="6">6</a>quia ecce ego suscitabo Chaldeos gentem amaram et velocem ambulantem super latitudinem terrae ut possideat tabernacula non sua</span> <span class="verse"><a name="7">7</a>horribilis et terribilis est ex semet ipsa iudicium et onus eius egredietur</span> <span class="verse"><a name="8">8</a>leviores pardis equi eius et velociores lupis vespertinis et diffundentur equites eius equites namque eius de longe venient volabunt quasi aquila festinans ad comedendum</span> <span class="verse"><a name="9">9</a>omnes ad praedam venient facies eorum ventus urens et congregabit quasi harenam captivitatem</span> <span class="verse"><a name="10">10</a>et ipse de regibus triumphabit et tyranni ridiculi eius erunt ipse super omnem munitionem ridebit et conportabit aggerem et capiet eam</span> <span class="verse"><a name="11">11</a>tunc mutabitur spiritus et pertransibit et corruet haec est fortitudo eius dei sui</span> <span class="verse"><a name="12">12</a>numquid non tu a principio Domine Deus meus Sancte meus et non moriemur Domine in iudicium posuisti eum et fortem ut corriperes fundasti eum</span> <span class="verse"><a name="13">13</a>mundi sunt oculi tui ne videas malum et respicere ad iniquitatem non poteris quare non respicis super inique agentes et taces devorante impio iustiorem se</span> <span class="verse"><a name="14">14</a>et facies homines quasi pisces maris et quasi reptile non habens principem</span> <span class="verse"><a name="15">15</a>totum in hamo sublevavit traxit illud in sagena sua et congregavit in rete suo super hoc laetabitur et exultabit</span> <span class="verse"><a name="16">16</a>propterea immolabit sagenae suae et sacrificabit reti suo quia in ipsis incrassata est pars eius et cibus eius electus</span> <span class="verse"><a name="17">17</a>propter hoc ergo expandit sagenam suam et semper interficere gentes non parcet</span> </p></div</div></div></body></html>