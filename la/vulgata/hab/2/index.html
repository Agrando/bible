<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/hab/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/hab">Habakkuk</a> &gt <strong>Chapter 2</strong></div><p><span class="verse"><a name="1">1</a>super custodiam meam stabo et figam gradum super munitionem et contemplabor ut videam quid dicatur mihi et quid respondeam ad arguentem me</span> <span class="verse"><a name="2">2</a>et respondit mihi Dominus et dixit scribe visum et explana eum super tabulas ut percurrat qui legerit eum</span> <span class="verse"><a name="3">3</a>quia adhuc visus procul et apparebit in finem et non mentietur si moram fecerit expecta illum quia veniens veniet et non tardabit</span> <span class="verse"><a name="4">4</a>ecce qui incredulus est non erit recta anima eius in semet ipso iustus autem in fide sua vivet</span> <span class="verse"><a name="5">5</a>et quomodo vinum potantem decipit sic erit vir superbus et non decorabitur qui dilatavit quasi infernus animam suam et ipse quasi mors et non adimpletur et congregabit ad se omnes gentes et coacervabit ad se omnes populos</span> <span class="verse"><a name="6">6</a>numquid non omnes isti super eum parabolam sument et loquellam enigmatum eius et dicetur vae ei qui multiplicat non sua usquequo et adgravat contra se densum lutum</span> <span class="verse"><a name="7">7</a>numquid non repente consurgent qui mordeant te et suscitabuntur lacerantes te et eris in rapinam eis</span> <span class="verse"><a name="8">8</a>quia tu spoliasti gentes multas spoliabunt te omnes qui reliqui fuerint de populis propter sanguinem hominis et iniquitatem terrae civitatis et omnium habitantium in ea</span> <span class="verse"><a name="9">9</a>vae qui congregat avaritiam malam domui suae ut sit in excelso nidus eius et liberari se putat de manu mali</span> <span class="verse"><a name="10">10</a>cogitasti confusionem domui tuae concidisti populos multos et peccavit anima tua</span> <span class="verse"><a name="11">11</a>quia lapis de pariete clamabit et lignum quod inter iuncturas aedificiorum est respondebit</span> <span class="verse"><a name="12">12</a>vae qui aedificat civitatem in sanguinibus et praeparat urbem in iniquitate</span> <span class="verse"><a name="13">13</a>numquid non haec a Domino sunt exercituum laborabunt enim populi in multo igni et gentes in vacuum et deficient</span> <span class="verse"><a name="14">14</a>quia replebitur terra ut cognoscat gloriam Domini quasi aquae operientes mare</span> <span class="verse"><a name="15">15</a>vae qui potum dat amico suo mittens fel suum et inebrians ut aspiciat nuditatem eius</span> <span class="verse"><a name="16">16</a>repletus est ignominia pro gloria bibe tu quoque et consopire circumdabit te calix dexterae Domini et vomitus ignominiae super gloriam tuam</span> <span class="verse"><a name="17">17</a>quia iniquitas Libani operiet te et vastitas animalium deterrebit eos de sanguinibus hominis et iniquitate terrae et civitatis et omnium habitantium in ea</span> <span class="verse"><a name="18">18</a>quid prodest sculptile quia sculpsit illud fictor suus conflatile et imaginem falsam quia speravit in figmento fictor eius ut faceret simulacra muta</span> <span class="verse"><a name="19">19</a>vae qui dicit ligno expergiscere surge lapidi tacenti numquid ipse docere poterit ecce iste coopertus est auro et argento et omnis spiritus non est in visceribus eius</span> <span class="verse"><a name="20">20</a>Dominus autem in templo sancto suo sileat a facie eius omnis terra</span> </p></div</div></div></body></html>