<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/lam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/lam">Lamentations</a> &gt <strong>Chapter 5</strong></div><p><span class="verse"><a name="1">1</a>recordare Domine quid acciderit nobis intuere et respice obprobrium nostrum</span> <span class="verse"><a name="2">2</a>hereditas nostra versa est ad alienos domus nostrae ad extraneos</span> <span class="verse"><a name="3">3</a>pupilli facti sumus absque patre matres nostrae quasi viduae</span> <span class="verse"><a name="4">4</a>aquam nostram pecunia bibimus ligna nostra pretio conparavimus</span> <span class="verse"><a name="5">5</a>cervicibus minabamur lassis non dabatur requies</span> <span class="verse"><a name="6">6</a>Aegypto dedimus manum et Assyriis ut saturaremur pane</span> <span class="verse"><a name="7">7</a>patres nostri peccaverunt et non sunt et nos iniquitates eorum portavimus</span> <span class="verse"><a name="8">8</a>servi dominati sunt nostri non fuit qui redimeret de manu eorum</span> <span class="verse"><a name="9">9</a>in animabus nostris adferebamus panem nobis a facie gladii in deserto</span> <span class="verse"><a name="10">10</a>pellis nostra quasi clibanus exusta est a facie tempestatum famis</span> <span class="verse"><a name="11">11</a>mulieres in Sion humiliaverunt virgines in civitatibus Iuda</span> <span class="verse"><a name="12">12</a>principes manu suspensi sunt facies senum non erubuerunt</span> <span class="verse"><a name="13">13</a>adulescentibus inpudice abusi sunt et pueri in ligno corruerunt</span> <span class="verse"><a name="14">14</a>senes de portis defecerunt iuvenes de choro psallentium</span> <span class="verse"><a name="15">15</a>defecit gaudium cordis nostri versus est in luctu chorus noster</span> <span class="verse"><a name="16">16</a>cecidit corona capitis nostri vae nobis quia peccavimus</span> <span class="verse"><a name="17">17</a>propterea maestum factum est cor nostrum ideo contenebrati sunt oculi nostri</span> <span class="verse"><a name="18">18</a>propter montem Sion quia disperiit vulpes ambulaverunt in eo</span> <span class="verse"><a name="19">19</a>tu autem Domine in aeternum permanebis solium tuum in generatione et generatione</span> <span class="verse"><a name="20">20</a>quare in perpetuum oblivisceris nostri derelinques nos in longitudinem dierum</span> <span class="verse"><a name="21">21</a>converte nos Domine ad te et convertemur innova dies nostros sicut a principio</span> <span class="verse"><a name="22">22</a>sed proiciens reppulisti nos iratus es contra nos vehementer</span> </p></div</div></div></body></html>