<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/2esd/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/2esd">2 Esdras</a> &gt <strong>Chapter 15</strong></div><p><span class="verse"><a name="1">1</a>ecce loquere in aures plebi meae sermones prophetiae quos inmisero in os tuum, dicit Dominus,</span> <span class="verse"><a name="2">2</a>et fac in carta scribi eos, quoniam fideles et veri sunt.</span> <span class="verse"><a name="3">3</a>ne timeas a cogitationibus adversum te, nec conturbent te incredulitates dicentium,</span> <span class="verse"><a name="4">4</a>quoniam omnis incredulus in incredulitate sua morietur.</span> <span class="verse"><a name="5">5</a>ecce ego induco, dicit Dominus, super orbem terrarum mala, gladium et famem et mortem et interitum,</span> <span class="verse"><a name="6">6</a>propter quod superposuit iniquitas omnem terram et adimpletae sunt operationes eorum.</span> <span class="verse"><a name="7">7</a>propterea dicit Dominus:</span> <span class="verse"><a name="8">8</a>iam non silebo impietates eorum quae inreligiose agunt, nec sustinebo in his quae inique exercent. ecce sanguis innoxius et iustus clamat ad me, et animae iustorum clamant perseveranter.</span> <span class="verse"><a name="9">9</a>vindicans vindicabo illos, dicit Dominus, et accipiam omnem sanguinem innocuum ex illis ad me.</span> <span class="verse"><a name="10">10</a>ecce populus meus quasi grex ad occisionem ducitur. iam non patiar illum habitare in terra Aegypti,</span> <span class="verse"><a name="11">11</a>sed educam eum in manu potenti et brachio excelso, et percutiam Aegyptum plaga sicut prius, et corrumpam terram omnem eius.</span> <span class="verse"><a name="12">12</a>lugeat Aegyptus et fundamenta eius a plaga verberati et mastigati quam inducet Dominus.</span> <span class="verse"><a name="13">13</a>lugeant cultores operantes terram, quoniam deficient semina eorum et vastabuntur ligna eorum ab uredine et grandine et a sidus terribile.</span> <span class="verse"><a name="14">14</a>vae saeculo et qui habitant in eum.</span> <span class="verse"><a name="15">15</a>quia adpropinquavit gladius et extritio illorum, et exsurget gens contra gentem ad pugnam, et romphea in manibus eorum.</span> <span class="verse"><a name="16">16</a>erit enim constabilitio hominibus, alisalios supervalescentes non curabunt regem suum et principem megestanorum suorum in potentia sua.</span> <span class="verse"><a name="17">17</a>concupiscet enim homo in civitatem ire et non poterit.</span> <span class="verse"><a name="18">18</a>propter superbiam enim eorum civitates turbabuntur, domus exterentur, homines metuent.</span> <span class="verse"><a name="19">19</a>non miserebitur homo proximo suo ad irritum faciendum in domos eorum in gladium, ad diripiendas substantias eorum propter famem panis et tribulationem multam.</span> <span class="verse"><a name="20">20</a>ecce ego convoco, dicit Deus, omnes reges terrae ad movendum, qui sunt a borea et a noto et ab euro et a libano, ad convertendos in se et reddere quae dederunt illis.</span> <span class="verse"><a name="21">21</a>sicut faciunt usque hodie electis meis, sic faciam et reddam in sinum ipsorum. haec dicit Dominus Deus:</span> <span class="verse"><a name="22">22</a>non parcet dextera mea super peccantes nec cessabit romphea super effundentes sanguinem innocuum super terram.</span> <span class="verse"><a name="23">23</a>et exiit ignis ab ira eius et devoravit fundamenta terrae et peccatores quasi stramen incensum.</span> <span class="verse"><a name="24">24</a>vae eis qui peccant et non observant mandata mea, dicit Dominus,</span> <span class="verse"><a name="25">25</a>non parcam illis, discedite, filii apostatae, nolite contaminare sanctificationem meam.</span> <span class="verse"><a name="26">26</a>novit Deus qui peccant in eum, propterea tradet eos in mortem et in occisionem.</span> <span class="verse"><a name="27">27</a>iam enim venerunt super orbem terrarum mala, et manebitis in illis; non enim liberabit vos Deus, propter quod peccastis in eum.</span> <span class="verse"><a name="28">28</a>ecce visio horribilis, et facies illius ab oriente.</span> <span class="verse"><a name="29">29</a>et exient nationes draconum Arabum in curris multis, et sibilatus eorum a die itineris fertur super terram, ut etiam timeant et trepidentur omnes qui illos audient.</span> <span class="verse"><a name="30">30</a>Carmonii insanientes in ira exient de silva et advenient in virtute magna et constabunt in pugnam cum illis et vastabunt portionem terrae Assyriorum in dentibus suis.</span> <span class="verse"><a name="31">31</a>et post haec supervalescet draco nativitatis memoria suae, et si converterint se conspirantes in virtute magna ad persequendos eos,</span> <span class="verse"><a name="32">32</a>et isti turbabuntur et silebunt in virtute illorum et convertent pedes suos in fugam,</span> <span class="verse"><a name="33">33</a>et a territorio Assyriorum subsessor subsedebit eos et consumet unum ex illis, et erit timor et tremor in exercitum illorum et inconstabilitio in regno illorum.</span> <span class="verse"><a name="34">34</a>ecce nubs ab oriente et a septentrione usque ad meridianum, et facies illorum horrida valde, plena irae et procellae.</span> <span class="verse"><a name="35">35</a>et conlident se invicem et effundent sidus copiosum super terram et sidus illorum, et erit sanguis a gladio usque ad ventrem equi</span> <span class="verse"><a name="36">36</a>et femur hominis et suffraginem cameli. et erit timor et tremor multus super terram,</span> <span class="verse"><a name="37">37</a>et horrebunt qui videbunt iram illam, et tremor adprehendet illos. et post haec movebuntur nimbi copiosi</span> <span class="verse"><a name="38">38</a>a meridiano et septentrione, et portio alia ab occidente.</span> <span class="verse"><a name="39">39</a>et superinvalescent venti ab oriente et recludent eum et nubem quam suscitavit in ira, et sidus ad faciendam exteritionem ab orientalem notum et occidentem violabitur.</span> <span class="verse"><a name="40">40</a>et exaltabuntur nubes magnae et validae plenae irae et sidus, ut exterant omnem terram et inhabitantes eam, et fundent super omnem altum et eminentem sidus terribile.</span> <span class="verse"><a name="41">41</a>ignem et grandinem et rompheas volantes et aquas multas, ut etiam impleantur omnes campi et omnes rivi a plenitudine aquarum illarum.</span> <span class="verse"><a name="42">42</a>et demolient civitates et muros et montes et colles et ligna silvarum et faena pratorum et frumenta eorum.</span> <span class="verse"><a name="43">43</a>et transibunt constanter usque Babylonem et exterent eam.</span> <span class="verse"><a name="44">44</a>convenient ad ipsam et circuibunt eam et effundent sidus et omnem iram super eam, et subibit pulvis et fumus usque ad caelum, et omnes in circuitu lugebunt eam,</span> <span class="verse"><a name="45">45</a>et qui subremanserint servientes his qui eam exteruerunt.</span> <span class="verse"><a name="46">46</a>et tu Asia consors in specie Babylonis et gloria personae eius,</span> <span class="verse"><a name="47">47</a>vae tibi, misera, propter quod adsimilasti ei, ornasti filias tuas in fornicatione ad placendum et gloriandum in amatoribus tuis, qui te cupierunt semper fornicari.</span> <span class="verse"><a name="48">48</a>odibilem imitata es in omnibus operibus eius et adinventionibus eius. propterea dicit Deus:</span> <span class="verse"><a name="49">49</a>inmittam tibi mala, viduitatem, paupertatem et famem et gladium et pestem ad devastandas domos tuas, ad violationem et mortem. et gloria virtutis tuae</span> <span class="verse"><a name="50">50</a>sicut flos siccabitur, cum exsurget ardor qui emissus est super te.</span> <span class="verse"><a name="51">51</a>et infirmaberis et paupera a plaga et mastigata a vulneribus, ut non possis tuos suscipere potentes et amatores.</span> <span class="verse"><a name="52">52</a>numquid ego sic zelabo te, dicit Dominus,</span> <span class="verse"><a name="53">53</a>nisi occidisses electos meos in omni tempore, exultans percussione manuum et dicens, super mortem eorum cum inebriata es:</span> <span class="verse"><a name="54">54</a>exorna speciem vultus tui?</span> <span class="verse"><a name="55">55</a>merces fornicariae in sinus tuos, propterea redditionem percipies.</span> <span class="verse"><a name="56">56</a>sicut facies electis meis, dicit Dominus, sic faciet tibi Deus et tradet te in malis.</span> <span class="verse"><a name="57">57</a>et nati tui fame interient, et tu romphea cades, et civitates tuae conterentur, et omnes tui in campo gladio cadent.</span> <span class="verse"><a name="58">58</a>et qui sunt in montibus fame peribunt, et manducabunt carnes suas et sanguinem bibent a fame panis et siti aquae.</span> <span class="verse"><a name="59">59</a>propter priora misera es et iterum excipies mala.</span> <span class="verse"><a name="60">60</a>et in transitum adlident civitatem oditam et exterent eam, portionem aliquam gloriae tuae et territorii tui, dum revertuntur a Babylonia.</span> <span class="verse"><a name="61">61</a>extrita illis eris in stramine, et ipsi tibi erunt ignis.</span> <span class="verse"><a name="62">62</a>omnes hii comedunt te et civitates tuas et territoria tua et montes, et omnem silvam tuam et ligna pomifera igne consument.</span> <span class="verse"><a name="63">63</a>et natos tuos captivabunt et honestatem tuam spoliabunt et gloriam faciei tuae exterminabunt.</span> </p></div</div></div></body></html>