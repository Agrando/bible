<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/2esd/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/2esd">2 Esdras</a> &gt <strong>Chapter 8</strong></div><p><span class="verse"><a name="1">1</a>et respondit ad me et dixit: hoc saeculum fecit Altissimus propter multos, futurum autem propter paucos.</span> <span class="verse"><a name="2">2</a>dicam autem coram te similitudinem, Ezra. quomodo autem interrogabis terram et dicet tibi, quoniam dabit terram multam magis unde fiat fictile, parvum autem pulverem unde aurum fit, sic et actus praesentis saeculi.</span> <span class="verse"><a name="3">3</a>multi quidem creati sunt, pauci autem salvabuntur.</span> <span class="verse"><a name="4">4</a>et respondi et dixi: absolve ergo anima sensum et devoret quod sapit.</span> <span class="verse"><a name="5">5</a>convenisti inobaudire et profecta es nolens, nec enim tibi est datum spatium nisi solum modicum vivere.</span> <span class="verse"><a name="6">6</a>o Domine super nos, si permittes servo tuo, ut oremus coram te et des nobis semen cordis et sensui culturam unde fructum fiat, unde vivere possit omnis corruptus qui portabit locum hominis.</span> <span class="verse"><a name="7">7</a>solus enim es, et una plasmatio nos sumus manuum tuarum, sicut locutus es.</span> <span class="verse"><a name="8">8</a>et quoniam vivificas nunc in matrice plasmatum corpus et praestas membra, conservatur in igne et aqua tua creatio et novem mensibus patitur tua plasmatio tuae creaturae quae in eo creata est.</span> <span class="verse"><a name="9">9</a>ipsum autem quod servat et quod servatur utraque servabuntur servatione tua. et quando iterum reddit matrix quae in ea creverint,</span> <span class="verse"><a name="10">10</a>imperasti ut ex ipsis membris, hoc est mamillis, praebere lac, fructum mamillarum.</span> <span class="verse"><a name="11">11</a>ut nutriatur id quod plasmatum est usque in tempus aliquem. et postea dispones eum tuae misericordiae,</span> <span class="verse"><a name="12">12</a>enutristi eum tuae iustitiae, et erudisti eum in lege tua et corripuisti eum tuo intellectu,</span> <span class="verse"><a name="13">13</a>et mortificabis eum ut tuam creaturam et vivificabis eum ut tuum opus.</span> <span class="verse"><a name="14">14</a>si ergo perdideris qui tantis laboribus plasmatus est tuo iussu, facili ordine, et ut quid fiebat?</span> <span class="verse"><a name="15">15</a>et nunc dicens dicam: de omni homine tu magis scis, de populo autem tuo quod mihi dolet,</span> <span class="verse"><a name="16">16</a>et de hereditate tua propter quam lugeo, et de Israhel propter quem tristis sum, et de semine Iacob propter quod conturbor.</span> <span class="verse"><a name="17">17</a>ideo incipiam orare coram te pro me et pro eis, quoniam video lapsos nostros qui inhabitamus terram,</span> <span class="verse"><a name="18">18</a>sed audivi celeritatem iudicii quod futurum est.</span> <span class="verse"><a name="19">19</a>ideo audi meam vocem et intellege sermonum meorum, et loquar coram te.</span> <span class="verse"><a name="20">20</a>initium verborum Ezrae priusquam adsumeretur, et dixit: Domine qui habitas in saeculum, cuius oculi elati et superna in aerem,</span> <span class="verse"><a name="21">21</a>et cuius thronus inaestimabilis et gloria inconprehensibilis, cui adstat exercitus angelorum cum tremore,</span> <span class="verse"><a name="22">22</a>quorum servatio in vento et igni convertitur, cuius verbum verum et dicta perseverantia,</span> <span class="verse"><a name="23">23</a>cuius iussio fortis et dispositio terribilis, cuius aspectus arefecit abyssos et indignatio tabescere facit montes et veritas testificatur.</span> <span class="verse"><a name="24">24</a>exaudi, Domine, orationem servi tui et auribus percipe precationem figmenti tui, intende verba mea.</span> <span class="verse"><a name="25">25</a>dum enim vivo loquar et dum sapio respondeam.</span> <span class="verse"><a name="26">26</a>ne aspicias populi tui delicta, sed qui tibi in veritate serviunt.</span> <span class="verse"><a name="27">27</a>nec adtendas impie agentium studia, sed qui tua testimonia cum doloribus custodierunt.</span> <span class="verse"><a name="28">28</a>neque cogites qui in conspectu tuo false conversati sunt, sed memorare qui ex voluntate tuum timorem cognoverunt.</span> <span class="verse"><a name="29">29</a>neque volueris perdere qui pecorum mores habuerunt, sed respicias eos qui legem tuam splendide docuerunt.</span> <span class="verse"><a name="30">30</a>neque indigneris eis qui bestiis peius sunt iudicati, sed diligas eos qui semper in tua gloria confiderunt.</span> <span class="verse"><a name="31">31</a>quoniam nos et patres nostri mortalibus moribus egimus, tu autem propter nos peccatores misericors vocaberis.</span> <span class="verse"><a name="32">32</a>si enim desideraveris ut nostri miserearis, tunc misericors vocaberis, nobis enim non habentibus opera iustitiae.</span> <span class="verse"><a name="33">33</a>iusti enim, quibus sunt operae multae repositae apud te, ex propriis operibus recipient mercedem.</span> <span class="verse"><a name="34">34</a>quid est enim homo, ut ei indigneris, aut genus corruptibile, ut ita amariceris de ipso.</span> <span class="verse"><a name="35">35</a>in veritate enim nemo de genitis est qui non impie gessit, et de confitentibus qui non deliquit.</span> <span class="verse"><a name="36">36</a>in hoc enim adnuntiabitur iustitia tua, et bonitas tua Domine, cum misertus fueris eis qui non habent substantiam operum bonorum.</span> <span class="verse"><a name="37">37</a>et respondit ad me et dixi:t recte locutus es aliqua, et iuxta sermones tuos sic et fiet,</span> <span class="verse"><a name="38">38</a>quoniam vere non cogitabo super plasma eorum qui peccaverunt aut mortem aut iudicium aut perditionem,</span> <span class="verse"><a name="39">39</a>sed iucundabor super iustorum figmentum, peregrinationes quoque et salvationes et mercedis receptiones.</span> <span class="verse"><a name="40">40</a>quomodo ergo locutus sum, sic et est.</span> <span class="verse"><a name="41">41</a>sicut enim agricola serit super terram semina multa et plantationis multitudinem plantat, sed non in tempore non omnia quae seminata sunt salvabuntur, sed nec omnia quae plantata sunt radicabunt, sic et qui in saeculo seminati sunt non omnes salvabuntur.</span> <span class="verse"><a name="42">42</a>et respondi et dixi: si inveni gratiam loquar.</span> <span class="verse"><a name="43">43</a>quoniam semen agricolae, si non ascenderit -- non enim accepit pluviam tuam in tempore -- et si corruptum fuerit multitudine pluviae,</span> <span class="verse"><a name="44">44</a>hoc perit; sed homo qui manibus tuis plasmatus est et tuae imagini nominatus, quoniam similatus est per quem omnia plasmasti, et similasti eum semini agricolae.</span> <span class="verse"><a name="45">45</a>non super nos, sed parce populo tuo et miserere hereditati tuae, tuae enim creaturae misereris.</span> <span class="verse"><a name="46">46</a>et respondit ad me et dixit: quae sunt praesentia praesentibus et quae futura futuris.</span> <span class="verse"><a name="47">47</a>multum enim tibi restat, ut possis diligere meam creaturam super me. tu autem frequenter te et ipsum proximasti iniustis numquam.</span> <span class="verse"><a name="48">48</a>sed et in hoc mirabilis eris coram Altissimo,</span> <span class="verse"><a name="49">49</a>quoniam humiliasti te, sicut decet te, et non iudicasti te inter iustos. plurimum glorificeris,</span> <span class="verse"><a name="50">50</a>propter quod miseriae multae miserabiles efficientur qui inhabitant saeculum in novissimis, quia in multa superbia ambulaverunt.</span> <span class="verse"><a name="51">51</a>tu autem pro te intellege et de similibus tuis inquire gloriam.</span> <span class="verse"><a name="52">52</a>vobis enim apertus est paradisus, plantata est arbor vitae, praeparatum est futurum tempus praeparata est abundantia, aedificata est civitas, probata est requies, perfecta est bonitas ante perfecta sapientia.</span> <span class="verse"><a name="53">53</a>radix signata est a vobis, infirmitas extincta est a vobis et mors absconsa est, infernum fugit et corruptio in oblivionem.</span> <span class="verse"><a name="54">54</a>transierunt dolores et ostensus est in finem thesaurus inmortalitatis.</span> <span class="verse"><a name="55">55</a>noli ergo adicere inquirendo de multitudine eorum qui pereunt.</span> <span class="verse"><a name="56">56</a>nam et ipsi accipientes libertatem spreverunt Altissimum et legem eius contempserunt et vias eius dereliquerunt.</span> <span class="verse"><a name="57">57</a>adhuc autem et iustos eius conculcaverunt.</span> <span class="verse"><a name="58">58</a>et dixerunt in corde suo non esse Deum, et quidem scientes quoniam moriuntur.</span> <span class="verse"><a name="59">59</a>sicut enim vos suscipient quae praedicta sunt, sic eos sitis et cruciatus quae praeparata sunt, non enim Altissimus vo v. A. A hominem disperdi.</span> <span class="verse"><a name="60">60</a>sed ipsi qui creati sunt coinquinaverunt nomen eius qui fecit eos, et ingrati fuerunt ei qui praeparavit eis nunc vitam.</span> <span class="verse"><a name="61">61</a>quapropter iudicium meum modo adpropinquat,</span> <span class="verse"><a name="62">62</a>quod non omnibus demonstravi nisi tibi et tibi similibus paucis. et respondi et dixi:</span> <span class="verse"><a name="63">63</a>ecce nunc, Domine, demonstrasti mihi multitudinem signorum quae incipies facere in novissimis, sed non demonstrasti mihi quo tempore.</span> </p></div</div></div></body></html>