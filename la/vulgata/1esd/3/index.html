<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1esd/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1esd">1 Esdras</a> &gt <strong>Chapter 3</strong></div><p><span class="verse"><a name="1">1</a>rex Darius fecit cenam magnam omnibus vernaculis suis et omnibus magistratibus Mediae et Persis</span> <span class="verse"><a name="2">2</a>et omnibus purpuratis et praetoribus et consulibus et praefectis sub illo, ab India usque Aethiopiam centum viginti septem provinciis.</span> <span class="verse"><a name="3">3</a>et cum manducassent et bibissent et satiati revertebantur, tunc Darius rex ascendit in cubiculo suo et dormivit et expergefactu</span> <span class="verse"><a name="4">4</a>tunc illi tres iuvenes, corporis custodes qui custodiebant corpus regis, dixerunt alter altero:</span> <span class="verse"><a name="5">5</a>dicamus unusquisque nostrum sermonem, qui praecellat; et cuiuscumque apparuerit sermo sapientior alterius, dabit illi Darius rex dona magna et epinicia magna,</span> <span class="verse"><a name="6">6</a>purpura cooperiri et in auro bibere et super aurum dormire et currum aureo freno et cidarim byssinam et torquem circa collum,</span> <span class="verse"><a name="7">7</a>et secundo loco sedebit a Dario propter sapientiam suam et cognatus Darii vocabitur.</span> <span class="verse"><a name="8">8</a>tunc scribentes singuli suum verbum signaverunt et posuerunt subtus cervical Darii regis.</span> <span class="verse"><a name="9">9</a>et dixerunt: cum surrexerit rex, dabunt illi scripta sua; et quodcumque iudicaverit rex et tres magistratus Persidis, quoniam verbum eius sapientius est, ipsi dabitur victoria sicut scriptum est.</span> <span class="verse"><a name="10">10</a>unus scripsit: fortius est vinum.</span> <span class="verse"><a name="11">11</a>alius scripsit: fortior est rex.</span> <span class="verse"><a name="12">12</a>tertius autem scripsit: fortiores sunt mulieres, super omnia autem vincit veritas.</span> <span class="verse"><a name="13">13</a>et cum surrexisset rex, acceperunt scripta sua et dederunt illi et legit.</span> <span class="verse"><a name="14">14</a>et mittens vocavit omnes magistratus Persarum et Medorum et purpuratos et praetores et praefectos.</span> <span class="verse"><a name="15">15</a>et sederunt in consilio et lecta sunt scripta coram ipsis.</span> <span class="verse"><a name="16">16</a>et dixit: vocate adulescentes, et ipsi indicabunt verba sua, et vocati sunt et introierunt.</span> <span class="verse"><a name="17">17</a>et dixit illis: indicate nobis de his quae scripta sunt. et coepit prior, qui dixerat de fortitudine vini,</span> <span class="verse"><a name="18">18</a>et dixit: viri, quam praevalet vinum! omnibus hominibus qui bibunt illud seducit mentem.</span> <span class="verse"><a name="19">19</a>itemque regis et orfani facit mentem unam, item servi ac liberi, pauperis et divitis.</span> <span class="verse"><a name="20">20</a>et omnem mentem convertit in securitatem et iucunditatem, et non meminit omnem tristitiam et debitum.</span> <span class="verse"><a name="21">21</a>et omnia praecordia facit honesta, et non meminit regem nec magistratum, et omnia per talenta facit loqui.</span> <span class="verse"><a name="22">22</a>et non meminerunt cum biberint amicitiam nec fraternitatem, sed post non multum sumunt gladios.</span> <span class="verse"><a name="23">23</a>et cum a vino merserint et surrexerint, non meminerunt quae gesserunt.</span> <span class="verse"><a name="24">24</a>o viri, non praecellit vinum quod sic cogit facere? et tacuit hoc dicto.</span> </p></div</div></div></body></html>