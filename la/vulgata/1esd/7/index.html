<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/1esd/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/1esd">1 Esdras</a> &gt <strong>Chapter 7</strong></div><p><span class="verse"><a name="1">1</a>tunc Sisennes, subregulus Coelensyriae et Foenicen, et Satrabozanes et sodales eius obsecuti his quae a Dario rege decreta erant,</span> <span class="verse"><a name="2">2</a>insistebant sacrosanctis operibus diligentissime cooperantes cum senioribus Iudaeorum, principibus Syriae.</span> <span class="verse"><a name="3">3</a>et prosperata sunt sacrosancta opera prophetantibus Aggeo et Zaccharia prophetis.</span> <span class="verse"><a name="4">4</a>et consummaverunt ea per praeceptum Domini Dei Israhel et ex consilio Cyri et Darii et Artaxersis regis Persarum.</span> <span class="verse"><a name="5">5</a>et consummata est domus sancta usque ad tertiam et vicesimam diem mensis adar, sexto anno Darii regis.</span> <span class="verse"><a name="6">6</a>et fecerunt filii Israhel et sacerdotes et Levitae et ceteri qui erant ex captivitate, qui adpositi sunt, secundum ea quae scripta sunt in libro Moysi.</span> <span class="verse"><a name="7">7</a>et obtulerunt in dedicatione templi Domini tauros centum, arietes ducentos, agnos quadringentos.</span> <span class="verse"><a name="8">8</a>et hedos pro peccatis universi Israhel duodecim secundum numerum tribuum Israhel.</span> <span class="verse"><a name="9">9</a>et steterunt sacerdotes et Levitae amicti stolis per tribus super opera Domini Dei Israhel secundum librum Moysi, et ostiarii per singulas ianuas.</span> <span class="verse"><a name="10">10</a>et egerunt filii Israhel cum his qui erant ex captivitate illud phase quartadecima luna mensis primi, quando sanctificati sunt sacerdotes et Levitae.</span> <span class="verse"><a name="11">11</a>et omnes filii captivitatis non sunt simul sanctificati, quia Levitae simul omnes sanctificati sunt</span> <span class="verse"><a name="12">12</a>et immolaverunt phase universis filiis captivitatis et fratribus suis sacerdotibus et sibimet ipsis.</span> <span class="verse"><a name="13">13</a>et manducaverunt filii Israhel qui erant ex captivitate, omnes qui recesserant ab omnibus execrationibus gentium terrae quaerentes Dominum,</span> <span class="verse"><a name="14">14</a>et celebraverunt diem festum azymorum septem diebus, epulantes in conspectu Domini,</span> <span class="verse"><a name="15">15</a>quoniam convertit consilium regis Assyriorum in eis, confortare manus eorum ad opera manus Domini Dei Israhel.</span> </p></div</div></div></body></html>