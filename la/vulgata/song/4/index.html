<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/song/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/song">Song of Solomon</a> &gt <strong>Chapter 4</strong></div><p><span class="verse"><a name="1">1</a>quam pulchra es amica mea quam pulchra es oculi tui columbarum absque eo quod intrinsecus latet capilli tui sicut greges caprarum quae ascenderunt de monte Galaad</span> <span class="verse"><a name="2">2</a>dentes tui sicut greges tonsarum quae ascenderunt de lavacro omnes gemellis fetibus et sterilis non est inter eas</span> <span class="verse"><a name="3">3</a>sicut vitta coccinea labia tua et eloquium tuum dulce sicut fragmen mali punici ita genae tuae absque eo quod intrinsecus latet</span> <span class="verse"><a name="4">4</a>sicut turris David collum tuum quae aedificata est cum propugnaculis mille clypei pendent ex ea omnis armatura fortium</span> <span class="verse"><a name="5">5</a>duo ubera tua sicut duo hinuli capreae gemelli qui pascuntur in liliis</span> <span class="verse"><a name="6">6</a>donec adspiret dies et inclinentur umbrae vadam ad montem murrae et ad collem turis</span> <span class="verse"><a name="7">7</a>tota pulchra es amica mea et macula non est in te</span> <span class="verse"><a name="8">8</a>veni de Libano sponsa veni de Libano veni coronaberis de capite Amana de vertice Sanir et Hermon de cubilibus leonum de montibus pardorum</span> <span class="verse"><a name="9">9</a>vulnerasti cor meum soror mea sponsa vulnerasti cor meum in uno oculorum tuorum et in uno crine colli tui</span> <span class="verse"><a name="10">10</a>quam pulchrae sunt mammae tuae soror mea sponsa pulchriora ubera tua vino et odor unguentorum tuorum super omnia aromata</span> <span class="verse"><a name="11">11</a>favus distillans labia tua sponsa mel et lac sub lingua tua et odor vestimentorum tuorum sicut odor turis</span> <span class="verse"><a name="12">12</a>hortus conclusus soror mea sponsa hortus conclusus fons signatus</span> <span class="verse"><a name="13">13</a>emissiones tuae paradisus malorum punicorum cum pomorum fructibus cypri cum nardo</span> <span class="verse"><a name="14">14</a>nardus et crocus fistula et cinnamomum cum universis lignis Libani murra et aloe cum omnibus primis unguentis</span> <span class="verse"><a name="15">15</a>fons hortorum puteus aquarum viventium quae fluunt impetu de Libano</span> <span class="verse"><a name="16">16</a>surge aquilo et veni auster perfla hortum meum et fluant aromata illius</span> </p></div</div></div></body></html>