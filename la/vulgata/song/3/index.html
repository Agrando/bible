<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/song/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/song">Song of Solomon</a> &gt <strong>Chapter 3</strong></div><p><span class="verse"><a name="1">1</a>in lectulo meo per noctes quaesivi quem diligit anima mea quaesivi illum et non inveni</span> <span class="verse"><a name="2">2</a>surgam et circuibo civitatem per vicos et plateas quaeram quem diligit anima mea quaesivi illum et non inveni</span> <span class="verse"><a name="3">3</a>invenerunt me vigiles qui custodiunt civitatem num quem dilexit anima mea vidistis</span> <span class="verse"><a name="4">4</a>paululum cum pertransissem eos inveni quem diligit anima mea tenui eum nec dimittam donec introducam illum in domum matris meae et in cubiculum genetricis meae</span> <span class="verse"><a name="5">5</a>adiuro vos filiae Hierusalem per capreas cervosque camporum ne suscitetis neque evigilare faciatis dilectam donec ipsa velit</span> <span class="verse"><a name="6">6</a>quae est ista quae ascendit per desertum sicut virgula fumi ex aromatibus murrae et turis et universi pulveris pigmentarii</span> <span class="verse"><a name="7">7</a>en lectulum Salomonis sexaginta fortes ambiunt ex fortissimis Israhel</span> <span class="verse"><a name="8">8</a>omnes tenentes gladios et ad bella doctissimi uniuscuiusque ensis super femur suum propter timores nocturnos</span> <span class="verse"><a name="9">9</a>ferculum fecit sibi rex Salomon de lignis Libani</span> <span class="verse"><a name="10">10</a>columnas eius fecit argenteas reclinatorium aureum ascensum purpureum media caritate constravit propter filias Hierusalem</span> <span class="verse"><a name="11">11</a>egredimini et videte filiae Sion regem Salomonem in diademate quo coronavit eum mater sua in die disponsionis illius et in die laetitiae cordis eius</span> </p></div</div></div></body></html>