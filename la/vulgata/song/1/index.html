<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/song/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/song">Song of Solomon</a> &gt <strong>Chapter 1</strong></div><p><span class="verse"><a name="1">1</a>osculetur me osculo oris sui quia meliora sunt ubera tua vino</span> <span class="verse"><a name="2">2</a>fraglantia unguentis optimis oleum effusum nomen tuum ideo adulescentulae dilexerunt te</span> <span class="verse"><a name="3">3</a>trahe me post te curremus introduxit me rex in cellaria sua exultabimus et laetabimur in te memores uberum tuorum super vinum recti diligunt te</span> <span class="verse"><a name="4">4</a>nigra sum sed formonsa filiae Hierusalem sicut tabernacula Cedar sicut pelles Salomonis</span> <span class="verse"><a name="5">5</a>nolite me considerare quod fusca sim quia decoloravit me sol filii matris meae pugnaverunt contra me posuerunt me custodem in vineis vineam meam non custodivi</span> <span class="verse"><a name="6">6</a>indica mihi quem diligit anima mea ubi pascas ubi cubes in meridie ne vagari incipiam per greges sodalium tuorum</span> <span class="verse"><a name="7">7</a>si ignoras te o pulchra inter mulieres egredere et abi post vestigia gregum et pasce hedos tuos iuxta tabernacula pastorum</span> <span class="verse"><a name="8">8</a>equitatui meo in curribus Pharaonis adsimilavi te amica mea</span> <span class="verse"><a name="9">9</a>pulchrae sunt genae tuae sicut turturis collum tuum sicut monilia</span> <span class="verse"><a name="10">10</a>murenulas aureas faciemus tibi vermiculatas argento</span> <span class="verse"><a name="11">11</a>dum esset rex in accubitu suo nardus mea dedit odorem suum</span> <span class="verse"><a name="12">12</a>fasciculus murrae dilectus meus mihi inter ubera mea commorabitur</span> <span class="verse"><a name="13">13</a>botrus cypri dilectus meus mihi in vineis Engaddi</span> <span class="verse"><a name="14">14</a>ecce tu pulchra es amica mea ecce tu pulchra oculi tui columbarum</span> <span class="verse"><a name="15">15</a>ecce tu pulcher es dilecte mi et decorus lectulus noster floridus</span> <span class="verse"><a name="16">16</a>tigna domorum nostrarum cedrina laquearia nostra cypressina</span> </p></div</div></div></body></html>