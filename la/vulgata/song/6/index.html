<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/song/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/song">Song of Solomon</a> &gt <strong>Chapter 6</strong></div><p><span class="verse"><a name="1">1</a>dilectus meus descendit in hortum suum ad areolam aromatis ut pascatur in hortis et lilia colligat</span> <span class="verse"><a name="2">2</a>ego dilecto meo et dilectus meus mihi qui pascitur inter lilia</span> <span class="verse"><a name="3">3</a>pulchra es amica mea suavis et decora sicut Hierusalem terribilis ut castrorum acies ordinata</span> <span class="verse"><a name="4">4</a>averte oculos tuos a me quia ipsi me avolare fecerunt capilli tui sicut grex caprarum quae apparuerunt de Galaad</span> <span class="verse"><a name="5">5</a>dentes tui sicut grex ovium quae ascenderunt de lavacro omnes gemellis fetibus et sterilis non est in eis</span> <span class="verse"><a name="6">6</a>sicut cortex mali punici genae tuae absque occultis tuis</span> <span class="verse"><a name="7">7</a>sexaginta sunt reginae et octoginta concubinae et adulescentularum non est numerus</span> <span class="verse"><a name="8">8</a>una est columba mea perfecta mea una est matris suae electa genetrici suae viderunt illam filiae et beatissimam praedicaverunt reginae et concubinae et laudaverunt eam</span> <span class="verse"><a name="9">9</a>quae est ista quae progreditur quasi aurora consurgens pulchra ut luna electa ut sol terribilis ut acies ordinata</span> <span class="verse"><a name="10">10</a>descendi ad hortum nucum ut viderem poma convallis ut inspicerem si floruisset vinea et germinassent mala punica</span> <span class="verse"><a name="11">11</a>nescivi anima mea conturbavit me propter quadrigas Aminadab</span> <span class="verse"><a name="12">12</a>revertere revertere Sulamitis revertere revertere ut intueamur te</span> </p></div</div></div></body></html>