<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/titus/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/titus">Titus</a> &gt <strong>Chapter 2</strong></div><p><span class="verse"><a name="1">1</a>tu autem loquere quae decet sanam doctrinam</span> <span class="verse"><a name="2">2</a>senes ut sobrii sint pudici prudentes sani fide dilectione patientia</span> <span class="verse"><a name="3">3</a>anus similiter in habitu sancto non criminatrices non vino multo servientes bene docentes</span> <span class="verse"><a name="4">4</a>ut prudentiam doceant adulescentulas ut viros suos ament filios diligant</span> <span class="verse"><a name="5">5</a>prudentes castas domus curam habentes benignas subditas suis viris ut non blasphemetur verbum Dei</span> <span class="verse"><a name="6">6</a>iuvenes similiter hortare ut sobrii sint</span> <span class="verse"><a name="7">7</a>in omnibus te ipsum praebe exemplum bonorum operum in doctrina integritatem gravitatem</span> <span class="verse"><a name="8">8</a>verbum sanum inreprehensibilem ut is qui ex adverso est vereatur nihil habens malum dicere de nobis</span> <span class="verse"><a name="9">9</a>servos dominis suis subditos esse in omnibus placentes non contradicentes</span> <span class="verse"><a name="10">10</a>non fraudantes, sed in omnibus fidem bonam ostendentes ut doctrinam salutaris nostri Dei ornent in omnibus</span> <span class="verse"><a name="11">11</a>apparuit enim gratia Dei salutaris omnibus hominibus</span> <span class="verse"><a name="12">12</a>erudiens nos ut abnegantes impietatem et saecularia desideria sobrie et iuste et pie vivamus in hoc saeculo</span> <span class="verse"><a name="13">13</a>expectantes beatam spem et adventum gloriae magni Dei et salvatoris nostri Iesu Christi</span> <span class="verse"><a name="14">14</a>qui dedit semet ipsum pro nobis ut nos redimeret ab omni iniquitate et mundaret sibi populum acceptabilem sectatorem bonorum operum</span> <span class="verse"><a name="15">15</a>haec loquere et exhortare et argue cum omni imperio nemo te contemnat</span> </p></div</div></div></body></html>