<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/hos/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/hos">Hosea</a> &gt <strong>Chapter 12</strong></div><p><span class="verse"><a name="1">1</a>Efraim hev ringa meg inn med lygn, og Israels hus med svik. Og Juda er alljamt agelaus imot Gud, mot den Heilage, den Trufaste.</span> <span class="verse"><a name="2">2</a>Efraim stundar etter vind, og jagtar etter austanver. All dagen aukar det på med lygn og vald. Samband med Assur gjer dei, og olje fører dei til Egyptarland.</span> <span class="verse"><a name="3">3</a>Men Herren fører sak med Juda, og vil heimsøkja Jakob for åtferdi hans, betala honom etter gjerningarne hans.</span> <span class="verse"><a name="4">4</a>I morslivet heldt han bror sin i hælen, og i si manndomskraft drogst han med Gud.</span> <span class="verse"><a name="5">5</a>Ja, han drogst med engelen og vann, han gret og bad honom um nåde. I Betel fann han honom, og der tala han med oss.</span> <span class="verse"><a name="6">6</a>Og Herren, allhers Gud - «Herren» er hans ærenamn.</span> <span class="verse"><a name="7">7</a>Og du, til din Gud skal du venda um. Hald fast på kjærleik og rett! Og bia stødt på din Gud!</span> <span class="verse"><a name="8">8</a>Kana’an, i handi hans er falsk vegt. Å gjera urett likar han.</span> <span class="verse"><a name="9">9</a>So segjer og Efraim: «Eg hev då vorte rik, eg hev vunne meg midel. Kva eg so strævar med, so skal dei då ikkje finna hjå meg nokon urett som er synd.»</span> <span class="verse"><a name="10">10</a>Men eg er Herren din Gud, alt ifrå Egyptarland, eg vil endå lata deg bu i tjeldbuder liksom i høgtidsdagarne.</span> <span class="verse"><a name="11">11</a>Og eg hev tala til profetarne, og eg, syner i mengd hev late deim sjå, og gjenom profetarne hev eg tala i liknader.</span> <span class="verse"><a name="12">12</a>Er no Gilead eit illgjerdsreir, so skal dei verta berre fåfengd. Ofrar dei uksar i Gilgal, so skal og altari deira verta som steinrøysar innmed forerne på marki.</span> <span class="verse"><a name="13">13</a>Og Jakob rømde til Aramsletta, og Israel træla for ei kona - og for ei kona gjætte han.</span> <span class="verse"><a name="14">14</a>Men ved ein profet førde Herren Israel frå Egyptarland, og ved ein profet gjætte han honom. Sår harm hev Efraim valde. Difor skal Herren hans lata blodskuldi hans koma yver honom, og han skal venda hans skjemdarferd mot honom sjølv.</span> </p></div</div></div></body></html>