<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/hos/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/hos">Hosea</a> &gt <strong>Chapter 13</strong></div><p><span class="verse"><a name="1">1</a>Når Efraim tala, vart dei fælne. Høg var han i Israel. Men han vart saka med Ba’al og døydde.</span> <span class="verse"><a name="2">2</a>Og no held dei på med si synd. Og dei gjer seg støypte bilæte av sylvet sitt, avgudar etter sitt eige vit, handverksarbeid alt saman. Til slike talar dei. Menneskjeslagtarar kysser kalvar.</span> <span class="verse"><a name="3">3</a>Difor skal dei verta som morgonskyi, som doggi som tidleg kverv, liksom agner som vinden fyk burt ifrå treskjarstaden, og liksom røyk or ein ljore.</span> <span class="verse"><a name="4">4</a>Men eg er Herren, din Gud, alt frå Egyptarland. Nokon annan Gud enn meg veit du ikkje av. Og nokon annan frelsar enn eg finst ikkje.</span> <span class="verse"><a name="5">5</a>Det var eg som kjendest ved deg i øydemarki, i det turre landet.</span> <span class="verse"><a name="6">6</a>Etter som beitet deira var, vart dei mette. Då dei var mette, vart dei høge i sin hug. Difor gløymde dei meg.</span> <span class="verse"><a name="7">7</a>Då vart eg deim liksom ei løva. Som ein pantar lurer eg innmed vegen.</span> <span class="verse"><a name="8">8</a>Eg kjem yver deim som ei binna som dei hev teke ungarne ifrå, og riv sund bringa deira. Eg gløypar deim som ei løvemor. Villdyr skal slita deim sund.</span> <span class="verse"><a name="9">9</a>Du hev tynt deg, Israel, med di du er imot meg, di hjelp.</span> <span class="verse"><a name="10">10</a>Kvar er no kongen din, at han kann syta for frelsing åt deg i alle byarne dine? Og kvar hev du domarane dine, som du sagde um: «Lat meg få konge og hovdingar?»</span> <span class="verse"><a name="11">11</a>Ja, ein konge skal eg gjeva deg i min vreide, og so tek eg honom burt i min harm.</span> <span class="verse"><a name="12">12</a>Samanbundi er misgjerningi hans Efraim, og syndi hans gøymd.</span> <span class="verse"><a name="13">13</a>Rider som hjå ei fødande kvinna skal koma yver honom. Han er ein son som ikkje er vis. For når stundi er der, kjem han ikkje fram i fødsli.</span> <span class="verse"><a name="14">14</a>Or helheims vald vil eg fria deim, frå dauden vil eg løysa deim ut. Kvar er di sott, du daude? Kvar er di tyning, du helheim? Anger er løynd for augo mine.</span> <span class="verse"><a name="15">15</a>For han, millom brørne sine stend han lavande av frukt; det kjem ein austanvind, eit Herrens ver, farande upp ifrå øydemarki. Då turkar brunnen hans upp, og kjelda hans tryt. Han ranar skatten, alle slag kostnadting.</span> </p></div</div></div></body></html>