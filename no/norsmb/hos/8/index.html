<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/hos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/hos">Hosea</a> &gt <strong>Chapter 8</strong></div><p><span class="verse"><a name="1">1</a>Til munnen din med luren! Som ein ørn yver Herrens hus! av di dei hev brote mi pakt og falle frå mi lov.</span> <span class="verse"><a name="2">2</a>Dei ropar til meg: «Min Gud! Me, Israel, kjenner deg!»</span> <span class="verse"><a name="3">3</a>Men av di Israel hev støytt frå seg det som godt er, skal fienden elta honom.</span> <span class="verse"><a name="4">4</a>Dei, kongar valde seg som ikkje var ifrå meg. Hovdingar tok dei seg, og eg fekk ikkje vita um det. Av sylvet sitt og gullet sitt gjorde dei seg gudebilæte, so dei skulde verta utrudde.</span> <span class="verse"><a name="5">5</a>Ufyseleg er kalven din, Samaria! Harmen min logar imot deim. Kor lenge skal det vara at dei ikkje kann tola reinleik?</span> <span class="verse"><a name="6">6</a>For frå Israel er kalven komen. Ein meister hev laga honom, og nokon gud er han ikkje. Difor skal Samariakalven smuldrast i smått.</span> <span class="verse"><a name="7">7</a>For vind sår dei, og storm skal dei hausta. Avling skal dei ikkje få, grøda skal ikkje gjeva føda, og um ho det gjer, skal framande eta det upp.</span> <span class="verse"><a name="8">8</a>Gløypt vert Israel. Millom folki er dei alt som ein verdlaus ting.</span> <span class="verse"><a name="9">9</a>For dei hev fare upp til Assur liksom eit villasen som gjeng sin eigen veg. Efraim tingar um elsk.</span> <span class="verse"><a name="10">10</a>Men kor so dei tingar millom folki, so skal no eg like vel klemba deim i hop og lata deim få ei låk tid under storkongens trælking.</span> <span class="verse"><a name="11">11</a>Av di Efraim hev gjort seg so mange altar til synd, so skal og altari hans verta honom til synd.</span> <span class="verse"><a name="12">12</a>Um eg skriv lover åt han i titusundtal, so reknar han deim berre som framande lover.</span> <span class="verse"><a name="13">13</a>Til slagtoffergåvor åt meg ofrar dei kjøt som dei et - Herren hev ikkje hugnad i deim. No kjem han i hug misgjerningarne deira og heimsøkjer deira synder. Dei skal fara attende til Egyptarland.</span> <span class="verse"><a name="14">14</a>Og etter di Israel hev gløymt skaparen sin og bygt seg borgar, og Juda hev sett seg upp mange borgfaste byar, so skal eg senda eld mot byarne hans, og han skal øyda borgerne hans.</span> </p></div</div></div></body></html>