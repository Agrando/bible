<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2chr">2 Chronicles</a> &gt <strong>Chapter 11</strong></div><p><span class="verse"><a name="1">1</a>Då Rehabeam kom til Jerusalem, samla han heile Judas hus og Benjamin, hundrad og åtteti tusund utvalde stridsmenner, og vilde strida imot Israel og vinna kongedømet att for Rehabeam.</span> <span class="verse"><a name="2">2</a>Men då kom Herrens ord til gudsmannen Semaja soleis:</span> <span class="verse"><a name="3">3</a>«Seg til Rehabeam Salomoson, kongen i Juda, og til heile Israel i Juda og Benjamin:</span> <span class="verse"><a name="4">4</a>«So segjer Herren: De skal ikkje fara upp og strida imot brørne dykkar; snu heim att kvar til sitt hus! For det som er hendt, er kome frå meg!»» Då lydde dei ordi frå Herren og snudde heim at og drog ikkje imot Jeroboam.</span> <span class="verse"><a name="5">5</a>Sidan budde Rehabeam i Jerusalem, og han bygde byar um til borger i Juda.</span> <span class="verse"><a name="6">6</a>Soleis bygde han Betlehem og Etam og Tekoa</span> <span class="verse"><a name="7">7</a>og Bet-Sur og Soko og Adullam</span> <span class="verse"><a name="8">8</a>og Gat og Maresa og Zif</span> <span class="verse"><a name="9">9</a>og Adorajim og Lakis og Azeka</span> <span class="verse"><a name="10">10</a>og Sora og Ajjalon og Hebron, som låg i Juda og i Benjamin. Han gjorde deim til festningsbyar.</span> <span class="verse"><a name="11">11</a>Og han gjorde borgerne sterke og sette hovdingar i deim, og gav deim forråd av matvaror og olje og vin.</span> <span class="verse"><a name="12">12</a>Og kvar einskild av deim gav han skjoldar og spjot, og soleis gjorde han deim overlag sterke. Juda og Benjamin lydde honom.</span> <span class="verse"><a name="13">13</a>Men prestarne og levitarne i heile Israel gjekk yver til honom frå alle bygderne.</span> <span class="verse"><a name="14">14</a>For levitarne drog ifrå bumarkerne og eigedomen sin og for til Juda og Jerusalem, for di Jeroboam og sønerne hans jaga deim ut or prestetenesta for Herren,</span> <span class="verse"><a name="15">15</a>og han tilsette prestar åt seg for offerhaugarne og bukketrolli og kalvarne som han hadde late gjera.</span> <span class="verse"><a name="16">16</a>Og i fylgje med deim kom dei frå alle Israels ættar som lagde hugen sin på å søkja Herren, Israels Gud. Dei kom til Jerusalem og ofra til Herren, sin fedregud.</span> <span class="verse"><a name="17">17</a>Dei styrkte Judariket og tryggja Rehabeam, son åt Salomo i tri år. For i tri år gjekk dei på vegen åt David og Salomo.</span> <span class="verse"><a name="18">18</a>Rehabeam tok til kona Mahalat, dotter åt Jerimot, son åt David, og åt Abiha’il, dotter åt Eliab, Isais son.</span> <span class="verse"><a name="19">19</a>Ho fødde honom sønerne Je’us og Semarja og Zaham.</span> <span class="verse"><a name="20">20</a>Og etter henne tok han Ma’aka, dotter åt Absalom, til kona; og ho fødde honom Abia og Attai og Ziza og Selomit.</span> <span class="verse"><a name="21">21</a>Rehabeam elska Ma’aka, dotter åt Absalom, meir enn dei andre konorne og fylgjekonorne sine; for han hadde attan konor og seksti fylgjekonor og vart far til åtte og tjuge søner og seksti døtter.</span> <span class="verse"><a name="22">22</a>Difor sette han Abia, son åt Ma’aka, til hovding og fyrste millom brørne sine; for han var tenkt på å gjera honom til konge.</span> <span class="verse"><a name="23">23</a>Og på visleg måte skifte han ut alle landsluterne og dei faste borgerne i Juda og Benjamin til alle sønerne sine, og gav deim flust til å leva av og fekk deim konor i mengd.</span> </p></div</div></div></body></html>