<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2chr">2 Chronicles</a> &gt <strong>Chapter 15</strong></div><p><span class="verse"><a name="1">1</a>Då kom Guds Ande yver Azarja Odedsson,</span> <span class="verse"><a name="2">2</a>og han steig fram for Asa og sagde til honom: «Høyr på meg, Asa og heile Juda og Benjamin! Herren er med dykk når de er med honom, og når de søkjer honom, då let han dykk finna seg; men um de vender dykk frå honom, då vender han seg frå dykk.</span> <span class="verse"><a name="3">3</a>I lange tider var Israel utan sann Gud, utan prest som lærde deim, og utan lov.</span> <span class="verse"><a name="4">4</a>Men i trengsla si umvende dei seg til Herren, Israels Gud, og søkte honom, og han let deim finna seg.</span> <span class="verse"><a name="5">5</a>I dei tider kunde ingen draga uskadd ut eller heim, for det var stor røra millom alle som budde i landi.</span> <span class="verse"><a name="6">6</a>Då vart dei sundstøytte, folk mot folk og by mot by; for Gud skræmde deim med alle slag trengslor.</span> <span class="verse"><a name="7">7</a>Men ver de frihuga og lat ikkje henderne siga; for dykkar verk skal få si løn!»</span> <span class="verse"><a name="8">8</a>Då Asa høyrde desse ordi og den spådomen som Azarja, son åt Oded, sagde fram, då tok han mod til seg og fekk burt dei ufysne styggetingi frå heile Judalandet og Benjaminslandet og frå dei byarne han hadde teke på Efraimsheidi; og han sette i stand Herrens altar framfyre Herrens forhall.</span> <span class="verse"><a name="9">9</a>So stemnde han saman heile Juda og Benjamin og deim ifrå Efraim, Manasse og Simeon som budde hjå deim; for ei mengd ifrå Israel hadde gjenge yver til honom då dei såg at Herren, hans Gud, var med honom.</span> <span class="verse"><a name="10">10</a>Dei samla seg då i Jerusalem i den tridje månaden i det femtande styringsåret åt Asa.</span> <span class="verse"><a name="11">11</a>Og den dagen slagta dei offer for Herren av det herfanget dei hadde ført med seg, sju hundrad stykke storfe og sju tusund stykke småfe.</span> <span class="verse"><a name="12">12</a>Og dei gjorde ei pakt um at dei vilde søkja Herren, sin fedregud, av alt sitt hjarta og heile si sjæl,</span> <span class="verse"><a name="13">13</a>og at kvar den som ikkje søkte Herren, Israels Gud, han skulde lata livet, anten han var liten eller stor, mann eller kvinna.</span> <span class="verse"><a name="14">14</a>Soleis gav dei Herren eiden sin med høg røyst og med fagnadrop og med ljom av lurar og horn,</span> <span class="verse"><a name="15">15</a>og heile Juda gledde seg yver den eiden, for dei hadde svore med heile sitt hjarta og søkte honom med all sin vilje; Og Herren let deim finna seg og gav landet fred til alle sidor.</span> <span class="verse"><a name="16">16</a>Og jamvel Ma’aka, mor si, sette kong Asa av frå hennar dronningrang, av di ho hadde gjort eit styggjelegt bilæte for Astarte; han hogg ned det stygge bilætet, slo det i smulder og brende det i Kidronsdalen.</span> <span class="verse"><a name="17">17</a>Men offerhaugarne fekk dei ikkje burt ifrå Israel; men like vel var hjarta til Asa heilstøypt so lenge han livde.</span> <span class="verse"><a name="18">18</a>Heilaggåvorne åt far sin og heilaggåvorne sine eigne flutte han inn i Guds hus, sylv og gull og ymse ting.</span> <span class="verse"><a name="19">19</a>Det vart ingen ufred fyrr i det fem og trettiande styringsåret åt Asa.</span> </p></div</div></div></body></html>