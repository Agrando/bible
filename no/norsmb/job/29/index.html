<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 29</strong></div><p><span class="verse"><a name="1">1</a>Då heldt Job fram med talen sin og sagde:</span> <span class="verse"><a name="2">2</a>«Å, var eg som i fordums måna’r, som den gong Gud mi verja var,</span> <span class="verse"><a name="3">3</a>då yver meg hans lampa skein, som lyste meg i myrkret fram,</span> <span class="verse"><a name="4">4</a>slik som eg var i mogne manndom, då Gud var ven i huset mitt,</span> <span class="verse"><a name="5">5</a>då Allvald endå med meg var, og mine born eg kring meg såg,</span> <span class="verse"><a name="6">6</a>då eg i fløyte foten tvådde, og olje rann av fjellet nær meg,</span> <span class="verse"><a name="7">7</a>då eg til porten steig i byen, og sessen min på torget tok!</span> <span class="verse"><a name="8">8</a>Ungdomen såg meg, løynde seg; dei gamle reiste seg og stod;</span> <span class="verse"><a name="9">9</a>hovdingar stogga midt i talen og lagde handi på sin munn;</span> <span class="verse"><a name="10">10</a>og røysti tagna hjå dei gjæve, og tunga seg til gomen kleimde;</span> <span class="verse"><a name="11">11</a>dei som meg høyrde, sælka meg, og dei som såg meg, vitna for meg.</span> <span class="verse"><a name="12">12</a>Eg berga arming når han ropa, og farlaus som var utan hjelp;</span> <span class="verse"><a name="13">13</a>velsigning fekk eg frå forkomne, og enkjor fekk eg til å jubla.</span> <span class="verse"><a name="14">14</a>Rettferd var min, eg hennar bunad; rett var mi kappa og mi kruna.</span> <span class="verse"><a name="15">15</a>Eg for den blinde auga var, og føter var eg for den halte.</span> <span class="verse"><a name="16">16</a>Ein far eg var for fatigfolk; eg for ukjende saki granska.</span> <span class="verse"><a name="17">17</a>På brotsmann tennerne eg knekte, reiv fengdi utor gapet hans.</span> <span class="verse"><a name="18">18</a>Eg sagde: «I reiret skal eg døy, med dagar talrike som sand.</span> <span class="verse"><a name="19">19</a>Til roti mi skal vatnet trengja, dogg bu ved natt på greini mi;</span> <span class="verse"><a name="20">20</a>mi æra held seg frisk hjå meg, bogen vert ny handi mi.»</span> <span class="verse"><a name="21">21</a>Dei høyrde ventande på meg, og lydde stilt på rådi mi.</span> <span class="verse"><a name="22">22</a>Og ikkje la dei mot mitt ord, min tale draup ned yver deim.</span> <span class="verse"><a name="23">23</a>På meg dei bia som på regn, ja, som vårregn opna munnen.</span> <span class="verse"><a name="24">24</a>Eg smilte til mismodige, mitt andlit fekk dei ikkje myrkt.</span> <span class="verse"><a name="25">25</a>Når eg deim vitja, sat eg fremst, sat som ein konge i sin herflokk, lik ein som trøystar syrgjande.</span> </p></div</div></div></body></html>