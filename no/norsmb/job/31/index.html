<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 31</strong></div><p><span class="verse"><a name="1">1</a>Med augo hev eg gjort ei pakt; eg skal ’kje skygna etter møy.</span> <span class="verse"><a name="2">2</a>Kva gav meg elles Gud der uppe? Kva arv gav Allvald frå det høge?</span> <span class="verse"><a name="3">3</a>Kjem ikkje udådsmann i naud? Og illgjersmenn i ulukka?</span> <span class="verse"><a name="4">4</a>Ser ikkje han på mine vegar? Tel ikkje han kvart stig eg gjeng?</span> <span class="verse"><a name="5">5</a>Dersom eg fram med fals hev fare, og foten sprunge etter svik</span> <span class="verse"><a name="6">6</a>- Gud vege meg på rettferds vegt, so han kann sjå eg skuldlaus er! -</span> <span class="verse"><a name="7">7</a>Veik mine stig frå vegen av, hev hjarta etter augo gjenge, var det ein flekk på mine hender,</span> <span class="verse"><a name="8">8</a>so gjev ein annan et mitt såd, og riv mi planting upp med rot!</span> <span class="verse"><a name="9">9</a>Let eg min hug av kvinna dåra, sneik eg til grannens dør meg fram,</span> <span class="verse"><a name="10">10</a>so lat mitt viv åt andre mala, og andre yver ho seg bøygje!</span> <span class="verse"><a name="11">11</a>For dette er ei skjemdarferd, eit brot som dom og straff fortener,</span> <span class="verse"><a name="12">12</a>ein eld som eta vil til avgrunns og øydeleggja all mi eiga.</span> <span class="verse"><a name="13">13</a>Vanvyrd’ eg retten åt min træl og trælkvinna i trætta med deim?</span> <span class="verse"><a name="14">14</a>- Kva gjord’ eg då, når Gud reis upp? Kva svara eg, når han meg klaga?</span> <span class="verse"><a name="15">15</a>Dei er som meg i morsliv skapte; ein forma oss i moderfang -</span> <span class="verse"><a name="16">16</a>Um eg sagde nei når arming bad, og let enkja gråtande gå burt,</span> <span class="verse"><a name="17">17</a>hev eg mitt brød åleine ete, so farlaus inkje fekk ein bit,</span> <span class="verse"><a name="18">18</a>- nei, far for han eg var frå yngdi, frå morsliv var eg hennar førar -</span> <span class="verse"><a name="19">19</a>Såg eg ein stakar utan klæde, ein fatig utan yverplagg,</span> <span class="verse"><a name="20">20</a>og so hans lender ei meg signa, og ei mi saueull han vermde,</span> <span class="verse"><a name="21">21</a>hev eg mot farlaus handi lyft, av di eg medhald fekk i retten:</span> <span class="verse"><a name="22">22</a>Let herdi mi or led då losna, og armen brotna frå sitt bein!</span> <span class="verse"><a name="23">23</a>For eg var ovleg rædd Guds straff, eg magtlaus stod framfor hans velde.</span> <span class="verse"><a name="24">24</a>Um eg mi lit til gullet sette, og voni til det fine gull,</span> <span class="verse"><a name="25">25</a>Gledde eg meg ved auka rikdom, og alt eg vann meg med mi hand,</span> <span class="verse"><a name="26">26</a>såg eg på ljoset når det stråla, på månen der han skreid i glans,</span> <span class="verse"><a name="27">27</a>vart hjarta mitt i løyndom dåra, so kyss på hand til deim eg sende,</span> <span class="verse"><a name="28">28</a>so var det og straffande brot, då neitta eg min Gud der uppe.</span> <span class="verse"><a name="29">29</a>Hev eg meg gledt ved uvens uferd, og jubla når han kom i skade,</span> <span class="verse"><a name="30">30</a>- men eg let ikkje munnen synda og banna honom ifrå livet -</span> <span class="verse"><a name="31">31</a>hev ei mitt husfolk stendigt sagt: «Kven gjekk vel svolten frå hans bord?»</span> <span class="verse"><a name="32">32</a>- Eg let ’kje framand natta ute; for ferdamann eg opna døri -</span> <span class="verse"><a name="33">33</a>hev eg som Adam dult mi synd, og løynt mi misgjerd i min barm,</span> <span class="verse"><a name="34">34</a>di eg var rædd den store hop og ottast spott frå ættefrendar, so stilt eg heldt meg innum dører?</span> <span class="verse"><a name="35">35</a>Å, vilde nokon høyra på meg! Sjå her er underskrifti mi, lat berre Allvald svara meg! Fekk eg den skrift min motpart skreiv,</span> <span class="verse"><a name="36">36</a>den skulde eg på oksli bera og binda på meg som ein krans</span> <span class="verse"><a name="37">37</a>eg melde honom kvart mitt stig, og som ein hovding møta honom.</span> <span class="verse"><a name="38">38</a>Dersom min åker klagar meg, og um plogforerne lyt gråta,</span> <span class="verse"><a name="39">39</a>åt eg hans grøda ubetalt, tok livet eg av eigarmannen:</span> <span class="verse"><a name="40">40</a>Lat då for kveite klunger gro, og ugras der eg sådde bygg!» Her endar Jobs tale.</span> </p></div</div></div></body></html>