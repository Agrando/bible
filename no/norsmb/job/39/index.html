<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 39</strong></div><p><span class="verse"><a name="1">1</a>Gjeng du for løva etter rov og gjev ungløvor deira mette,</span> <span class="verse"><a name="2">2</a>medan dei gøymer seg i holor og ligg på lur i busk og kjørr?</span> <span class="verse"><a name="3">3</a>Kven yter ramnen føda hans, når upp til Gud hans ungar ropar og flakkar kringum utan mat?</span> <span class="verse"><a name="4">4</a>Steingeiti, veit du når ho kidar? Vaktar du riderne åt hindi?</span> <span class="verse"><a name="5">5</a>Tel måna’rne dei gjeng med unge, og kjenner du deira fødetid?</span> <span class="verse"><a name="6">6</a>Dei bøygjer seg, fø’r sine ungar, so er det slutt med deira rider.</span> <span class="verse"><a name="7">7</a>På marki kidi veks seg store, spring burt og kjem ’kje att til deim.</span> <span class="verse"><a name="8">8</a>Kven let villasnet renna fritt, tok bandet av det skjerre dyr,</span> <span class="verse"><a name="9">9</a>som eg gav øydemark til heim, den salte steppa til ein bustad?</span> <span class="verse"><a name="10">10</a>Det lær åt byen med sitt ståk, slepp høyra skjenn frå drivaren.</span> <span class="verse"><a name="11">11</a>Det finn seg beite millom fjell, og leitar upp kvart grøne strå.</span> <span class="verse"><a name="12">12</a>Skal tru villuksen vil deg tena, og natta yver ved di krubba?</span> <span class="verse"><a name="13">13</a>Kann du til fori honom tøyma, horvar han dalar etter deg?</span> <span class="verse"><a name="14">14</a>Lit du på honom for hans styrke? Og yverlet du han ditt arbeid?</span> <span class="verse"><a name="15">15</a>Trur du han til å føra grøda heim og draga henne inn i løda?</span> <span class="verse"><a name="16">16</a>Struss-hoa flaksar kåt med vengen, men viser fjør og veng morskjærleik?</span> <span class="verse"><a name="17">17</a>Nei, ho legg sine egg på jordi, og let so sanden verma deim;</span> <span class="verse"><a name="18">18</a>ho gløymer at ein fot kann treda og villdyr trakka deim i kras.</span> <span class="verse"><a name="19">19</a>Hardt fer ho åt med sine ungar, som var dei ikkje hennar eigne; for fåfengt stræv ho ikkje ræddast.</span> <span class="verse"><a name="20">20</a>For Gud let henne gløyma visdom, han ei tiletla henne vit.</span> <span class="verse"><a name="21">21</a>Men når ho baskar seg i veg, ho lær åt både hest og mann.</span> <span class="verse"><a name="22">22</a>Skal tru um du gjev hesten kraft og klæder halsen hans med mån?</span> <span class="verse"><a name="23">23</a>Let du han som grashoppen springa alt med han frøser skræmeleg.</span> <span class="verse"><a name="24">24</a>Glad i si kraft han marki skrapar og fer so fram mot væpna flokk.</span> <span class="verse"><a name="25">25</a>Han urædd er og lær åt rædsla, for sverdet ei han vender um,</span> <span class="verse"><a name="26">26</a>det skranglar pilhus yver honom, det blenkjer spjot til styng og skot.</span> <span class="verse"><a name="27">27</a>Med ståk og bråk han slukar jordi, ustyrleg når stridsluren gjeng.</span> <span class="verse"><a name="28">28</a>Han kneggjar: «Hui!» når luren læt, han verar striden langan leid, med skrik frå hovdingar og herrop!</span> <span class="verse"><a name="29">29</a>Flyg hauken upp ved ditt forstand og spilar vengjerne mot sud?</span> <span class="verse"><a name="30">30</a>Stig ørnen høgt av di du byd, og byggjer reiret sitt i høgdi? Han bur på berg og held seg der, på kvasse tind og høge nut. Derfrå han spæjar etter mat, hans augo yver viddi skodar. Hans ungar gløypar i seg blod; der det finst lik, der er han og.» Og Herren svara Job og sagde: «Vil klandraren med Allvald trætta? Lat han som lastar Gud då svara!» Då svara Job Herren og sagde: «For ring eg er; kva skal eg svara? Eg handi legg på munnen min. Ein gong eg tala, no eg tegjer, tvo gong’ - eg gjer det ikkje meir.»</span> </p></div</div></div></body></html>