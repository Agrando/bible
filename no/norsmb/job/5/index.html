<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 5</strong></div><p><span class="verse"><a name="1">1</a>Rop berre du; kven svarar deg? Kva engel vil du beda til?</span> <span class="verse"><a name="2">2</a>Mismod slær fåvis mann i hel og brennhug den som lite veit.</span> <span class="verse"><a name="3">3</a>Eg såg ein dåre festa rot, og brått eg laut hans bustad banna.</span> <span class="verse"><a name="4">4</a>Hans søner hjelpelaus var, uhjelpte trakka ned i porten.</span> <span class="verse"><a name="5">5</a>Hans avling åt dei svoltne upp, dei tok ho tråss i klungergjerde, og snara lurde på hans gods.</span> <span class="verse"><a name="6">6</a>Men naudi ei frå dusti kjem; ulukka ei or jordi renn;</span> <span class="verse"><a name="7">7</a>nei, mannen vert til møda fødd, som gneistarne lyt fljuga høgt.</span> <span class="verse"><a name="8">8</a>Eg vilde venda meg til Gud og leggja saki fram for honom,</span> <span class="verse"><a name="9">9</a>som storverk gjer som ei me skynar, fleir’ underverk enn me kann telja,</span> <span class="verse"><a name="10">10</a>som sender regnet ned på jord og vatnet yver mark og eng,</span> <span class="verse"><a name="11">11</a>som lyfter låg og liten upp og hjelper syrgjande til frelsa,</span> <span class="verse"><a name="12">12</a>som spiller planen for dei sløge, so deira hender inkje duger,</span> <span class="verse"><a name="13">13</a>som fangar vismann i hans vit, so listig råd forrenner seg.</span> <span class="verse"><a name="14">14</a>Um dagen støyter dei på myrker, trivlar ved middag som ved natt.</span> <span class="verse"><a name="15">15</a>Frå sverd frelser han frelser fatigmann, frå deira munn, frå yvervald,</span> <span class="verse"><a name="16">16</a>so vesalmann fær hava von, men vondskap lata munnen att.</span> <span class="verse"><a name="17">17</a>Men sæl den mann som Gud mun refsa; vanvyrd ei tukt frå Allvalds-Gud!</span> <span class="verse"><a name="18">18</a>Han sårar, men bind og umkring; han slær men lækjer med si hand.</span> <span class="verse"><a name="19">19</a>Seks trengslor bergar han deg or, i sju skal inkje vondt deg nå.</span> <span class="verse"><a name="20">20</a>I hunger fri’r han deg frå dauden, i krig du undan sverdet slepp;</span> <span class="verse"><a name="21">21</a>for tungesvipa er du berga, og trygg du er i tap og tjon;</span> <span class="verse"><a name="22">22</a>du lær åt tjon og hungersnaud og ottast ikkje ville dyr;</span> <span class="verse"><a name="23">23</a>du samband hev med stein på marki, og fred med villdyr uti heidi.</span> <span class="verse"><a name="24">24</a>Du merkar at ditt tjeld hev fred, og inkje vantar i ditt hus.</span> <span class="verse"><a name="25">25</a>Du ser, ditt sæde tallrikt er, ditt avkom rikt som gras på eng.</span> <span class="verse"><a name="26">26</a>I mannskraft til di grav du gjeng, lik korn, køyrt inn i rette tid.</span> <span class="verse"><a name="27">27</a>Det hev me granska; so det er; so høyr og merka deg det då!»</span> </p></div</div></div></body></html>