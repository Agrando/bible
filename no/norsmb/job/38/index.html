<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 38</strong></div><p><span class="verse"><a name="1">1</a>Og Herren svara Job or stormen og sagde:</span> <span class="verse"><a name="2">2</a>«Kven er det som gjer rådgjerd myrk med ord som reint er utan skyn?</span> <span class="verse"><a name="3">3</a>Spenn som ein mann ditt belte på, gjev meg på mine spursmål svar.</span> <span class="verse"><a name="4">4</a>Kvar var du då eg grunna jordi? Seg fram, i fall du greida hev!</span> <span class="verse"><a name="5">5</a>Kven sette måli - veit du det? - Og spana målsnor yver henne?</span> <span class="verse"><a name="6">6</a>Kvar vart pelaran’ sette ned? Kven la vel hennar hyrnestein,</span> <span class="verse"><a name="7">7</a>med alle morgonstjernor kvad, gudssønerne av gleda song?</span> <span class="verse"><a name="8">8</a>Kven stengde havet inn med dører, då det braut ut or moderfang?</span> <span class="verse"><a name="9">9</a>Då eg det skyer gav til klæde og myrkeskodd til sveip åt det</span> <span class="verse"><a name="10">10</a>då eg for det ei grensa sette og trygga ho med port og bom</span> <span class="verse"><a name="11">11</a>og sagde: «Hit og ikkje lenger! Di byrge bylgja stogge her!»</span> <span class="verse"><a name="12">12</a>Baud du vel dagsprett nokon gong? Gav du morgonroden stad,</span> <span class="verse"><a name="13">13</a>so femner kringum ytste jordi, so syndaran’ vart riste av?</span> <span class="verse"><a name="14">14</a>Då tek ho form som leir for segl, og all stend greinlegt som ein klædnad.</span> <span class="verse"><a name="15">15</a>Då misser gudlause sitt ljos, den arm som lyfte seg, vert knekt.</span> <span class="verse"><a name="16">16</a>Kom du til havsens kjeldor fram, hev du på avgrunns-botnen gjenge?</span> <span class="verse"><a name="17">17</a>Hev daude-portarn’ vist seg for deg? Ja, såg du daudeskuggens portar?</span> <span class="verse"><a name="18">18</a>Og hev du vel jordviddi set? Kjenner du alt i hop, seg fram!</span> <span class="verse"><a name="19">19</a>Kvar finn ein veg dit ljoset bur? Og kvar hev myrkret heimen sin?</span> <span class="verse"><a name="20">20</a>So du kann henta deim til grensa og vita veg til deira hus.</span> <span class="verse"><a name="21">21</a>Du veit det, du vart fødd den gong, og dagetalet ditt er stort.</span> <span class="verse"><a name="22">22</a>Kom du dit snøen uppspard ligg? Og såg du forrådshus for haglet,</span> <span class="verse"><a name="23">23</a>som eg til trengsle-tidi gøymer, til dagarne med kamp og krig?</span> <span class="verse"><a name="24">24</a>Kva veg tru ljoset deiler seg, austanvinden spreider seg på jordi?</span> <span class="verse"><a name="25">25</a>Kven laga renna vel for regnet og brøytte veg for torestrålen,</span> <span class="verse"><a name="26">26</a>so væta kjem til aude land, til øydemark der ingen bur,</span> <span class="verse"><a name="27">27</a>til kveikjing for den nakne heid, so gras kann gro der fyrr var bert?</span> <span class="verse"><a name="28">28</a>Skal tru um regnet hev ein far? Kven avlar vel doggdroparne?</span> <span class="verse"><a name="29">29</a>Kva moderliv kom isen or? Kven avla rim i himmelrømd,</span> <span class="verse"><a name="30">30</a>når vatnet hardnar liksom stein, når havflata stivnar til?</span> <span class="verse"><a name="31">31</a>Bind du vel bandet um Sjustjerna? Løyser du lekkjet av Orion?</span> <span class="verse"><a name="32">32</a>Set du rett tid for dyreringen? Og driv du Bjørnen og hans ungar?</span> <span class="verse"><a name="33">33</a>Kjenner du himmelleverne? Gav du han yver jordi magt?</span> <span class="verse"><a name="34">34</a>Kann røysti di til skyi nå, so vatnet fløymer yver deg?</span> <span class="verse"><a name="35">35</a>Byd du vel ljoni fara ut, so dei deg svarar: «Her er me?»</span> <span class="verse"><a name="36">36</a>Kven la i myrke skyer visdom? Kven gav forstand til hildringi?</span> <span class="verse"><a name="37">37</a>Kven tel med visdom skyerne? Kven tømer himmelfati ut,</span> <span class="verse"><a name="38">38</a>når turre mold vert samanrend, jordklumpar kleimer seg i hop?</span> </p></div</div></div></body></html>