<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 12</strong></div><p><span class="verse"><a name="1">1</a>Då svara Job og sagde:</span> <span class="verse"><a name="2">2</a>«Ja visst, de er dei rette folk, og visdomen døyr ut med dykk.</span> <span class="verse"><a name="3">3</a>Men eg hev vit so vel som de; eg ei til atters stend for dykk; kven kjenner ikkje dette fyrr?</span> <span class="verse"><a name="4">4</a>Til spott for venen min vert eg som bad til Gud og bønhøyrd vart. Til spott vert rettvis mann og ærleg.</span> <span class="verse"><a name="5">5</a>Vanvyrd ulukka! tenkjer trygg mann, vanvyrdnad ventar deim som vinglar.</span> <span class="verse"><a name="6">6</a>Valdsmenn bur roleg i sitt tjeld; trygge er dei som tergar Gud, dei som hev Gud i neven sin.</span> <span class="verse"><a name="7">7</a>Spør bølingen, han skal deg læra, og fugl i luft, han segja skal,</span> <span class="verse"><a name="8">8</a>og tal til jordi, ho skal læra, og fisk i hav, skal melda deg:</span> <span class="verse"><a name="9">9</a>Kven skynar ei på alt i hop, at Herrens hand hev skapa det?</span> <span class="verse"><a name="10">10</a>Kvar livand’ sjæl han hev i handi og åndi åt kvart menneskje.</span> <span class="verse"><a name="11">11</a>Vert ordi ei med øyra prøvde, som du med gomen maten smakar?</span> <span class="verse"><a name="12">12</a>Hjå folk med gråe hår er visdom, og vit hjå deim som liver lenge.</span> <span class="verse"><a name="13">13</a>Hjå honom visdom er og kraft, hjå honom råd og dømekraft.</span> <span class="verse"><a name="14">14</a>Når han riv ned, kven byggjer upp? Når han set fast, kven løyser ut?</span> <span class="verse"><a name="15">15</a>Han stengjer vatnet, turkar det, slepper det, so det jordi øyder.</span> <span class="verse"><a name="16">16</a>Hjå honom kraft og klokskap er; han eig båd’ vegvill og vill-leidar;</span> <span class="verse"><a name="17">17</a>rådsherrar fører han som fangar, og domarar han gjer til dårar.</span> <span class="verse"><a name="18">18</a>Han løyser konge-styring upp, legg reip kring livet på deim sjølve.</span> <span class="verse"><a name="19">19</a>Han fører prestar plundra burt og øyder ut eld’-gamle ætter.</span> <span class="verse"><a name="20">20</a>Han mælet tek frå øvde talar og vitet frå dei gamle menn,</span> <span class="verse"><a name="21">21</a>og yver stormenn skam han øys og løyser beltet på dei sterke.</span> <span class="verse"><a name="22">22</a>Han myrkret driv or holor ut og fører dimma fram i dagen.</span> <span class="verse"><a name="23">23</a>Han aukar folk og tynar deim; han spreider folk og fører deim;</span> <span class="verse"><a name="24">24</a>Han vitet tek frå jordheimsfyrstar og let veglaus heid deim vildra;</span> <span class="verse"><a name="25">25</a>dei sviv i myrkret utan ljos, han let dei raga liksom drukne.</span> </p></div</div></div></body></html>