<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 4</strong></div><p><span class="verse"><a name="1">1</a>Då tok Elifaz frå Teman til ords og sagde:</span> <span class="verse"><a name="2">2</a>«Vert du vel tykkjen um eg talar? Men kven kann halda ordi inne?</span> <span class="verse"><a name="3">3</a>På rette veg du førde mange; dei trøytte hender styrkte du;</span> <span class="verse"><a name="4">4</a>med ord du hjelpte deim som snåva, og gav dei veike knei kraft.</span> <span class="verse"><a name="5">5</a>Men når det gjeld deg sjølv, du klagar; når deg det råkar, ræddast du!</span> <span class="verse"><a name="6">6</a>Di von du på di gudstru bygde og sette lit til last-laust liv.</span> <span class="verse"><a name="7">7</a>Tenk etter: Når vart skuldlaus tynt? Når gjekk rettvis mann til grunns?</span> <span class="verse"><a name="8">8</a>Stødt fann eg: dei som urett pløgde, og sådde naud, dei hausta slikt;</span> <span class="verse"><a name="9">9</a>dei stupte for Guds andedrag, gjekk for hans vreidestorm til grunns.</span> <span class="verse"><a name="10">10</a>Ja, løva skrik, og villdyr burar; ungløva fær sin tanngard knekt;</span> <span class="verse"><a name="11">11</a>og løva døyr av skort på rov; løvinna misser sine ungar.</span> <span class="verse"><a name="12">12</a>Ein løynleg tale til meg kom; i øyra mitt det stilt vart kviskra,</span> <span class="verse"><a name="13">13</a>som tankar i eit nattsyn kjem, når svevnen tung på folki kviler.</span> <span class="verse"><a name="14">14</a>Det kom ei rædsla yver meg, ei skjelving gjenom alle lemer;</span> <span class="verse"><a name="15">15</a>ein gust meg yver panna strauk, og på min kropp seg håri reiste;</span> <span class="verse"><a name="16">16</a>og noko stogga for mi åsyn; eg kunde ikkje klårt skilja; framfor mitt auga stod eit bilæt’, eg høyrde som ei røyst som kviskra:</span> <span class="verse"><a name="17">17</a>«Hev menneskjet vel rett for Gud? Er mannen rein framfor sin skapar?</span> <span class="verse"><a name="18">18</a>Han sine tenarar ei trur og finn hjå sine englar lyte -</span> <span class="verse"><a name="19">19</a>enn meir hjå folk i hus av leir; hjå deim som hev sin grunn i moldi, ein kann deim krasa, som eit mol.</span> <span class="verse"><a name="20">20</a>Dei er frå morgon og til kveld; ein krasar deim - kven merkar det? - Og dei vert ikkje funne meir.</span> <span class="verse"><a name="21">21</a>Når deira tjeldsnor vert rykt upp, dei døyr og ingen visdom fær.»</span> </p></div</div></div></body></html>