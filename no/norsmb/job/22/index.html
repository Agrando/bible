<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 22</strong></div><p><span class="verse"><a name="1">1</a>Då tok Elifaz frå Teman til ords og sagde:</span> <span class="verse"><a name="2">2</a>«Er mannen vel til gagn for Gud? Nei, vitug mann seg sjølv mun gagna.</span> <span class="verse"><a name="3">3</a>Hev Allvald bate av di rettferd? Er det hans vinst, at rett du ferdast?</span> <span class="verse"><a name="4">4</a>Er det din gudlegdom han refser, når han med deg held rettargang?</span> <span class="verse"><a name="5">5</a>Hev ei din vondskap vore stor og dine syndar utan ende?</span> <span class="verse"><a name="6">6</a>Grunnlaust du panta dine brøder; halvnakne drog du klædi av;</span> <span class="verse"><a name="7">7</a>den trøytte gav du ikkje vatn, den svoltne negta du ditt brød.</span> <span class="verse"><a name="8">8</a>Det er den sterke som eig landet, den stolte hev si bustad der.</span> <span class="verse"><a name="9">9</a>Du jaga enkjor burt tomhendt’ burt, slo armen av på faderlause.</span> <span class="verse"><a name="10">10</a>Difor ligg snaror kringum deg, og rædsla skræmer deg so brått.</span> <span class="verse"><a name="11">11</a>Ell’ vert du ikkje myrkret var, den flaum som fossar yver deg?</span> <span class="verse"><a name="12">12</a>Bur ikkje Gud i himmelhøgd, sjå øvste stjernor, høgt dei sit!</span> <span class="verse"><a name="13">13</a>Du segjer so: «Kva veit vel Gud? Kann attum skyerne han døma?</span> <span class="verse"><a name="14">14</a>For skyer dimmer augo hans; han hev sin gang på himmelkvelven.»</span> <span class="verse"><a name="15">15</a>Seg, vil du fylgja fortids-vegen, den stig som illverksmenner gjekk?</span> <span class="verse"><a name="16">16</a>Dei som i utid tekne vart - og deira grunn flaut burt i flaum -</span> <span class="verse"><a name="17">17</a>som sagde til Gud: «Haldt du deg burte!» Kva skulde Allvald vel deim gjera?</span> <span class="verse"><a name="18">18</a>Endå han signa deira hus - langt burt frå meg med gudlaus råd!</span> <span class="verse"><a name="19">19</a>Rettvise folk det såg med gleda, og den skuldlause spotta deim:</span> <span class="verse"><a name="20">20</a>«Fiendarn’ våre gjekk til grunns! Sjå elden øydde det dei leivde!»</span> <span class="verse"><a name="21">21</a>Vert ven med honom, og få fred! So skal og lukka timast deg.</span> <span class="verse"><a name="22">22</a>Og tak so lærdom av hans munn, og legg deg ordi hans på hjarta!</span> <span class="verse"><a name="23">23</a>Vend um til Allvald, då du byggjest og jagar syndi frå ditt tjeld.</span> <span class="verse"><a name="24">24</a>Kast gullet ditt i moldi ned - Ofir-gull millom bekkjesteinar.</span> <span class="verse"><a name="25">25</a>Allvald skal vera då ditt gull og haugar utav sylv for deg.</span> <span class="verse"><a name="26">26</a>Då skal du frygda deg i Allvald, di åsyn lyfta upp til Gud.</span> <span class="verse"><a name="27">27</a>Og når du ropar, vil han høyra, so du kann halda det du lovar.</span> <span class="verse"><a name="28">28</a>Det du deg etlar, skal du vinna, og ljos skal skina på din veg.</span> <span class="verse"><a name="29">29</a>Gjeng vegen ned, du ropar: «Upp!» Han hjelpar den bljug-øygde mann.</span> <span class="verse"><a name="30">30</a>Ja, ikkje-skuldfri mann han bergar, frelst vert han ved di reine hand.»</span> </p></div</div></div></body></html>