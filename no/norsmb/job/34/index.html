<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 34</strong></div><p><span class="verse"><a name="1">1</a>Og Elihu tok til ords og sagde:</span> <span class="verse"><a name="2">2</a>«Vismenner, høyr på ordi mine! Kunnige folk, lyd no på meg!</span> <span class="verse"><a name="3">3</a>For ordi prøver ein med øyro, som ein med gomen maten smakar.</span> <span class="verse"><a name="4">4</a>So lat oss no det rette velja og saman finna ut det gode!</span> <span class="verse"><a name="5">5</a>For Job hev sagt: «Eg skuldfri er; min rett hev Gud ifrå meg teke;</span> <span class="verse"><a name="6">6</a>tråss i min rett, stend eg som ljugar, uskuldig fekk eg ulivssår.»</span> <span class="verse"><a name="7">7</a>Finst det vel nokon mann som Job? som gløyper hædings ord som vatn,</span> <span class="verse"><a name="8">8</a>som held med illgjerdsmenner lag, hev umgang med gudlause folk?</span> <span class="verse"><a name="9">9</a>For han hev sagt: «Kva gagnar det ein mann å vera ven med Gud?»</span> <span class="verse"><a name="10">10</a>Difor, de menn med vit, høyr meg! D’er langt frå Gud å vera gudlaus, frå Allvalds-Gud å gjera urett.</span> <span class="verse"><a name="11">11</a>Han løner mannen for hans gjerd, fer med han etter all hans ferd.</span> <span class="verse"><a name="12">12</a>Nei, urettferdig er ’kje Gud, og Allvald krenkjer ikkje retten.</span> <span class="verse"><a name="13">13</a>Kven let vel honom styra jordi? Og kven hev grunna jordheims-kringen?</span> <span class="verse"><a name="14">14</a>Um han på seg åleine tenkte og drog sin ande til seg att,</span> <span class="verse"><a name="15">15</a>då gjekk alt livande til grunns, og menneskja vart atter mold.</span> <span class="verse"><a name="16">16</a>Um du er klok, so høyr på dette, og lyd på ljoden av mitt ord!</span> <span class="verse"><a name="17">17</a>Kann ein som hatar retten, styra? Fordømer du den allrettvise?</span> <span class="verse"><a name="18">18</a>Kann ein til kongen segja: «Niding!» Og til dei megtige: «Du brotsmann?»</span> <span class="verse"><a name="19">19</a>Til han som ei gjer skil på fyrstar, og ikkje vyrder rik mot fatig. Av di hans hand hev skapt deim alle?</span> <span class="verse"><a name="20">20</a>Dei andast brått og midt um natti, eit folk avjagast og kverv burt, stormenn forgjengst i hjelpeløysa.</span> <span class="verse"><a name="21">21</a>Hans augo ser til mannsens ferd, han skodar kvart eit stig han tek;</span> <span class="verse"><a name="22">22</a>det finst ’kje skugge eller myrker der illgjerdsmenn kann løyna seg.</span> <span class="verse"><a name="23">23</a>Han tarv ’kje lenge sjå på mannen fyrr han lyt møta Gud til doms.</span> <span class="verse"><a name="24">24</a>Han utan forhøyr storfolk krasar og andre set i deira stad.</span> <span class="verse"><a name="25">25</a>Han kjennar heile deira verk og gjev um natti deim til tyning.</span> <span class="verse"><a name="26">26</a>Han tuktar deim som illgjerdsmenner, ein stad der alle kann det sjå,</span> <span class="verse"><a name="27">27</a>dei som hev vike burt frå han og ikkje hev hans vegar fylgt -</span> <span class="verse"><a name="28">28</a>so han kann høyra armods klaga og jammerskrik frå undertrykte.</span> <span class="verse"><a name="29">29</a>Fær han det stilt, kven vil fordøma? Løyner han seg - kven kann då sjå han? - for folkemugen og for mannen,</span> <span class="verse"><a name="30">30</a>so ikkje gudlaus mann skal råda og vera snaror yver folket.</span> <span class="verse"><a name="31">31</a>For segjer ein vel so til Gud: «Ovmodigt hev eg bore meg; eg vil ikkje lenger vera vond.</span> <span class="verse"><a name="32">32</a>Vis du meg det eg ikkje ser! hev eg gjort synd, vil eg snu um?»</span> <span class="verse"><a name="33">33</a>Skal han då straffa som du tykkjer? D’er du som er den misnøgde; so lyt du velja, ikkje eg; og du fær segja det du veit.</span> <span class="verse"><a name="34">34</a>Dei kloke folk vil segja til meg, og kvar ein vismann som meg høyrer:</span> <span class="verse"><a name="35">35</a>«Job talar ikkje med forstand hans ord er utan ettertanke.»</span> <span class="verse"><a name="36">36</a>Gjev Job må allstødt verta prøvd for sine svar på nidings vis!</span> <span class="verse"><a name="37">37</a>For han legg brotsverk til si synd og ber seg vyrdlaust millom oss, og talar mange ord mot Gud.»</span> </p></div</div></div></body></html>