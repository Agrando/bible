<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 30</strong></div><p><span class="verse"><a name="1">1</a>Men no er eg til spott for deim som yngre er av år enn eg; eg deira feder ikkje fann verdige plass hjå gjætarhunden.</span> <span class="verse"><a name="2">2</a>Magtlause er og deira hender, og deira saft og kraft er burte;</span> <span class="verse"><a name="3">3</a>Dei magre er av naud og svolt, dei gneg i turre øydemarki som alt i går var reine audni,</span> <span class="verse"><a name="4">4</a>og plukkar melde millom kjørri og hev til føda einerot.</span> <span class="verse"><a name="5">5</a>Frå folket vert dei jaga burt, fær tjuvemann slengt etter seg.</span> <span class="verse"><a name="6">6</a>Dei gøymer seg i fæle gil, i holor uti jord og fjell;</span> <span class="verse"><a name="7">7</a>og millom buskor skrålar dei og samlast under netlerunnar;</span> <span class="verse"><a name="8">8</a>ei ætt av dårar og namnlause som ein helst piskar ut or landet.</span> <span class="verse"><a name="9">9</a>No er eg slengjestev for deim, eit ordtak hev for deim eg vorte.</span> <span class="verse"><a name="10">10</a>Dei styggjest ved meg, held seg burte og sparer ei å sputta på meg.</span> <span class="verse"><a name="11">11</a>Utan all blygd dei krenkjer meg, hiv av kvart band framfor mi åsyn.</span> <span class="verse"><a name="12">12</a>Eit utjo reiser seg til høgre, dei spenner mine føter burt, og legg ulukke-vegar mot meg.</span> <span class="verse"><a name="13">13</a>Og stigen min den bryt dei upp og hjelper til med mi ulukka, dei som er hjelpelause sjølv.</span> <span class="verse"><a name="14">14</a>Som gjenom vide murbrot kjem dei, velter seg fram med bråk og brak.</span> <span class="verse"><a name="15">15</a>Imot meg vender rædslor seg, mi æra elter dei som stormen, mi velferd kvarv som lette sky.</span> <span class="verse"><a name="16">16</a>No jamrar seg mi sjæl i meg; usæle dagar held meg fast.</span> <span class="verse"><a name="17">17</a>Natti gneg mine knokar av meg, min verk, mi pina aldri søv.</span> <span class="verse"><a name="18">18</a>Ved allmagt vert min klædnad vanstelt, heng tett som skjortekragen kring meg.</span> <span class="verse"><a name="19">19</a>Han kasta meg i skarnet ned; og eg ser ut som mold og oska.</span> <span class="verse"><a name="20">20</a>Eg skrik til deg, du svarar ikkje, eg stend der, og du stirer på meg.</span> <span class="verse"><a name="21">21</a>Hard hev du vorte imot meg, du stri’r mot meg med veldug hand.</span> <span class="verse"><a name="22">22</a>Du let meg fara burt i stormen, du let meg tynast i hans brus.</span> <span class="verse"><a name="23">23</a>Eg veit du fører meg til dauden, der alt som liver samlast lyt.</span> <span class="verse"><a name="24">24</a>Kven kavar ikkje når han søkk? Kven ropar ikkje ut i fåren?</span> <span class="verse"><a name="25">25</a>Gret eg ’kje sjølv med den fortrykte, og syrgde yver fatigmann?</span> <span class="verse"><a name="26">26</a>Eg vona godt, men det kom vondt, eg venta ljos, men myrker kom.</span> <span class="verse"><a name="27">27</a>Det kokar allstødt i mitt indre, ulukkedagen møter meg.</span> <span class="verse"><a name="28">28</a>Svart gjeng eg kring, men ikkje solbrend, eg ris i flokken, skrik um hjelp.</span> <span class="verse"><a name="29">29</a>Bror åt sjakalar hev eg vorte, til strussar eg ein frende er.</span> <span class="verse"><a name="30">30</a>Mi hud er svart og flaknar av; det brenn i mine bein av hite.</span> <span class="verse"><a name="31">31</a>Min cither hev eg bytt i sorg, og fløyta mi med gråtar-mål.</span> </p></div</div></div></body></html>