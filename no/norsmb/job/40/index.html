<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 40</strong></div><p><span class="verse"><a name="1">1</a>Og Herren svara Job or stormen og sagde:</span> <span class="verse"><a name="2">2</a>«Spenn som mann ditt beltet på, gjev meg på mine spursmål svar:</span> <span class="verse"><a name="3">3</a>Vil du forspille meg min rett, fordøma meg, so du fær rett?</span> <span class="verse"><a name="4">4</a>Hev du vel slik ein arm som Gud? Kann du som han med røysti dundra?</span> <span class="verse"><a name="5">5</a>Pryd deg med høgd og herredom, klæd deg i glans og herlegdom,</span> <span class="verse"><a name="6">6</a>Lat so din vreide strøyma fram, sjå kvar ein stolt og audmyk han!</span> <span class="verse"><a name="7">7</a>Så kvar ein stolt og bøyg han ned, og slå til jord dei gudlause!</span> <span class="verse"><a name="8">8</a>Og gøym deim alle under jordi, bitt deira andlit fast i løynd!</span> <span class="verse"><a name="9">9</a>So skal eg og lovprisa deg, som siger med di høgre vann.</span> <span class="verse"><a name="10">10</a>Sjå elvhesten! Eg hev skapt han liksom deg; som ein ukse et han gras.</span> <span class="verse"><a name="11">11</a>Sjå då krafti i hans lender, i bukmusklarne hans styrke!</span> <span class="verse"><a name="12">12</a>Halen gjer han stiv som ceder, fast bogsenarne er tvinna.</span> <span class="verse"><a name="13">13</a>Knokarne er koparrøyrer, beini som jarnstenger er.</span> <span class="verse"><a name="14">14</a>Av Guds verk er han det fyrste, av sin skapar fekk han sverd.</span> <span class="verse"><a name="15">15</a>Bergi ber åt honom for, alle villdyr leikar der.</span> <span class="verse"><a name="16">16</a>Under lotusbusk han kviler, løyner seg i røyr og sev.</span> <span class="verse"><a name="17">17</a>Lotusbusk gjev honom skugge, piletre umkransar honom.</span> <span class="verse"><a name="18">18</a>Strid gjeng elvi, ei han ottast; trygg er han um so sjølve Jordan fossar imot hans gap.</span> <span class="verse"><a name="19">19</a>Kann ein tak han so han ser det, draga snara gjenom snuten?</span> <span class="verse"><a name="20">20</a>Kann du fiska krokodillen, binda tunga hans med taum,</span> <span class="verse"><a name="21">21</a>Draga snor i gjenom nosi, hogga krok i kjaken hans?</span> <span class="verse"><a name="22">22</a>Vil han tigga um nåde, tala mjuke ord til deg?</span> <span class="verse"><a name="23">23</a>Tru han vil gjera samband med deg og din træl for alltid verta?</span> <span class="verse"><a name="24">24</a>Kann du han som leikfugl halda for smågjentorne i band? Handlar fiskarlag med honom, skiftar ut til kræmarar? Kann hans hud med spjot du fylla, og hans hovud med harpunar? Berre prøv - du skal det minnast; enn ein gong du gjer det ikkje! Kvar og ein vil missa voni, verta feld ved syni av han.</span> </p></div</div></div></body></html>