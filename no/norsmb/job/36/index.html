<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 36</strong></div><p><span class="verse"><a name="1">1</a>Og Elihu heldt fram og sagde:</span> <span class="verse"><a name="2">2</a>«Vent litt og lat meg tala til deg! For endå hev eg ord for Gud;</span> <span class="verse"><a name="3">3</a>eg hentar kunnskap langan leid, skal hjelpa skaparen til rett.</span> <span class="verse"><a name="4">4</a>For visst, mitt ord skal ikkje ljuga; framfor deg stend ein full-lærd mann.</span> <span class="verse"><a name="5">5</a>Sjå, Gud er sterk, men vander ingen, han som er veldug i forstandskraft.</span> <span class="verse"><a name="6">6</a>Han let ’kje gudlaus mann få liva; men armingarne gjev han rett.</span> <span class="verse"><a name="7">7</a>Han snur ’kje augo frå rettvise; hjå kongar på sin konungsstol han let deim ævleg sitja høgt.</span> <span class="verse"><a name="8">8</a>Um dei i lekkjor bundne vart og i ulukkesnaror fanga,</span> <span class="verse"><a name="9">9</a>so synar han deim deira ferd og brot - at dei ovmoda seg -</span> <span class="verse"><a name="10">10</a>til refsing opnar øyro deira og byd deim venda um frå syndi.</span> <span class="verse"><a name="11">11</a>Um dei då høyrer vil og lyda, so liver dei sitt liv i lukka og sine år i herlegdom;</span> <span class="verse"><a name="12">12</a>um ikkje, fær dei styng av spjotet, og i sin dårskap andast dei.</span> <span class="verse"><a name="13">13</a>Men vreiden trivst i vonde hjarto; dei bed ’kje, um dei bundne vert;</span> <span class="verse"><a name="14">14</a>i ungdomstidi skal dei døy, forgangast som utukt-sveinar.</span> <span class="verse"><a name="15">15</a>Han frelser arming ved hans naud, opnar hans øyro gjenom trengsla.</span> <span class="verse"><a name="16">16</a>Deg og han lokkar ut or trengsla, fritt fær du det og ikkje trongt, ditt bord er fullt av feite retter.</span> <span class="verse"><a name="17">17</a>Men fær du straff som syndug mann, i fall hans domsord held deg fast.</span> <span class="verse"><a name="18">18</a>Lat ikkje tukti avla vreide, den tunge bot deg leida vilt!</span> <span class="verse"><a name="19">19</a>Kann klaga hjelpa deg or naud, kor mykje enn du stræva vil?</span> <span class="verse"><a name="20">20</a>Du må ’kje lengta etter natti då folk vert rykte frå sin stad!</span> <span class="verse"><a name="21">21</a>Gjev agt, so ei til synd du vender, for det du heller vil enn lida.</span> <span class="verse"><a name="22">22</a>Sjå, Gud er upphøgd i sitt velde; kven er ein lærar slik som han?</span> <span class="verse"><a name="23">23</a>Kven hev vel vegen lagt for honom? Kven sagde vel: «Du hev urett gjort?»</span> <span class="verse"><a name="24">24</a>Hugs på å prisa høgt hans verk, som menneski hev sunge um!</span> <span class="verse"><a name="25">25</a>Kvart menneskje med lyst det ser, mann-ætti ser det langan leid.</span> <span class="verse"><a name="26">26</a>Upphøgd, uskynande er Gud, hans liveår kann ingen telja,</span> <span class="verse"><a name="27">27</a>for han dreg vatsdroparne, so det vert regn av skodde-eim.</span> <span class="verse"><a name="28">28</a>Og ifrå skyerne det fløymer og dryp ned yver mange folk.</span> <span class="verse"><a name="29">29</a>Kven skynar vel skyhoparne og torebraket frå hans hytta?</span> <span class="verse"><a name="30">30</a>Han breider ljoset sitt ikring seg og let det hylja havsens røter.</span> <span class="verse"><a name="31">31</a>Soleis han dømer folkeslag og skiftar brød i ovmengd ut.</span> <span class="verse"><a name="32">32</a>Han sveiper henderne i ljos og sender det mot fienden.</span> <span class="verse"><a name="33">33</a>Hans tora meldar um hans koma, ja, feet varslar når han kjem.</span> </p></div</div></div></body></html>