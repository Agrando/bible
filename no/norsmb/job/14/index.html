<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 14</strong></div><p><span class="verse"><a name="1">1</a>Sjå - menneskjet, av kvinna født, det liver stutt, av uro mett.</span> <span class="verse"><a name="2">2</a>Som blom det sprett og visnar burt, ja, lik ein skugge burt det fer.</span> <span class="verse"><a name="3">3</a>Men du med honom auga held, og meg du dreg for domen din.</span> <span class="verse"><a name="4">4</a>Skal tru det av ein urein kjem ein som er rein? Nei, ikkje ein!</span> <span class="verse"><a name="5">5</a>Når dagetalet hans er sett, hans månads-tal sett fast hjå deg, når du for han ei grensa drog som ei han yverskrida kann,</span> <span class="verse"><a name="6">6</a>so snu deg frå, lat han få fred og ha sin dag som leigekaren!</span> <span class="verse"><a name="7">7</a>For treet er det endå von; um det vert det hogge, sprett det att, på renningar det vantar ikkje.</span> <span class="verse"><a name="8">8</a>Når røterne i jordi eldest, og stomnen døyr i turre mold,</span> <span class="verse"><a name="9">9</a>ved dåm av vatnet skyt det knupp, fær som ein stikling grøne greiner.</span> <span class="verse"><a name="10">10</a>Men døyr ein mann, då ligg han der; han andast, og kvar er han då?</span> <span class="verse"><a name="11">11</a>Som vatnet renn ut or ein sjø, som elvi minkar, turkast ut,</span> <span class="verse"><a name="12">12</a>so ligg ein mann, ris ikkje upp; til himmeln kverv, dei vaknar ikkje; ein kann ’kje vekkja deim or svevnen.</span> <span class="verse"><a name="13">13</a>Å, gjev du gøymde meg i helheim, løynde meg, til din vreide gav seg, gav meg ein frest, og so meg hugsa!</span> <span class="verse"><a name="14">14</a>Tru mannen døyr og livnar att? I all min strid eg skulde vona og venta til avløysing kom.</span> <span class="verse"><a name="15">15</a>Eg skulde svara, når du ropa og lengta mot dine eige verk.</span> <span class="verse"><a name="16">16</a>Men no du tel kvart stig eg tek og agtar vel på syndi mi;</span> <span class="verse"><a name="17">17</a>mi synd er læst i pungen inn, og på mi skuld du gøymer vel!</span> <span class="verse"><a name="18">18</a>Som fjellet fell og smuldrast burt, og berget frå sin stad vert flutt,</span> <span class="verse"><a name="19">19</a>Som vatnet holar steinen ut, og flaumen skolar moldi burt, so tek du ifrå mannen voni</span> <span class="verse"><a name="20">20</a>og tyngjer honom ned for alltid. Han fer av stad; med åsyn rengd du sender honom burt frå deg.</span> <span class="verse"><a name="21">21</a>Han veit ’kje um hans born vert heidra; han merkar ikkje um dei armast;</span> <span class="verse"><a name="22">22</a>Hans eigen kropp hans liding valdar, og sjæli græt for eigi sorg.»</span> </p></div</div></div></body></html>