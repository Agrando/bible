<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 18</strong></div><p><span class="verse"><a name="1">1</a>Då tok Bildad frå Suah til ords og sagde:</span> <span class="verse"><a name="2">2</a>«Kor lenge driv de jagt på ord? Gjev gaum, lat oss so talast ved!</span> <span class="verse"><a name="3">3</a>Kvi skal me reknast liksom fe, som ureine i dykkar augo?</span> <span class="verse"><a name="4">4</a>Å, du som riv deg sund i sinne, skal jordi øydast for di skuld? Skal fjellet flytjast frå sin stad?</span> <span class="verse"><a name="5">5</a>Men sløkt vert ljoset for den vonde, og hans åre-eld skal ikkje skina.</span> <span class="verse"><a name="6">6</a>I tjeldet hans vert ljoset myrkt, og lampa sloknar yver han.</span> <span class="verse"><a name="7">7</a>Hans sterke stig vert snævra inn; han snåvar yver sine planar.</span> <span class="verse"><a name="8">8</a>Hans fot vert fløkt i garnet inn, og upp i netet ferdast han;</span> <span class="verse"><a name="9">9</a>og snara triv um hælen hans, og gildra tek på honom fat.</span> <span class="verse"><a name="10">10</a>I jordi løynde gildror lurer, og fellor ventar på hans veg.</span> <span class="verse"><a name="11">11</a>Og rædslor trugar rundt ikring og skræmer han for kvart eit stig.</span> <span class="verse"><a name="12">12</a>Ulukka hungrar etter han, og vondt vil føra han til fall,</span> <span class="verse"><a name="13">13</a>vil eta kvar ein led og lem, ja, det vil daudens eldste son.</span> <span class="verse"><a name="14">14</a>Hans trygd er rivi frå hans tjeld; du sender han til rædsle-kongen.</span> <span class="verse"><a name="15">15</a>I huset hans bur framande, det vert strått svåvel på hans bustad.</span> <span class="verse"><a name="16">16</a>Hans rot i grunnen turkar ut; den høge kruna visnar burt.</span> <span class="verse"><a name="17">17</a>Hans minne kverv frå jordi burt, og namnlaus vert han vidt og breidt.</span> <span class="verse"><a name="18">18</a>Frå ljos til myrker driv dei honom og jagar han frå landi burt.</span> <span class="verse"><a name="19">19</a>Han barnlaus vert i eige folk; i heimen hans slepp ingen undan.</span> <span class="verse"><a name="20">20</a>Og vestmenn støkk for dagen hans, og austmenn vert av rædsla slegne.</span> <span class="verse"><a name="21">21</a>Just soleis gjeng det nidings hus, den heim der ingen kjenner Gud.»</span> </p></div</div></div></body></html>