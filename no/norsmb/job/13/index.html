<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 13</strong></div><p><span class="verse"><a name="1">1</a>Ja, allting hev mitt auga set og øyra høyrde og forstod;</span> <span class="verse"><a name="2">2</a>alt det de veit, det veit eg og; for dykk eg ei tilbake stend.</span> <span class="verse"><a name="3">3</a>Men eg til Allvalds Gud vil tala, med Gud eg vil til retten ganga;</span> <span class="verse"><a name="4">4</a>Men de vil dekkja til med lygn, er berre ugagnslækjarar.</span> <span class="verse"><a name="5">5</a>Å, gjev de vilde tegja still, so kunde det for visdom gjelda.</span> <span class="verse"><a name="6">6</a>Høyr på den skrapa eg vil gjeva, merk når mi lippa åtak gjer!</span> <span class="verse"><a name="7">7</a>Vil de forsvara Gud med lygn? Vil de hans sak med urett verja?</span> <span class="verse"><a name="8">8</a>Vil de for honom gjera mismun, og spela Guds sakførarar?</span> <span class="verse"><a name="9">9</a>Gjeng det dykk vel, når han dykk prøver? Kann de han narra som eit mennesk’?</span> <span class="verse"><a name="10">10</a>Han skal so visst dykk straffa strengt, um de slik mismunn gjer i løynd.</span> <span class="verse"><a name="11">11</a>Med høgdi si han skræmar dykk, hans rædsla yver dykk skal falla.</span> <span class="verse"><a name="12">12</a>Og dykkar kraft-ord vert til oska, og dykkar prov til blaute leir.</span> <span class="verse"><a name="13">13</a>Teg stilt, lat meg tala ut, so fær det gå meg som det kann!</span> <span class="verse"><a name="14">14</a>Kvi skuld’ eg ta mitt kjøt i tenner? Og halda livet mitt i handi?</span> <span class="verse"><a name="15">15</a>Han drep meg, ei eg ventar anna, mi ferd for han lik’vel eg hævdar.</span> <span class="verse"><a name="16">16</a>Men ogso det skal hjelpa meg; hjå han fær ingen urein møta.</span> <span class="verse"><a name="17">17</a>So høyr då det eg segja vil; lat meg for dykkar øyro tala!</span> <span class="verse"><a name="18">18</a>Eg saki hev til rettes lagt; eg skal få rett, det veit eg visst.</span> <span class="verse"><a name="19">19</a>Kven er det som med meg kann strida? Eg skulde tegja stilt og døy.</span> <span class="verse"><a name="20">20</a>Tvo ting må du spara meg for; då løyner eg meg ikkje for deg:</span> <span class="verse"><a name="21">21</a>Di hand lyt burt frå meg du taka, lat ei di rædsla skræma meg!</span> <span class="verse"><a name="22">22</a>Stemn meg so inn! eg stend til svars; eller eg talar og du svarar.</span> <span class="verse"><a name="23">23</a>Kor mange brot og synder hev eg? Seg meg mi misgjerd og mi synd!</span> <span class="verse"><a name="24">24</a>Kvifor vil du di åsyn løyna og for ein fiend’ halda meg?</span> <span class="verse"><a name="25">25</a>Vil eit burtblåse blad du skræma? Forfylgja du eit visna strå? -</span> <span class="verse"><a name="26">26</a>Når du idømer meg slik straff og let meg erva ungdoms synder</span> <span class="verse"><a name="27">27</a>og legg i stokken mine føter, og vaktar alle mine vegar, slær krins um mine foteblad.</span> <span class="verse"><a name="28">28</a>Og det mot ein som morkna er, lik klædeplagg som mol et upp.</span> </p></div</div></div></body></html>