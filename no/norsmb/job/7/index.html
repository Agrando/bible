<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 7</strong></div><p><span class="verse"><a name="1">1</a>Ja, mannen hev ein strid på jordi; hans dagar gjeng som leigedagar.</span> <span class="verse"><a name="2">2</a>Som trælen lengtar etter skugge, og leigekar på løni ventar,</span> <span class="verse"><a name="3">3</a>so fekk eg månader av vonbrot og næter fulle utav møda.</span> <span class="verse"><a name="4">4</a>Eg segjer når eg gjeng til kvile: «Når skal eg atter standa upp?» Og kvelden vert so lang, so lang: Eg ligg uroleg alt til dagsprett.</span> <span class="verse"><a name="5">5</a>Og makk og sår min likam dekkjer, og hudi skorpnar og bryt upp att.</span> <span class="verse"><a name="6">6</a>Mi tid fer snøggar’ enn ein skutel, og ho kverv utan nokor von.</span> <span class="verse"><a name="7">7</a>Hugs på: mitt liv er som ein pust; mitt auga ser ’kje lukka meir.</span> <span class="verse"><a name="8">8</a>Snart er eg løynd for alle augo; du fåfengt stirer etter meg.</span> <span class="verse"><a name="9">9</a>Som skyi framum fer og kverv, so ingen att frå helheim vender,</span> <span class="verse"><a name="10">10</a>snur ei attende til sitt hus; hans heimstad kjenner han ’kje meir.</span> <span class="verse"><a name="11">11</a>Difor vil ’kje munnen stagga, men tala i min djupe hugverk og klaga i mi sjælenaud.</span> <span class="verse"><a name="12">12</a>Er eg eit hav, er eg ein drake, med di du vaktar so på meg?</span> <span class="verse"><a name="13">13</a>Eg tenkjer: «Lægjet skal meg lindra, og sengi letta suti mi» -</span> <span class="verse"><a name="14">14</a>då skræmer du meg upp med draumar, og støkkjer meg med ville syner,</span> <span class="verse"><a name="15">15</a>so at eg heller ville kjøvast, ja døy, enn vera slik ei beingrind.</span> <span class="verse"><a name="16">16</a>D’er nok! Eg liver ikkje æveleg; Haldt upp! Mitt liv er som ein pust.</span> <span class="verse"><a name="17">17</a>Kva er ein mann, at du han vyrder og retter tanken din på honom,</span> <span class="verse"><a name="18">18</a>heimsøkjer honom kvar ein morgon, ransakar honom kvar ei stund?</span> <span class="verse"><a name="19">19</a>Når tek du frå meg auga ditt? Meg slepper med eg svelgjar råken?</span> <span class="verse"><a name="20">20</a>Hev eg gjort synd, kva gjer eg deg, du som på mannen vaktar stødt? Kvi hev du meg til skiva valt? So eg hev vorte meg ei byrd?</span> <span class="verse"><a name="21">21</a>Kvi gjev du ikkje syndi til? Kvi ansar du på mine brot? No sig eg snart i moldi ned; og leitar du, so er eg burte.»</span> </p></div</div></div></body></html>