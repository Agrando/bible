<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 20</strong></div><p><span class="verse"><a name="1">1</a>Då tok Sofar frå Na’ama til ords og sagde:</span> <span class="verse"><a name="2">2</a>«Difor gjev mine tankar svar, og difor stormar det i meg.</span> <span class="verse"><a name="3">3</a>Ei skamleg skrapa fær eg høyra, men kloke svar mi ånd gjev meg.</span> <span class="verse"><a name="4">4</a>Veit du ’kje at frå ævords tid, frå mannen fyrst på jord vart sett,</span> <span class="verse"><a name="5">5</a>ugudlege hev stokkut jubel, vanheilage stuttvarug gleda?</span> <span class="verse"><a name="6">6</a>Når modet hans til himmels stig, når hovudet mot sky han lyfter,</span> <span class="verse"><a name="7">7</a>han evig gjeng til grunns som skarnet; «Kvar er han?» spør dei, honom såg.</span> <span class="verse"><a name="8">8</a>Lik draumen glid han burt og kverv, vert jaga som ei nattesyn.</span> <span class="verse"><a name="9">9</a>Han burte er for alle augo, hans stad veit ikkje til han meir.</span> <span class="verse"><a name="10">10</a>Hans born lyt hjelpa fatigfolk; hans hender gjev hans gods attende.</span> <span class="verse"><a name="11">11</a>Hans bein var full’ av ungdomskraft; men den i moldi ligg med honom.</span> <span class="verse"><a name="12">12</a>Er i hans munn det vonde søtt, vil han det under tunga gøyma,</span> <span class="verse"><a name="13">13</a>sparer han det og slepper ikkje, held han det under gomen fast,</span> <span class="verse"><a name="14">14</a>so vert i kroppen maten hans til orme-eiter i hans buk.</span> <span class="verse"><a name="15">15</a>Det gods han gløypte, spyr han ut; Gud driv det ut or magen hans.</span> <span class="verse"><a name="16">16</a>Han orme-eiter i seg saug, og ødle-tunga honom drep.</span> <span class="verse"><a name="17">17</a>Han fær visst ikkje skoda bekkjer, ei heller flaum av mjølk og honning.</span> <span class="verse"><a name="18">18</a>Han rikdom vinn, men nyt han ikkje; han samlar gods, men vert ’kje glad.</span> <span class="verse"><a name="19">19</a>Han krasa småfolk, let deim liggja, han rana hus som han ei byggjer.</span> <span class="verse"><a name="20">20</a>Han kjende ikkje ro inni seg, men med sin skatt han slepp ’kje undan.</span> <span class="verse"><a name="21">21</a>Hans hækna sparer ingen ting; og difor kverv hans lukka burt.</span> <span class="verse"><a name="22">22</a>I all si ovnøgd lid han naud; kvar armings-hand kjem yver honom.</span> <span class="verse"><a name="23">23</a>Og til å fylla buken hans han sender vreiden yver honom, let maten sin på honom regna.</span> <span class="verse"><a name="24">24</a>Og um han frå jarnvåpen flyr, han såra vert frå koparbogen;</span> <span class="verse"><a name="25">25</a>ut gjenom ryggen pili kjem, den blanke odd ut or hans gall, og dauderædslor fell på honom.</span> <span class="verse"><a name="26">26</a>Alt myrker gøymt er åt hans skattar, ja, ukveikt eld et honom upp, og øyder all hans eigedom.</span> <span class="verse"><a name="27">27</a>Himmelen ter hans brotsverk fram, og jordi reiser seg imot han.</span> <span class="verse"><a name="28">28</a>Hans heime-forråd fer sin veg, renn burt på vreidedagen hans.</span> <span class="verse"><a name="29">29</a>Slikt etlar Gud til gudlaus mann; det lovar Gud til arv åt honom.»</span> </p></div</div></div></body></html>