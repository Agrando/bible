<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 33</strong></div><p><span class="verse"><a name="1">1</a>Men høyr no, Job, på talen min, lyd vel på alle mine ord!</span> <span class="verse"><a name="2">2</a>Sjå eg hev opna mine lippor, og tunga talar i min munn.</span> <span class="verse"><a name="3">3</a>Frå ærlegt hjarta kjem min tale, rein kunnskap lipporne ber fram.</span> <span class="verse"><a name="4">4</a>Guds ånd er det som meg hev skapt, og Allvalds ande gjev meg liv.</span> <span class="verse"><a name="5">5</a>Um du det kann, so gjev meg svar! Væpna deg mot meg, og stig fram!</span> <span class="verse"><a name="6">6</a>Eg er din likemann for Gud, eg og av leiret forma er.</span> <span class="verse"><a name="7">7</a>Du tarv ’kje vera rædd for meg, min trykk skal ikkje tyngja deg.</span> <span class="verse"><a name="8">8</a>Men du hev sagt for øyro mine - eg høyrde ljoden av ditt ord -:</span> <span class="verse"><a name="9">9</a>«Eg skuldfri er og utan synd, eg flekkfri er og utan skuld;</span> <span class="verse"><a name="10">10</a>men han fører uvensgrunnar mot meg og held meg for sin fiendsmann;</span> <span class="verse"><a name="11">11</a>han legg i stokken mine føter og vaktar alle mine vegar.»</span> <span class="verse"><a name="12">12</a>Men du hev urett, svarar eg; Gud større er enn menneskja.</span> <span class="verse"><a name="13">13</a>Men kvifor vil du klaga på han: Han aldri svarar i sin sak?</span> <span class="verse"><a name="14">14</a>På eit vis talar Gud, ja tvo, um enn dei ikkje agtar på det.</span> <span class="verse"><a name="15">15</a>I draumar og i syn ved natt, når tunge svevnen fell på folk, når dei på lægjet ligg og blundar,</span> <span class="verse"><a name="16">16</a>då let han øyro upp på folk, og innsiglar åtvaring til deim,</span> <span class="verse"><a name="17">17</a>for burt frå synd å driva mannen, og rydja ovmod ut or honom</span> <span class="verse"><a name="18">18</a>og berga sjæli hans frå gravi og livet hans frå spjotodd-daude.</span> <span class="verse"><a name="19">19</a>Han tuktast og med sjukelægje, med stendig uro inn til beini,</span> <span class="verse"><a name="20">20</a>hans liv fær mothug imot brød, og sjæli hans mot lostemat.</span> <span class="verse"><a name="21">21</a>Hans misser holdet, vert usjåleg, og beini morknar, syner ikkje,</span> <span class="verse"><a name="22">22</a>og sjæli ned mot gravi lutar, hans liv mot daude-englarne.</span> <span class="verse"><a name="23">23</a>Er det då yver han ein engel, ein millommann, ein utav tusund, som lærer mannen um hans plikt,</span> <span class="verse"><a name="24">24</a>Han ynkast yver han og segjer: «Frels honom frå i grav å ganga! Eg hev ei løysepening funne.»</span> <span class="verse"><a name="25">25</a>Hans likam skal av helsa bløma, sin ungdom skal han atter få.</span> <span class="verse"><a name="26">26</a>Han bed til Gud og nåde fær, so han hans åsyn ser med jubel. Og so fær mannen att si rettferd.</span> <span class="verse"><a name="27">27</a>Han syng for folk og segjer so: «Eg synda hev og krenkt det rette, men hev ’kje fenge lika for det;</span> <span class="verse"><a name="28">28</a>mi sjæl frå gravi berga han, med gleda fær eg ljoset sjå.»</span> <span class="verse"><a name="29">29</a>Og sjå: alt dette gjerer Gud tvo gonger, ja tri gong’ mot mannen,</span> <span class="verse"><a name="30">30</a>og ber hans sjæl frå gravi burt, so livsens ljos kann lysa for han.</span> <span class="verse"><a name="31">31</a>So gjev no gaum og høyr meg, Job, ver tagall du, so eg kann tala!</span> <span class="verse"><a name="32">32</a>Um du hev ord, so gjev meg svar! Tala, eg gjev deg gjerne rett.</span> <span class="verse"><a name="33">33</a>I anna fall so høyr på meg, teg medan eg deg visdom lærer!»</span> </p></div</div></div></body></html>