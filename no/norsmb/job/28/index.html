<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 28</strong></div><p><span class="verse"><a name="1">1</a>Sylv hev sin stad, der dei det finn, og gullet, som dei reinsa vinn,</span> <span class="verse"><a name="2">2</a>og jarn fram or jordi fær, og kopar ut or steinen bræ’r;</span> <span class="verse"><a name="3">3</a>På natteskuggen gjer dei slutt og myrkheims steinar granskar ut.</span> <span class="verse"><a name="4">4</a>Djupt under by med annsamt liv i gruvor bergmenn kliv og sviv.</span> <span class="verse"><a name="5">5</a>På jordi brødkorn fram dei driv, men inni upp som eld dei riv.</span> <span class="verse"><a name="6">6</a>Safiren sit i steinar der, og der seg og gullklumpar ter,</span> <span class="verse"><a name="7">7</a>Ei ørnen kjenner denne veg, for haukesyn han løyner seg.</span> <span class="verse"><a name="8">8</a>Ei stolte rovdyr vegen fann, og løva aldri gjeng på han.</span> <span class="verse"><a name="9">9</a>På harde steinen dei handi legg; då sturtar mang ein bergevegg.</span> <span class="verse"><a name="10">10</a>I berget seg gangar grev og skodar mang ein skatt so gjæv.</span> <span class="verse"><a name="11">11</a>Dei dytter til for rennand’ å, det løynde fram for ljoset må.</span> <span class="verse"><a name="12">12</a>Men visdomen, kvar er han å få? Og kvar skal ein vitet nå?</span> <span class="verse"><a name="13">13</a>Slett ingen veit hans verd og vinst; i manneheim han ikkje finst;</span> <span class="verse"><a name="14">14</a>Avgrunnen dyn: «Her ei han er!» Og havet segjer: «Ikkje her!»</span> <span class="verse"><a name="15">15</a>Du kann ’kje kjøpa han for gull, men sylv ei vega prisen full,</span> <span class="verse"><a name="16">16</a>og ei for gull ifrå Ofir, ei for onyks, ei for safir.</span> <span class="verse"><a name="17">17</a>Ei gull og glas er nok til kaup, og ei til byte fingull-staup.</span> <span class="verse"><a name="18">18</a>Korall, krystall gjeld ikkje her. Visdom er meir enn perlor verd.</span> <span class="verse"><a name="19">19</a>Topas frå Kus er altfor ring, ja, reinast gull vert ingen ting.</span> <span class="verse"><a name="20">20</a>Visdomen, kvar kjem han ifrå? Og kvar skal ein til vitet nå?</span> <span class="verse"><a name="21">21</a>Det ingen veit på denne jord; ei fugl det fann, kvar helst han for.</span> <span class="verse"><a name="22">22</a>Avgrunn og daude segjer greidt: «Eit gjetord er alt det me veit.»</span> <span class="verse"><a name="23">23</a>Men Gud han kjenner denne veg; han veit kvar visdom løyner seg.</span> <span class="verse"><a name="24">24</a>Han skodar heilt til heimsens tram, og under himmeln ser han fram.</span> <span class="verse"><a name="25">25</a>Då vinden han med vegti vog og sette mål for vatnet og,</span> <span class="verse"><a name="26">26</a>då han gav regnet lovi si og ljomet veg å ganga i,</span> <span class="verse"><a name="27">27</a>då såg han og synte fram og granska honom umhugsam.</span> <span class="verse"><a name="28">28</a>Til menneskja han sagde so: «I Herrens otte visdom sit, og fly det vonde, det er vit.»»</span> </p></div</div></div></body></html>