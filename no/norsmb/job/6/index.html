<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 6</strong></div><p><span class="verse"><a name="1">1</a>Då tok Job til ords og svara:</span> <span class="verse"><a name="2">2</a>«Um dei mitt mismod vega vilde og få ulukka mi på vegti,</span> <span class="verse"><a name="3">3</a>det tyngjer meir enn havsens sand; difor var ordi mine ville.</span> <span class="verse"><a name="4">4</a>For Allvalds pilar sit i meg, mi ånd lyt suga deira gift; Guds rædslor reiser seg til åtak.</span> <span class="verse"><a name="5">5</a>Skrik asnet vel i grøne eng? Og rautar uksen ved sitt for?</span> <span class="verse"><a name="6">6</a>Kven et det smerne utan salt? Kven finn vel smak i eggjekvite?</span> <span class="verse"><a name="7">7</a>Det byd meg mot å røra slikt, det er som min utskjemde mat.</span> <span class="verse"><a name="8">8</a>Å, fekk eg uppfyllt bøni mi! Gav Gud meg det eg vonar på!</span> <span class="verse"><a name="9">9</a>Ja, vild’ han berre knusa meg, med hand si min livstråd slita!</span> <span class="verse"><a name="10">10</a>Då hadde endå eg mi trøyst; trass pina skulde glad eg hoppa! - Den Heilage sitt ord eg held på.</span> <span class="verse"><a name="11">11</a>Kva er mi kraft, at eg skuld’ vona? Mi framtid, at eg skulde tola?</span> <span class="verse"><a name="12">12</a>Er krafti mi som steinen sterk? Er kanskje kroppen min av kopar?</span> <span class="verse"><a name="13">13</a>Mi hjelp hev heilt forlate meg; all kvart stydjepunkt er frå meg teke.</span> <span class="verse"><a name="14">14</a>Ein rådlaus treng av venen kjærleik, um enn han ottast Allvald ei.</span> <span class="verse"><a name="15">15</a>Som bekken brørne mine sveik, lik bekkjefar som turkar ut.</span> <span class="verse"><a name="16">16</a>Fyrst gruggast dei av bråna is, og snø som blandar seg uti,</span> <span class="verse"><a name="17">17</a>men minkar so i sumarsoli, og kverv til slutt burt i sumarhiten.</span> <span class="verse"><a name="18">18</a>Vegfarande vik av til deim, men kjem til øydemark og døyr.</span> <span class="verse"><a name="19">19</a>Kjøpmenn frå Tema skoda dit, flokkar frå Saba vonar trygt;</span> <span class="verse"><a name="20">20</a>men svikne vert dei i si von; dei narra vert når dei kjem fram.</span> <span class="verse"><a name="21">21</a>So hev de vorte reint til inkjes, de rædsla såg, og rædde vart!</span> <span class="verse"><a name="22">22</a>Hev eg då bede dykk um noko? Bad eg dykk løysa meg med gods?</span> <span class="verse"><a name="23">23</a>og frelsa meg frå fiendvald og kjøpa meg frå røvarar?</span> <span class="verse"><a name="24">24</a>Gjev meg eit svar, so skal eg tegja; seg meg kva eg hev synda med!</span> <span class="verse"><a name="25">25</a>Eit rettvis ord er lækjebot; men last frå dykk er inkje verdt.</span> <span class="verse"><a name="26">26</a>Du lastar meg for ordi mine; men vonlaus mann so mangt kann segja.</span> <span class="verse"><a name="27">27</a>De kastar lut um farlaust barn, og handel driv um dykkar ven.</span> <span class="verse"><a name="28">28</a>Vilde de berre sjå på meg! Trur de eg lyg dykk upp i augo?</span> <span class="verse"><a name="29">29</a>Vend um, lat ikkje urett skje! Vend um, enn hev eg rett i dette.</span> <span class="verse"><a name="30">30</a>Finst det vel fals på tunga mi? Kann ei min gom ulukka smaka?</span> </p></div</div></div></body></html>