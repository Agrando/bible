<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 11</strong></div><p><span class="verse"><a name="1">1</a>Då tok Sofar frå Na’ama til ords og sagde:</span> <span class="verse"><a name="2">2</a>«Skal slik ei svalling ei få svar? Skal slik ein storpratar få rett?</span> <span class="verse"><a name="3">3</a>Skal menner for din ordflaum tegja? Skal du få spotta utan skjemsla?</span> <span class="verse"><a name="4">4</a>Du segjer: «Rein er læra mi, eg skuldfri er i dine augo.»</span> <span class="verse"><a name="5">5</a>Men dersom berre Gud vil tala og opna munnen sin mot deg,</span> <span class="verse"><a name="6">6</a>og syna deg sin løynde visdom, kor han eig vit i dobbelt mål! Då skulde du nok skyna at Gud gjev deg noko til av syndi.</span> <span class="verse"><a name="7">7</a>Skal tru Guds tankedjup du kjenner? Hev du nått fram til Allvalds grensa?</span> <span class="verse"><a name="8">8</a>Høgar’ enn himmelen - kva gjer du? Djupar’ enn helheimen - kva veit du?</span> <span class="verse"><a name="9">9</a>Lenger enn jordi strekkjer seg og breidare enn havet sjølv.</span> <span class="verse"><a name="10">10</a>Når han skrid fram og legg i lekkjor, stemnar til doms, kven stoggar honom?</span> <span class="verse"><a name="11">11</a>Han kjenner deim som talar lygn; han ser den falske utan leiting.</span> <span class="verse"><a name="12">12</a>Det tome hovud fær forstand, og asenfolen vert til mann.</span> <span class="verse"><a name="13">13</a>Men vil du bu ditt hjarta rett og henderne mot honom breida</span> <span class="verse"><a name="14">14</a>og halda svik frå handa di og urett burte frå ditt tjeld,</span> <span class="verse"><a name="15">15</a>då kann du lyt’laust hovud lyfta, då stend du fast og ræddast ikkje;</span> <span class="verse"><a name="16">16</a>då kann du gløyma all di møda, liksom ei elv som framum rann.</span> <span class="verse"><a name="17">17</a>Klårar’ enn dagen stend ditt liv, og myrkret vert til morgongråe;</span> <span class="verse"><a name="18">18</a>då er du trygg, då hev du von, du ottelaus til kvile gjeng.</span> <span class="verse"><a name="19">19</a>Du ligg, og ingen upp deg skræmer, og mange vil deg gjerne tekkjast.</span> <span class="verse"><a name="20">20</a>Men augo veiknar på dei vonde; dei hev ’kje nokor tilflugt meir, men ventar på å anda ut.»</span> </p></div</div></div></body></html>