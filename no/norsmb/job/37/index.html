<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 37</strong></div><p><span class="verse"><a name="1">1</a>For dette bivrar hjarta mitt og lyfter seg frå staden sin.</span> <span class="verse"><a name="2">2</a>Å, høyr på harmen i hans røyst, den dun som dundrar or hans munn!</span> <span class="verse"><a name="3">3</a>Det fer burt under himmelkvelv, men elden skin til heimsens endar.</span> <span class="verse"><a name="4">4</a>So burar røysti etterpå, han torar med sitt stolte mod, og ljoni held han ikkje att når røysti si han ljoma let.</span> <span class="verse"><a name="5">5</a>Gud torar underfullt med røysti, gjer storverk som me ei kann skyna.</span> <span class="verse"><a name="6">6</a>Han snøen byd: «Fall ned til jord!» Til regnet og, sitt sterke silregn.</span> <span class="verse"><a name="7">7</a>Han stengjer av for mannehand, so all hans skapning læra må.</span> <span class="verse"><a name="8">8</a>Villdyri gjeng til sine hi og kvilar på sin legestad.</span> <span class="verse"><a name="9">9</a>Or inste kammer kjem det storm, og kulde ut av vindarne.</span> <span class="verse"><a name="10">10</a>Utav Guds ande gustar frost, dei vide vatni kjem i tvang.</span> <span class="verse"><a name="11">11</a>Han lastar skyi og med væta og breider sine elding-skyer,</span> <span class="verse"><a name="12">12</a>og hit og dit dei hastar fram, og skifter leid som han det vil og set i verk det som han byd, utyver vide jordheims-kringen;</span> <span class="verse"><a name="13">13</a>anten til ris, når jordi treng det, ell’ og med nåde lyt dei råka.</span> <span class="verse"><a name="14">14</a>Job, lyd på dette, statt no still, gjev gaum på undri Gud hev gjort!</span> <span class="verse"><a name="15">15</a>Veit du når Gud deim segjer fyre, og let sitt ljos or skyi skina?</span> <span class="verse"><a name="16">16</a>Veit du vel korleis skyi sviv, um underi åt den Allvise?</span> <span class="verse"><a name="17">17</a>Du som i heite klæde styn, når jordi brenn i sunnanvind?</span> <span class="verse"><a name="18">18</a>Gjer du med honom himmelkvelven, som er so fast som støypte spegel?</span> <span class="verse"><a name="19">19</a>Lær oss, kva me skal segja honom! Me tegja lyt for berre myrker.</span> <span class="verse"><a name="20">20</a>Skal han få melding at eg talar? Vil nokon ynskja seg å tynast?</span> <span class="verse"><a name="21">21</a>No kann ein ikkje ljoset sjå, um enn det klårt på himmeln skin, men vinden sopar skyi burt.</span> <span class="verse"><a name="22">22</a>Langt nordanfrå kjem gullet hit, ein fælsleg glans ligg yver Gud.</span> <span class="verse"><a name="23">23</a>Til Allvald kann me ikkje nå, til han som er so stor i magt; men rett og rettferd ei han krenkjer.</span> <span class="verse"><a name="24">24</a>Difor ber folket age for han, han ansar ingen sjølvklok mann.»</span> </p></div</div></div></body></html>