<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 27</strong></div><p><span class="verse"><a name="1">1</a>Job heldt fram med talen sin og sagde:</span> <span class="verse"><a name="2">2</a>«So sant Gud liver, som meg sveik, og Allvalds som meg volde sorg</span> <span class="verse"><a name="3">3</a>- for endå eg min ande dreg; i nosi mi er guddomspust -:</span> <span class="verse"><a name="4">4</a>Urett ligg ei på mine lippor; mi tunga talar ikkje svik.</span> <span class="verse"><a name="5">5</a>D’er langt frå meg å gje’ dykk rett, mi uskyld held eg fast til dauden.</span> <span class="verse"><a name="6">6</a>Mi rettferd held eg fast uskjepla, eg ingen dag treng skjemmast ved.</span> <span class="verse"><a name="7">7</a>Min fiend’ skal seg syna gudlaus, min motstandar som urettferdig.</span> <span class="verse"><a name="8">8</a>Kva von hev en gudlaus att, når Gud vil sjæli or han draga?</span> <span class="verse"><a name="9">9</a>Vil Gud vel høyra skriket hans, når trengsla bryt innyver honom?</span> <span class="verse"><a name="10">10</a>Kann han i Allvald vel seg gleda? Kann han kvar tid påkalla Gud?</span> <span class="verse"><a name="11">11</a>Eg um Guds hand vil læra dykk; kva Allvald vil, det dyl eg ikkje.</span> <span class="verse"><a name="12">12</a>Sjå dette hev det alle set; kvi talar de då tome ord?</span> <span class="verse"><a name="13">13</a>Den lut fær gudlause av Gud, den arven valdsmann fær av Allvald.</span> <span class="verse"><a name="14">14</a>Til sverdet veks hans søner upp; hans avkom mettast ei med brød;</span> <span class="verse"><a name="15">15</a>dei siste legst i grav ved pest, og enkjorne held ingi klaga.</span> <span class="verse"><a name="16">16</a>Og um han dyngjer sylv som dust og samlar klæde liksom leir:</span> <span class="verse"><a name="17">17</a>Den rettvise tek klædi på; skuldlause skifter sylvet hans.</span> <span class="verse"><a name="18">18</a>Han byggjer huset sitt som molen, likt hytta vaktmannen set upp.</span> <span class="verse"><a name="19">19</a>Rik legg han seg - men aldri meir; han opnar augo - og er burte.</span> <span class="verse"><a name="20">20</a>Som vatsflaum rædsla honom tek, ved natt riv stormen honom burt.</span> <span class="verse"><a name="21">21</a>Han driv av stad for austanvind, som blæs han frå hans heimstad burt.</span> <span class="verse"><a name="22">22</a>Han utan miskunn på han skyt; frå handi hans han røma må.</span> <span class="verse"><a name="23">23</a>Med hender klappar dei åt han og pip han frå hans heimstad burt.</span> </p></div</div></div></body></html>