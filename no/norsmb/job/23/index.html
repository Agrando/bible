<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 23</strong></div><p><span class="verse"><a name="1">1</a>Då svara Job og sagde:</span> <span class="verse"><a name="2">2</a>«Endå gjeld klaga mi for tråss, tungt legg eg handi på min sukk.</span> <span class="verse"><a name="3">3</a>Berre eg kunde finna honom og koma til hans bustad fram!</span> <span class="verse"><a name="4">4</a>Då la eg fram for han mi sak og fyllte munnen min med prov.</span> <span class="verse"><a name="5">5</a>Då høyrde eg kva svar han gav, og merka det han sa til meg.</span> <span class="verse"><a name="6">6</a>Vilde med magt han mot meg standa? Nei, lyda på meg vilde han.</span> <span class="verse"><a name="7">7</a>Ein skuldfri stod då for han fram; for alltid slapp eg domar min.</span> <span class="verse"><a name="8">8</a>Gjeng eg i aust, han er ’kje der; mot vest, eg vert han ikkje var;</span> <span class="verse"><a name="9">9</a>i nord han verkar, ei eg ser han, han snur mot sud, eg ser han ikkje.</span> <span class="verse"><a name="10">10</a>For all den veg eg fer han kjenner; prøvde han meg, eg var som gull.</span> <span class="verse"><a name="11">11</a>Min fot hev fylgt i faret hans; hans veg eg gjeng ubrigdeleg,</span> <span class="verse"><a name="12">12</a>veik ei frå det hans lippa baud, meir enn mi lov eg lydde hans.</span> <span class="verse"><a name="13">13</a>Men ein er han, kven hindrar honom? Det han hev hug til, gjer han og.</span> <span class="verse"><a name="14">14</a>Han um min lagnad avgjerd tek, og hev med meg so mangt i emning.</span> <span class="verse"><a name="15">15</a>Eg difor ræddast for hans åsyn, når eg det minnest, skjelv eg for han.</span> <span class="verse"><a name="16">16</a>Ja, Gud hev brote ned mitt mod, og Allvald hev gjort meg fælen,</span> <span class="verse"><a name="17">17</a>ei er det myrkret som meg tyner, og ei mi eigi myrke åsyn.</span> </p></div</div></div></body></html>