<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 32</strong></div><p><span class="verse"><a name="1">1</a>Dei tri mennerne svara ikkje Job meir, av di han heldt seg sjølv for rettferdig.</span> <span class="verse"><a name="2">2</a>Men då loga harmen upp hjå Elihu, son åt Barak’el, buziten, av Rams-ætti. Han vart harm på Job, av di han heldt seg sjølv rettferdigare enn Gud.</span> <span class="verse"><a name="3">3</a>Han harmast og på dei tri venerne, av di dei ikkje kunde finna noko svar, og endå dømde Job skuldig.</span> <span class="verse"><a name="4">4</a>For Elihu hadde venta med å tala til Job, av di dei andre var eldre enn han;</span> <span class="verse"><a name="5">5</a>men då Elihu såg at dei tri mennerne ikkje hadde noko å svara, vart han brennande harm.</span> <span class="verse"><a name="6">6</a>Og Elihu, son åt Barak’el, buziten, tok til ords og sagde: «Ung er eg etter år å rekna; de derimot er gamle menn. Difor eg blygdest og var rædd å segja til dykk det eg veit.</span> <span class="verse"><a name="7">7</a>Eg tenkte: «Åri tala lyt og alderen forkynna visdom.»</span> <span class="verse"><a name="8">8</a>Nei, ånd lyt til hjå menneski; og Allvalds ande gjev deim vit.</span> <span class="verse"><a name="9">9</a>Dei gamle er ’kje alltid vise, kvithærde veit ’kje stødt det rette.</span> <span class="verse"><a name="10">10</a>Difor eg segjer: Høyr på meg; eg vil og segja det eg veit.</span> <span class="verse"><a name="11">11</a>Eg venta hev på dykkar ord og lydde vel på dykkar lærdom, alt med de leita etter ord.</span> <span class="verse"><a name="12">12</a>Og eg gav nøgje agt på dykk, men ingen sagde Job imot, ingen av dykk gav honom svar.</span> <span class="verse"><a name="13">13</a>Seg ikkje: «Visdom der me fann; Gud slå han ned, folk kann det ikkje.»</span> <span class="verse"><a name="14">14</a>Han hev ’kje tala imot meg, og ei med dykkar ord eg svarar.</span> <span class="verse"><a name="15">15</a>Dei er forstøkte, svarar ikkje, dei vantar ord å føra fram.</span> <span class="verse"><a name="16">16</a>Treng eg vel venta når dei tegjer og stend der reint forutan svar?</span> <span class="verse"><a name="17">17</a>Eg vil og svara, eg for meg, eg vil og segja det eg veit.</span> <span class="verse"><a name="18">18</a>For eg er full av ord til svars; i bringa sprengjer åndi på.</span> <span class="verse"><a name="19">19</a>Mitt indre er som innstengd vin, lik nye vinhit vil det sprengjast.</span> <span class="verse"><a name="20">20</a>Eg tala vil so eg fær luft, vil opna lipporne og svara.</span> <span class="verse"><a name="21">21</a>Eg ikkje tek parti for nokon og smeikjer ei for nokor mann;</span> <span class="verse"><a name="22">22</a>å smeikja kann eg ikkje med; min skapar elles burt meg reiv.</span> </p></div</div></div></body></html>