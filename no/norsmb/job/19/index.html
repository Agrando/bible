<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 19</strong></div><p><span class="verse"><a name="1">1</a>Då svara Job og sagde:</span> <span class="verse"><a name="2">2</a>«Kor lenge vil mi sjel de harma og krasa meg med dykkar ord?</span> <span class="verse"><a name="3">3</a>Ti gonger hev de no meg spotta; de skjemmest ei å krenkja meg.</span> <span class="verse"><a name="4">4</a>Hev eg i røyndi mistak gjort, dei mistak er mi eigi sak.</span> <span class="verse"><a name="5">5</a>Vil de dykk briska imot meg, som um eg lid mi skam med rette?</span> <span class="verse"><a name="6">6</a>Hugs på at Gud hev bøygt meg ned og spana kringum meg sitt garn.</span> <span class="verse"><a name="7">7</a>Eg ropar: «Vald!» - men eg fær ’kje svar; eg ropar: «Hjelp!» men fær ’kje rett.</span> <span class="verse"><a name="8">8</a>Han stengjer vegen for min fot, og myrker legg han på min stig.</span> <span class="verse"><a name="9">9</a>Min heidersklædnad drog han av; han frå mitt hovud kransen tok.</span> <span class="verse"><a name="10">10</a>Mi vern han braut, so eg gjekk under, mi von sleit han lik treet upp.</span> <span class="verse"><a name="11">11</a>Hans vreide logar meg imot, og for ein fiend’ held han meg.</span> <span class="verse"><a name="12">12</a>Hans skarar stemner fram mot meg; dei brøyter seg ein veg mot meg og lægrar seg kring tjeldet mitt.</span> <span class="verse"><a name="13">13</a>Han dreiv ifrå meg mine frendar, og kjenningar vart framande.</span> <span class="verse"><a name="14">14</a>Skyldfolki held seg burte frå meg, husvenerne hev gløymt meg burt.</span> <span class="verse"><a name="15">15</a>For hjon og tenar er eg framand; dei held meg for ein ukjend mann.</span> <span class="verse"><a name="16">16</a>Ei svarar drengen på mitt rop. Eg må med munnen tigga honom;</span> <span class="verse"><a name="17">17</a>min ande byd imot for kona, eg tevjar ilt for mine sambrør.</span> <span class="verse"><a name="18">18</a>Jamvel smågutar spottar meg, når eg stend upp, dei talar mot meg.</span> <span class="verse"><a name="19">19</a>Dei styggjest for meg mine vener, og dei eg elska, snur seg mot meg.</span> <span class="verse"><a name="20">20</a>Min kropp er berre skin og bein, snaudt hev eg endå tannkjøt att.</span> <span class="verse"><a name="21">21</a>Hav medynk, medynk, mine vener! Gud hev meg råka med si hand.</span> <span class="verse"><a name="22">22</a>Kvifor skal de som Gud meg jaga, og vert ei mette av mitt kjøt?</span> <span class="verse"><a name="23">23</a>Å, gjev at mine ord vart skrivne, og i ei bok vart rita inn,</span> <span class="verse"><a name="24">24</a>ja, vart med jarnmeitel og bly for ævleg tid i berget hogne!</span> <span class="verse"><a name="25">25</a>Eg veit at min utløysar liver, til sist han yver moldi kjem.</span> <span class="verse"><a name="26">26</a>Og når mi hud er øydelagd, ut frå mitt kjøt då ser eg Gud,</span> <span class="verse"><a name="27">27</a>eg honom ser som venen min, mitt auga ser det, ingen framand! Å, nyro lengtar i mitt liv!</span> <span class="verse"><a name="28">28</a>De segjer: «Me vil jaga honom!» - som um orsaki låg hjå meg!</span> <span class="verse"><a name="29">29</a>Men de lyt agta dykk for sverdet; for vreide vert ved sverdet straffa. Og de skal vita: domen kjem.»</span> </p></div</div></div></body></html>