<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 21</strong></div><p><span class="verse"><a name="1">1</a>Då svara Job og sagde:</span> <span class="verse"><a name="2">2</a>«Å høyr då, høyr på mine ord! Gjev i minsto det til trøyst!</span> <span class="verse"><a name="3">3</a>Lat meg få lov å tala ut, so kann du spotta etterpå.</span> <span class="verse"><a name="4">4</a>Klagar eg vel på menneskje? Og hev eg ikkje grunn til harm?</span> <span class="verse"><a name="5">5</a>Vend dykk til meg, og ottast so; legg handi so på dykkar munn.</span> <span class="verse"><a name="6">6</a>Eg støkk, når eg det kjem i hug; ei bivring gjenom kroppen gjeng.</span> <span class="verse"><a name="7">7</a>Kvifor fær dei gudlause liva, auka i magt som åri gjeng?</span> <span class="verse"><a name="8">8</a>Dei ser si ætt stå fast ikring deim, dei hev sitt avkjøme for augo.</span> <span class="verse"><a name="9">9</a>I fred stend husi deira trygge, Guds svipa råkar ikkje deim;</span> <span class="verse"><a name="10">10</a>med heppa parast deira fe, og kyrne kastar aldri kalv.</span> <span class="verse"><a name="11">11</a>Dei slepper borni ut som lamb, og gutarne i leiken hoppar;</span> <span class="verse"><a name="12">12</a>Dei syng til trumma og til cither og frygdar seg ved fløyteljod.</span> <span class="verse"><a name="13">13</a>I lukka liver dei si tid og fer so brått til helheim ned.</span> <span class="verse"><a name="14">14</a>Til Gud dei segjer: «Haldt deg burte!» Me vil ’kje kjenna dine vegar!</span> <span class="verse"><a name="15">15</a>Kvi skal me tena den Allsterke? Kva gagnar det å be til honom?»</span> <span class="verse"><a name="16">16</a>«Dei hev ’kje lukka si i handi» - Langt burt frå meg med gudlaus råd!</span> <span class="verse"><a name="17">17</a>Når sloknar lampa for gudlause? Når kjem ulukka yver deim? Gjev han deim straff i vreidesmod?</span> <span class="verse"><a name="18">18</a>Fer dei vel burt som strå for vind, lik agner som i stormen fyk?</span> <span class="verse"><a name="19">19</a>«Gud gøymer straffi til hans born.» Nei, sjølv skal mannen straffi kjenna!</span> <span class="verse"><a name="20">20</a>Lat han få sjå sitt eige fall og drikka harm frå den Allsterke!</span> <span class="verse"><a name="21">21</a>Kva bryr han seg vel um sitt hus, når månadstalet hans er fullt?</span> <span class="verse"><a name="22">22</a>Vil nokon hjelpa Gud til kunnskap, han som er domar for dei høgste?</span> <span class="verse"><a name="23">23</a>Den eine døyr på velmagts høgd, fullkomleg trygg og fredeleg;</span> <span class="verse"><a name="24">24</a>hans fat er fulle utav mjølk, og i hans bein er mergen frisk;</span> <span class="verse"><a name="25">25</a>den andre døyr so beisk i hug, hev ingenting av lukka smaka.</span> <span class="verse"><a name="26">26</a>Dei båe vert i moldi lagde, og deira klednad makkar er.</span> <span class="verse"><a name="27">27</a>Sjå kor eg kjennar dykkar tankar, og dykkar meinkrokar mot meg.</span> <span class="verse"><a name="28">28</a>De spør: «Kvar er vel stormannshuset? Kvar er det tjeld der gudlause bur?»</span> <span class="verse"><a name="29">29</a>Hev de ’kje høyrt av ferdafolk - de trur vel det som dei fortel -:</span> <span class="verse"><a name="30">30</a>«Den vonde frå ulukka slepp; han berga vert på vreidedagen.</span> <span class="verse"><a name="31">31</a>Kven lastar honom for hans ferd? Og straffar honom for hans gjerd?</span> <span class="verse"><a name="32">32</a>Han vert til gravi båren burt, og ved hans gravhaug held dei vakt.</span> <span class="verse"><a name="33">33</a>Søtt søv han under torv i dal, og i hans far all verdi fer, som tallause gjekk fyre honom.</span> <span class="verse"><a name="34">34</a>Det trøystar meg med tome ord; av dykkar svar er sviket att.»</span> </p></div</div></div></body></html>