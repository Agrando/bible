<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/job">Job</a> &gt <strong>Chapter 24</strong></div><p><span class="verse"><a name="1">1</a>Kvi hev ’kje Allvald tider set? Kvi ser hans vener ei hans dagar?</span> <span class="verse"><a name="2">2</a>Dei fører deildesteinar burt, stel fe og sender det på beite,</span> <span class="verse"><a name="3">3</a>tek asnet frå den faderlause; tek kui enkja eig i pant.</span> <span class="verse"><a name="4">4</a>Driv fatigfolk frå vegen burt; alt landsens småfolk kryp i skjol;</span> <span class="verse"><a name="5">5</a>Lik ville asen fer dei ut til øydemarki med sitt stræv; og veidefang på ville heid er maten borni deira fær.</span> <span class="verse"><a name="6">6</a>Dei haustar mark ved nattetid, og gudlaus manns vinhage plundrar.</span> <span class="verse"><a name="7">7</a>Um natti nakne, utan klæde, dei hev for kulden inkje dekkje.</span> <span class="verse"><a name="8">8</a>Dei våte vert av regn på fjell, held seg i bergufs utan livd,</span> <span class="verse"><a name="9">9</a>Ein farlaus lyt frå moderbarm ein armings klæde gjeng i pant.</span> <span class="verse"><a name="10">10</a>Dei nakne gjeng og klædelause, i hunger dei på kornband dreg.</span> <span class="verse"><a name="11">11</a>Dei kreistar olje innum murar, dei persar vin og tyrster lel.</span> <span class="verse"><a name="12">12</a>Frå byen høyrest styn av menner, og gjenomstungne skrik um hjelp, men Gud ser ei slik meningsløysa.</span> <span class="verse"><a name="13">13</a>Det finst og fiendar åt ljoset; dei kjenner ikkje ljossens vegar og held seg ei på ljossens stigar.</span> <span class="verse"><a name="14">14</a>Ved dagsprett mordaren stend upp, slær arm og fatig mann i hel, um natti er han so som tjuven.</span> <span class="verse"><a name="15">15</a>Horkaren spæjar etter skyming; han tenkjer: «Inkje auga ser meg.» Sitt andlit gøymer han med maska.</span> <span class="verse"><a name="16">16</a>I myrkret bryt dei inn i hus, dei som ved dag seg inne stengjer dei seg inne; av ljoset vil dei ikkje vita.</span> <span class="verse"><a name="17">17</a>Myrk natt er morgon for deim alle; for natteskræmslorne dei kjenner.</span> <span class="verse"><a name="18">18</a>Snøgt fer han yver vatnet burt, bannstøytt vert jordi hans i landet; til vinberg gjeng han ikkje meir.</span> <span class="verse"><a name="19">19</a>Som snøvatn kverv for turk og hite, so gløyper helheim deim som synda.</span> <span class="verse"><a name="20">20</a>Av moderlivet gløymd han er, og makkar mettar seg på honom; det ingen er som minnest han; so brotsverk brest liksom eit tre.</span> <span class="verse"><a name="21">21</a>Han plundra ho som ikkje fødde, som ufør var til barne-eign; mot enkja gjorde han ’kje vel.</span> <span class="verse"><a name="22">22</a>Men han styd valdsmann med si kraft, og dei fær atter standa upp som hadde mist all von um livet.</span> <span class="verse"><a name="23">23</a>Han styd deim so dei liver trygt, hans augo vaktar deira vegar.</span> <span class="verse"><a name="24">24</a>Høgt stig dei, brått - dei er ’kje meir - dei sig og døyr som alle andre, vert skorne av som aks på strå.</span> <span class="verse"><a name="25">25</a>Er det ’kje so? Kven legg imot? Kven gjer no mine ord um inkje?»</span> </p></div</div></div></body></html>