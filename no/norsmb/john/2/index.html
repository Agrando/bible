<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/john">John</a> &gt <strong>Chapter 2</strong></div><p><span class="verse"><a name="1">1</a>Tridje dagen stod det eit brudlaup i Kana i Galilæa. Mor åt Jesus var der,</span> <span class="verse"><a name="2">2</a>og Jesus og læresveinarne hans vart og bedne til brudlaupet.</span> <span class="verse"><a name="3">3</a>Då vinen traut, segjer mor åt Jesus til honom: «Dei hev ikkje vin!»</span> <span class="verse"><a name="4">4</a>«Kva vil du meg, kvinna?» svara Jesus; «mi tid er ikkje endå komi.»</span> <span class="verse"><a name="5">5</a>«Gjer alt han segjer til dykk!» sagde mor hans til bordsveinarne.</span> <span class="verse"><a name="6">6</a>Etter di no jødarne hev for vis å två seg fyre måli, stod det der seks vats-kjer av stein; kvart av deim tok tvo eller tri anker.</span> <span class="verse"><a name="7">7</a>«Fyll kjeri med vatn!» segjer Jesus til bordsveinarne. Då fyllte dei kjeri heilt uppåt barden.</span> <span class="verse"><a name="8">8</a>So sagde han til deim: «Aus no upp, og ber det til kjøkemeisteren!» Dei so gjorde;</span> <span class="verse"><a name="9">9</a>men då kjøkemeisteren hadde smaka på vatnet som var vorte til vin, og ikkje visste kvar den vinen kom ifrå - men bordsveinarne visste det, dei som hadde aust upp vatnet - so ropa han på brudgomen, og sagde til honom:</span> <span class="verse"><a name="10">10</a>«Kvar mann set fyrst fram den gode vinen, og når folk hev vorte drukne, den ringare; du hev gøymt den gode vinen til no!»</span> <span class="verse"><a name="11">11</a>Dette fyrste teiknet sitt gjorde Jesus i Kana i Galilæa, og let sin herlegdom skina fram; og læresveinarne hans trudde på honom.</span> <span class="verse"><a name="12">12</a>Sidan for han ned til Kapernaum med mor si og brørne og læresveinarne sine, og der vart dei verande nokre få dagar.</span> <span class="verse"><a name="13">13</a>Det leid til påskehelgi åt jødarne, og Jesus for upp til Jerusalem.</span> <span class="verse"><a name="14">14</a>I templet fann han folk som selde uksar og sauer og duvor, og andre som sat og veksla pengar.</span> <span class="verse"><a name="15">15</a>Då gjorde han seg ei svepa av reimar og dreiv deim alle ut or templet, og sauerne og uksarne med; småpengarne åt vekslarane kasta han utyver, og velte bordi deira,</span> <span class="verse"><a name="16">16</a>og til duvekræmarane sagde han: «Burt med dette! Gjer ikkje huset åt Far min til ei krambud!»</span> <span class="verse"><a name="17">17</a>Og læresveinarne kom i hug at det stend skrive: «Brennhug for ditt hus kjem til å eta meg upp.»</span> <span class="verse"><a name="18">18</a>Då tok jødarne til ords og sagde til honom: «Kva teikn syner du oss, sidan du gjer dette?»</span> <span class="verse"><a name="19">19</a>Jesus svara: «Riv dette templet ned, og eg skal reisa det upp att på tri dagar!»</span> <span class="verse"><a name="20">20</a>«I seks og fyrti år hev det vore bygt på dette templet,» sagde dei då, «og du vil reisa det upp att på tri dagar!»</span> <span class="verse"><a name="21">21</a>Men det var likams-templet sitt han tala um.</span> <span class="verse"><a name="22">22</a>Då han no hadde stade upp frå dei daude, kom læresveinarne hans i hug at han hadde sagt dette, og dei trudde Skrifti og det ordet Jesus hadde sagt.</span> <span class="verse"><a name="23">23</a>Medan han var i Jerusalem i påskehelgi, på høgtidi, trudde mange på namnet hans då dei såg dei teikni han gjorde.</span> <span class="verse"><a name="24">24</a>Men sjølv trudde Jesus seg ikkje til deim, av di han kjende alle,</span> <span class="verse"><a name="25">25</a>og ikkje trong at nokon skulde vitna um noko menneskje; for han visste sjølv kva som budde i det menneskjet.</span> </p></div</div></div></body></html>