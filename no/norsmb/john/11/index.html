<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/john">John</a> &gt <strong>Chapter 11</strong></div><p><span class="verse"><a name="1">1</a>Det var ein som låg sjuk, Lasarus frå Betania, den vesle byen som Maria og Marta, syster hennar, budde i.</span> <span class="verse"><a name="2">2</a>Maria var den som salva Herren med myrrasalve, og turka føterne hans med håret sitt; og det var bror hennar, Lasarus, som låg sjuk.</span> <span class="verse"><a name="3">3</a>Systerne sende då bod til honom med dei ordi: «Herre, han som du hev so kjær, ligg sjuk!»</span> <span class="verse"><a name="4">4</a>Då Jesus høyrde det, sagde han: «Den sotti er ’kje nokor helsott, men ho er til Guds æra; Guds son skal få æra av det.»</span> <span class="verse"><a name="5">5</a>Jesus heldt mykje av Marta og syster hennar og Lasarus.</span> <span class="verse"><a name="6">6</a>Då han no høyrde at Lasarus låg sjuk, drygde han endå tvo dagar på den staden han var;</span> <span class="verse"><a name="7">7</a>då fyrst sagde han til læresveinarne sine: «Kom, lat oss fara til Judæa att!»</span> <span class="verse"><a name="8">8</a>«Rabbi,» sagde læresveinarne, «nyst vilde jødarne steina deg, og so fer du dit att!»</span> <span class="verse"><a name="9">9</a>«Er det ’kje tolv timar i dagen?» svara Jesus; «den som gjeng um dagen, snåvar ikkje; for han ser ljoset åt denne verdi;</span> <span class="verse"><a name="10">10</a>men den som gjeng um natti, han snåvar, av di han ikkje hev ljoset i seg.»</span> <span class="verse"><a name="11">11</a>So tala han, og um eit bil segjer han til deim: «Lasarus, venen vår, hev sovna; men no gjeng eg av og vekkjer honom.»</span> <span class="verse"><a name="12">12</a>«Herre, hev han sovna, so vert han nok god att,» sagde læresveinarne.</span> <span class="verse"><a name="13">13</a>Jesus hadde meint at han var slokna; men dei tenkte han tala um vanleg svevn.</span> <span class="verse"><a name="14">14</a>Då sagde Jesus reint ut: «Lasarus hev slokna!</span> <span class="verse"><a name="15">15</a>Og for dykkar skuld er eg glad at eg ikkje var der, so de kann koma til å tru. Men kom, lat oss ganga til honom!»</span> <span class="verse"><a name="16">16</a>Tomas - han som me kallar Didymus - sagde då til dei andre læresveinarne: «Lat oss ganga med, so me kann døy med honom!»</span> <span class="verse"><a name="17">17</a>Då Jesus kom fram, fekk han vita at Lasarus alt hadde lege fire dagar i gravi.</span> <span class="verse"><a name="18">18</a>Betania låg ikkje langt frå Jerusalem, berre ein fjordung på lag,</span> <span class="verse"><a name="19">19</a>og mange jødar var komne til Marta og Maria, og vilde trøysta dei i sorgi yver broren.</span> <span class="verse"><a name="20">20</a>Då no Marta høyrde at Jesus kom, gjekk ho til møtes med honom; men Maria sat heime.</span> <span class="verse"><a name="21">21</a>Då sagde Marta til Jesus: «Herre, hadde du vore her, so hadde ikkje bror min døytt.</span> <span class="verse"><a name="22">22</a>Men eg veit kor som er, at alt det du bed Gud um, det vil Gud gjeva deg.»</span> <span class="verse"><a name="23">23</a>Jesus segjer til henne: «Bror din skal standa upp att.»</span> <span class="verse"><a name="24">24</a>«Eg veit at han skal standa upp att når alle stend upp, på den siste dag,» svara Marta.</span> <span class="verse"><a name="25">25</a>Då sagde Jesus til henne: «Eg er uppstoda og livet! Den som trur på meg, skal liva, um han so døyr,</span> <span class="verse"><a name="26">26</a>og kvar den som liver og trur på meg, skal i all æva ikkje døy. Trur du det?»</span> <span class="verse"><a name="27">27</a>«Ja, Herre,» svara ho, «eg hev trutt, og trur, at du er Messias, Guds son, han som skulde koma til verdi.»</span> <span class="verse"><a name="28">28</a>Med so sagt gjekk ho av ’stad og kalla på Maria, syster si, og sagde til henne i løynd: «Meisteren er her og spør etter deg.»</span> <span class="verse"><a name="29">29</a>Då ho høyrde det, reiste ho seg snøgt og gjekk ut til honom.</span> <span class="verse"><a name="30">30</a>Jesus hadde endå ikkje kome inn i byen; han var endå på den staden der Marta hadde møtt honom.</span> <span class="verse"><a name="31">31</a>Då jødarne som var heime hjå Maria og trøysta henne, såg at ho brått reiste seg og gjekk ut, fylgde dei etter henne; dei tenkte ho gjekk ut til gravi og vilde gråta der.</span> <span class="verse"><a name="32">32</a>Som no Maria kom dit som Jesus var og fekk sjå honom, kasta ho seg ned for føterne hans og sagde: «Herre, hadde du vore her, so hadde ikkje bror min døytt.»</span> <span class="verse"><a name="33">33</a>Då Jesus såg at ho gret, og at jødarne som hadde fylgt henne gret, vart han harm i hugen og øste seg upp og sagde:</span> <span class="verse"><a name="34">34</a>«Kvar hev de lagt honom?» - «Kom og sjå, Herre!» svara dei.</span> <span class="verse"><a name="35">35</a>Jesus gret.</span> <span class="verse"><a name="36">36</a>Då sagde jødarne: «Sjå kor kjær han hadde honom!»</span> <span class="verse"><a name="37">37</a>Og sume av deim sagde: «Kunde ikkje han som opna augo på den blinde, ha gjort det so at denne mannen ikkje hadde døytt?»</span> <span class="verse"><a name="38">38</a>Då vart Jesus på nytt harm inni seg og gjekk burt til gravi; det var ein heller, og det låg ein stein attfyre.</span> <span class="verse"><a name="39">39</a>«Tak steinen ifrå!» segjer Jesus. Då segjer Marta, syster åt den avlidne: «Herre, det tevjar alt av honom, for han hev lege der på fjorde dagen!»</span> <span class="verse"><a name="40">40</a>Jesus segjer til henne: «Sagde eg deg ikkje at dersom du trur, skal du få sjå Guds herlegdom!»</span> <span class="verse"><a name="41">41</a>So tok dei steinen ifrå. Og Jesus lyfte augo mot himmelen og sagde: «Fader! eg takkar deg for di du hev høyrt meg!</span> <span class="verse"><a name="42">42</a>Eg visste nok at du alltid høyrer meg; men for folket skuld som stend her kringum, segjer eg dette, so dei skal tru at det er du som hev sendt meg.»</span> <span class="verse"><a name="43">43</a>Då han det hadde sagt, ropa han med høg røyst: «Lasarus, kom ut!»</span> <span class="verse"><a name="44">44</a>Ut kom den daude, med føterne og henderne sveipte i lindar, og med ein sveiteduk bunden kring andlitet. «Løys honom, so han fær ganga!» sagde Jesus til deim.</span> <span class="verse"><a name="45">45</a>Mange av jødarne, alle dei som var komne til Maria og hadde set det han gjorde, trudde då på honom.</span> <span class="verse"><a name="46">46</a>Nokre av deim gjekk til farisæarane og sagde deim kva Jesus hadde gjort.</span> <span class="verse"><a name="47">47</a>Då kalla øvsteprestarne og farisæarane det Høge Rådet i hop til eit møte og sagde: «Kva skal me gjera? Denne mannen gjer mange teikn!</span> <span class="verse"><a name="48">48</a>Let me honom få halda på soleis, kjem alle til å tru på honom, og då kjem romarane og tek både landet og folket vårt.»</span> <span class="verse"><a name="49">49</a>Og ein av deim, Kajafas - han var øvsteprest det året - sagde til deim:</span> <span class="verse"><a name="50">50</a>«De veit ingen ting! Ikkje heller tenkjer de på at det er til bate for dykk at ein mann døyr for landslyden, so ikkje heile folket gjeng til grunns.»</span> <span class="verse"><a name="51">51</a>Det sagde han ikkje av seg sjølv, men av di han var øvsteprest det året, var ordi hans ein spådom um at Jesus skulde døy for folket,</span> <span class="verse"><a name="52">52</a>og ikkje berre for folket, men at han og skulde samla i hop til eitt Guds born som er spreidde ikring.</span> <span class="verse"><a name="53">53</a>Frå den dagen lagde dei upp råd um å drepa honom.</span> <span class="verse"><a name="54">54</a>Difor gjekk ikkje Jesus lenger fritt ikring millom jødarne, men for derifrå til dei bygderne som ligg tett med øydemarki, til ein by som heiter Efraim; der heldt han til eit bil med læresveinarne sine.</span> <span class="verse"><a name="55">55</a>No leid det nær til påskehelgi åt jødarne, og mange for frå bygderne upp til Jerusalem fyre påske og skulde helga seg.</span> <span class="verse"><a name="56">56</a>Då leita dei etter Jesus, og sagde seg imillom med dei stod i templet: «Kva tenkjer de? Kjem han slett ikkje til høgtidi?»</span> <span class="verse"><a name="57">57</a>Men øvsteprestarne og farisæarane hadde gjeve påbod um at dersom nokon fekk vita kvar han var, skulde han segja frå, so dei kunde gripa honom.</span> </p></div</div></div></body></html>