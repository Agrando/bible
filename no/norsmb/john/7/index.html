<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/john/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/john">John</a> &gt <strong>Chapter 7</strong></div><p><span class="verse"><a name="1">1</a>Sidan for Jesus kringum i Galilæa; han vilde ikkje ferdast kring i Judæa; for jødarne sat um og vilde drepa honom.</span> <span class="verse"><a name="2">2</a>So leid det fram til den jødiske høgtidi dei kallar lauvhyttehelgi.</span> <span class="verse"><a name="3">3</a>Då sagde brørne hans til honom: «Flytt herifrå, og far til Judæa, so læresveinarne dine og kann få sjå dei verki du gjer!</span> <span class="verse"><a name="4">4</a>For ingen som vil vera namnspurd, gjer noko i løynd. Når du gjer slike ting, so syn deg fram for verdi!»</span> <span class="verse"><a name="5">5</a>For brørne hans trudde ikkje på honom, dei heller.</span> <span class="verse"><a name="6">6</a>Jesus svara: «Mi tid er endå ikkje komi; men for dykk er det allstødt lagleg tid.</span> <span class="verse"><a name="7">7</a>Verdi kann ikkje hata dykk; men meg hatar ho, for di eg vitnar um henne, at gjerningarne hennar er vonde.</span> <span class="verse"><a name="8">8</a>Far de upp til høgtidi! Eg fer ikkje upp til denne høgtidi; for mi tid er endå ikkje fullkomi.»</span> <span class="verse"><a name="9">9</a>Dette sagde han med deim, og vart verande i Galilæa.</span> <span class="verse"><a name="10">10</a>Men då brørne hans var farne upp til høgtidi, då for han og dit, ikkje berrsynt, men som i løynd.</span> <span class="verse"><a name="11">11</a>Jødarne leita no etter honom på høgtidi og sagde: «Kvar er han, denne mannen?»</span> <span class="verse"><a name="12">12</a>Og det vart mykje mulling um honom millom folket; sume sagde: «Det er ein god mann!» andre sagde: «Nei, han forvillar folket!»</span> <span class="verse"><a name="13">13</a>Men ingen tala fritt ut um honom; for dei var rædde jødarne.</span> <span class="verse"><a name="14">14</a>Då det alt leid midt uti høgtidi, gjekk Jesus upp i templet og lærde.</span> <span class="verse"><a name="15">15</a>Jødarne undra seg og sagde: «Kvar hev han lærdomen sin frå, som ikkje hev gjenge på nokon skule?»</span> <span class="verse"><a name="16">16</a>Då tok Jesus til ords og sagde til deim: «Mi læra er ’kje mi, men hans som sende meg.</span> <span class="verse"><a name="17">17</a>Vil nokon gjera etter hans vilje, skal han få røyna um læra er frå Gud, eller um eg talar av meg sjølv.</span> <span class="verse"><a name="18">18</a>Den som talar av seg sjølv, søkjer si eigi æra; men den som søkjer æra åt den som hev sendt honom, er sannordig, og det finst ikkje urett i honom.</span> <span class="verse"><a name="19">19</a>Hev ’kje Moses gjeve dykk lovi? og ingen av dykk held lovi. Kvi tenkjer de på å drepa meg?»</span> <span class="verse"><a name="20">20</a>«Du er forgjord!» svara folket, «kven tenkjer på å drepa deg?»</span> <span class="verse"><a name="21">21</a>Jesus svara deim: «Eg gjorde eitt verk, som de alle undrar dykk yver.</span> <span class="verse"><a name="22">22</a>Moses hev gjeve dykk umskjeringi - ja, ho er no ikkje frå Moses, men frå federne - og de umskjer eit menneskje på kviledagen.</span> <span class="verse"><a name="23">23</a>Når no eit menneskje fær umskjeringi på kviledagen, so ikkje lovi åt Moses skal brjotast, er de då harme på meg for di eg gjorde eit heilt menneskje godt att på ein kviledag?</span> <span class="verse"><a name="24">24</a>Døm ikkje etter det som er utvendes, men lat domen dykkar vera rettferdig!»</span> <span class="verse"><a name="25">25</a>Det var nokre av Jerusalems-buarne som sagde: «Er ’kje dette den mannen som dei tenkjer på å drepa?</span> <span class="verse"><a name="26">26</a>og no talar han fritt ut, og dei segjer ikkje eit ord til honom! Skulde dei styrande retteleg ha skyna at han er Messias?</span> <span class="verse"><a name="27">27</a>Men um denne mannen veit me kvar han er ifrå, og når Messias kjem, veit ingen kvar han er ifrå.»</span> <span class="verse"><a name="28">28</a>Difor ropa Jesus, med han lærde i templet: «Ja, de kjenner meg, og de veit og kvar eg er ifrå; og endå er eg ikkje komen av meg sjølv, men det er i røyndi ein som hev sendt meg, ein som de ikkje kjenner;</span> <span class="verse"><a name="29">29</a>eg kjenner honom, for eg kjem ifrå honom, og det var han som sende meg.»</span> <span class="verse"><a name="30">30</a>Då vilde dei gripa honom; men ingen lagde hand på honom; for endå var ’kje tidi hans komi.</span> <span class="verse"><a name="31">31</a>Men mange av folket trudde på honom og sagde: «Når Messias kjem, tru han då gjer fleire teikn enn denne mannen hev gjort?»</span> <span class="verse"><a name="32">32</a>Farisæarane høyrde at folket mulla soleis um honom, og øvsteprestarne og farisæarane sende tenarar som skulde gripa honom.</span> <span class="verse"><a name="33">33</a>Då sagde Jesus: «Endå eit lite bil er eg hjå dykk, so gjeng eg til honom som hev sendt meg;</span> <span class="verse"><a name="34">34</a>de skal leita etter meg og ikkje finna meg, og der eg er, kann ikkje de koma.»</span> <span class="verse"><a name="35">35</a>So sagde jødarne seg imillom: «Kvar vil han fara av, sidan me ikkje skal finna honom? Tru han vil fara til deim som bur rundt ikring millom grækarane, og læra grækarane?</span> <span class="verse"><a name="36">36</a>Kva meinte han med dei ordi han sagde: «De skal leita etter meg og ikkje finna meg, og der eg er, kann ikkje de koma?»»</span> <span class="verse"><a name="37">37</a>Den siste dagen, den største i høgtidi, stod Jesus og ropa ut: «Er det nokon som er tyrst, so lat honom koma til meg og drikka!</span> <span class="verse"><a name="38">38</a>Den som trur på meg, frå hans liv skal det, som Skrifti segjer, renna elvar med livande vatn.»</span> <span class="verse"><a name="39">39</a>Det sagde han um Anden som dei skulde få, dei som trudde på honom; for endå var ikkje Anden komen, av di Jesus endå ikkje var herleggjord.</span> <span class="verse"><a name="40">40</a>Sume bland folket sagde då dei høyrde dei ordi: «Dette er visst og sant profeten.»</span> <span class="verse"><a name="41">41</a>Andre sagde: «Det er Messias.» Men sume sagde: «Messias kjem då vel ikkje frå Galilæa?</span> <span class="verse"><a name="42">42</a>Hev ikkje Skrifti sagt at Messias er av Davids ætt, og kjem frå Betlehem, den grendi som David åtte heime i?»</span> <span class="verse"><a name="43">43</a>Soleis kløyvde folket seg i flokkar for hans skuld,</span> <span class="verse"><a name="44">44</a>og sume av deim var huga til å gripa honom, men ingen lagde hand på honom.</span> <span class="verse"><a name="45">45</a>Då tenararne kom attende, sagde øvsteprestarne og farisæarane til deim: «Kvi tok de honom ikkje med dykk?»</span> <span class="verse"><a name="46">46</a>Tenarane svara: «Aldri hev noko menneskje tala som honom!»</span> <span class="verse"><a name="47">47</a>Då sagde farisæarane: «Hev de og vorte dåra?</span> <span class="verse"><a name="48">48</a>Er det nokon av dei styrande som trur på honom, eller av farisæarane?</span> <span class="verse"><a name="49">49</a>Men denne mugen, som ikkje kjenner lovi, er forbanna.»</span> <span class="verse"><a name="50">50</a>Segjer Nikodemus, han som fyrr ein gong var komen til Jesus, og som høyrde til flokken deira:</span> <span class="verse"><a name="51">51</a>«Dømer lovi vår nokon mann, fyrr dei hev høyrt på honom og fenge vita kva han gjer?»</span> <span class="verse"><a name="52">52</a>«Er du og frå Galilæa, kann henda?» svara dei. «Granska etter, so fær du sjå at det aldri kjem nokon profet frå Galilæa!»</span> <span class="verse"><a name="53">53</a>So gjekk kvar heim til seg.</span> </p></div</div></div></body></html>