<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/john/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/john">John</a> &gt <strong>Chapter 8</strong></div><p><span class="verse"><a name="1">1</a>Jesus gjekk til Oljeberget.</span> <span class="verse"><a name="2">2</a>Andre morgonen var han atter i templet; alt folket kom til honom, og han sette seg og lærde deim.</span> <span class="verse"><a name="3">3</a>Då kjem dei skriftlærde og farisæarane med ei kona som var teki i egteskapsbrot; dei stelte henne midt framfyre honom</span> <span class="verse"><a name="4">4</a>og sagde: «Meister, denne kona hev dei kome yver med ho gjorde hor.</span> <span class="verse"><a name="5">5</a>Moses hev sagt oss fyre i lovi at slike kvinnor skal steinast; kva segjer no du?»</span> <span class="verse"><a name="6">6</a>Det sagde dei av di dei vilde freista honom, so dei kunde hava noko å klaga honom for. Jesus lutte seg ned og skreiv med fingeren på marki.</span> <span class="verse"><a name="7">7</a>Då dei heldt på og spurde, rette han seg upp og sagde: «Lat den av dykk som er syndelaus kasta den fyrste steinen på henne!»</span> <span class="verse"><a name="8">8</a>So lutte han seg ned att, og skreiv på marki.</span> <span class="verse"><a name="9">9</a>Men då dei høyrde det, gjekk dei burt, ein etter ein - dei eldste fyrst - so Jesus vart åleine att med kona som stod der.</span> <span class="verse"><a name="10">10</a>Då rette han seg upp og sagde til henne: «Kvar er dei, kona? Hev ingen felt domen yver deg?»</span> <span class="verse"><a name="11">11</a>«Ingen, Herre,» svara ho. «So dømer ikkje eg deg heller,» sagde Jesus: «Gakk heim, og synda ikkje meir!»</span> <span class="verse"><a name="12">12</a>So tala Jesus atter til deim og sagde: «Eg er ljoset åt verdi. Den som fylgjer meg, skal ikkje ganga i myrkret, men hava livsens ljos.»</span> <span class="verse"><a name="13">13</a>Då sagde farisæarane til honom: «Du vitnar um deg sjølv; vitnemålet ditt sæter ikkje.»</span> <span class="verse"><a name="14">14</a>Jesus svara deim so: «Um eg so vitnar um meg sjølv, so er vitnemålet mitt sant; for eg veit kvar eg er komen ifrå og kvar eg fer av, men de veit ikkje kvar eg kjem ifrå eller kvar eg fer av.</span> <span class="verse"><a name="15">15</a>De dømer etter kjøtet, eg dømer ingen;</span> <span class="verse"><a name="16">16</a>men endå um eg dømer, so er domen min rett, for eg er ikkje einsleg, men eg og han som sende meg, er saman.</span> <span class="verse"><a name="17">17</a>Og i dykkar eigi lov stend skrive at tvo manns vitnemål sæter.</span> <span class="verse"><a name="18">18</a>Her er det eg som vitnar um meg sjølv, og Faderen, som sende meg, vitnar um meg.»</span> <span class="verse"><a name="19">19</a>«Kvar er far din?» sagde dei då. Jesus svara: «De kjenner korkje meg eller far min; kjende de meg, so kjende de far min og.»</span> <span class="verse"><a name="20">20</a>Desse ordi tala Jesus innmed tempelkista, med han lærde i heilagdomen, og ingen lagde hand på honom; for tidi hans var endå ikkje komi.</span> <span class="verse"><a name="21">21</a>Ein annan gong sagde han til deim: «Eg gjeng burt, og de kjem til å leita etter meg, og de skal døy i syndi dykkar; dit som eg gjeng, kann ikkje de koma.»</span> <span class="verse"><a name="22">22</a>«Tru han vil drepa seg sjølv?» sagde jødarne, «sidan han segjer: «Dit som eg gjeng, kann ikkje de koma?»»</span> <span class="verse"><a name="23">23</a>Då sagde han til deim: «De er nedantil, eg er ovantil; de er frå denne verdi, eg er ikkje frå denne verdi;</span> <span class="verse"><a name="24">24</a>difor sagde eg dykk at de skal døy i synderne dykkar; når de ikkje trur at eg er den eg er, so skal de døy i synderne dykkar.»</span> <span class="verse"><a name="25">25</a>«Kven er du?» sagde dei då. «Kvi let eg ’kje heller reint vera å tala til dykk?» svara Jesus.</span> <span class="verse"><a name="26">26</a>«Mykje hev eg å segja og døma um dykk; men han som sende meg, er sannordig, og eg talar ikkje anna til verdi enn det eg hev høyrt av honom.»</span> <span class="verse"><a name="27">27</a>Dei skyna ikkje at det var Faderen han tala til deim um.</span> <span class="verse"><a name="28">28</a>Difor sagde Jesus: «Når de fær lyft Menneskjesonen upp i høgdi, då skal de skyna at eg er den eg er, og at eg ikkje gjer noko av meg sjølv, men talar dette soleis som Far min lærde meg det.</span> <span class="verse"><a name="29">29</a>Og han som sende meg, er med meg; han let meg ikkje vera åleine; for eg gjer allstødt det som tekkjest honom.»</span> <span class="verse"><a name="30">30</a>Då han tala so, trudde mange på honom.</span> <span class="verse"><a name="31">31</a>So sagde Jesus til dei jødarne som trudde på honom: «Vert de verande i mitt ord, so er de rette læresveinarne mine,</span> <span class="verse"><a name="32">32</a>og de skal læra å kjenna sanningi, og sanningi skal gjera dykk frie.»</span> <span class="verse"><a name="33">33</a>«Me er Abrahams ætt,» lagde dei imot, «og hev aldri vore trælar for nokon; korleis hev det seg at du segjer: «De skal verta frie?»»</span> <span class="verse"><a name="34">34</a>Jesus svara: «Det segjer eg dykk for visst og sant: Kvar den som gjer synd, er træl åt syndi.</span> <span class="verse"><a name="35">35</a>Men trælen vert ikkje verande i huset for all tid - sonen vert verande der for all tid.</span> <span class="verse"><a name="36">36</a>Fær no Sonen frigjort dykk, so vert de retteleg frie.</span> <span class="verse"><a name="37">37</a>Eg veit at de er Abrahams ætt; men de tenkjer på å drepa meg, av di ordet mitt ikkje fær rom hjå dykk.</span> <span class="verse"><a name="38">38</a>Eg talar um det eg hev set hjå far min, og soleis gjer de det som de hev høyrt av far dykkar.»</span> <span class="verse"><a name="39">39</a>«Vår far er Abraham,» svara dei. Jesus segjer: «Var de Abrahams born, so gjorde de som Abraham gjorde;</span> <span class="verse"><a name="40">40</a>men no sit de um og vil drepe meg, ein mann som hev tala til dykk um sanningi, som eg hev høyrt av Gud. Slikt gjorde ikkje Abraham.</span> <span class="verse"><a name="41">41</a>De gjer som far dykkar gjorde.» «Me er ikkje fødde i hor,» sagde dei; «me hev ein far, Gud!»</span> <span class="verse"><a name="42">42</a>Jesus sagde til deim: Var Gud far dykkar, so hadde de meg kjær; for eg hev gjenge ut frå Gud, og er komen frå honom; ikkje heller er eg komen av meg sjølv; det er han som hev sendt meg.</span> <span class="verse"><a name="43">43</a>«Kvi skynar de ikkje min tale? Av di de ikkje toler å høyra ordi mine!</span> <span class="verse"><a name="44">44</a>De hev djevelen til far, og det de vil, er å gjera det far dykkar hugast; han var ein manndråpar frå fyrste tid, og hev ’kje sitt støde i sanningi; for det finst ikkje sanning i honom. Når han talar lygn, talar han av sitt eige; for han er ein ljugar og far åt lygni.</span> <span class="verse"><a name="45">45</a>Men av eg talar sanningi, trur det meg ikkje.</span> <span class="verse"><a name="46">46</a>Kven av dykk kann segja meg saka i nokor synd? Men når eg talar sanning, kvi trur de meg ikkje?</span> <span class="verse"><a name="47">47</a>Den som er av Gud, høyrer Guds ord; de er ikkje av Gud, difor er det de ikkje høyrer.»</span> <span class="verse"><a name="48">48</a>Då tok jødarne til ords og sagde til honom: «Er det ’kje sant som me segjer at du er ein samaritan, og er forgjord?»</span> <span class="verse"><a name="49">49</a>Jesus svara: «Eg er ikkje forgjord; eg ærar Far min, og de vanærar meg.</span> <span class="verse"><a name="50">50</a>Men eg søkjer ikkje mi eigi æra, det er ein som søkjer henne, og dømer.</span> <span class="verse"><a name="51">51</a>Det segjer eg dykk for visst og sant: Den som held seg etter mine ord, skal ikkje i all æva sjå dauden.»</span> <span class="verse"><a name="52">52</a>«No veit me at du er forgjord,» sagde jødarne. «Abraham hev døytt, og profetarne og, og du segjer: «Den som held seg etter mine ord, skal ikkje i all æva smaka dauden.»</span> <span class="verse"><a name="53">53</a>Er då du større enn Abraham, ættfaren vår? han døydde, og profetarne døydde! Kven gjer du deg sjølv til?»</span> <span class="verse"><a name="54">54</a>Jesus svara: «Dersom eg ærar meg sjølv, so er æra mi ingen ting; det er Far min som ærar meg; de segjer han er dykkar Gud,</span> <span class="verse"><a name="55">55</a>men de hev ikkje kjent honom, men eg kjenner honom; sagde eg at eg ikkje kjenner honom, so var eg ein ljugar som de! Men eg kjenner honom og held meg etter hans ord.</span> <span class="verse"><a name="56">56</a>Abraham, ættfaren dykkar, gledde seg hjarteleg til å sjå min dag; og han såg honom og var fegen.»</span> <span class="verse"><a name="57">57</a>«Du er endå ikkje femti år,» sagde jødarne, «og so hev du set Abraham!»</span> <span class="verse"><a name="58">58</a>Jesus sagde til deim: «Det segjer eg dykk for visst og sant: Fyrr Abraham vart til, er eg til.»</span> <span class="verse"><a name="59">59</a>Då tok dei upp steinar og vilde kasta på honom; men Jesus løynde seg og gjekk ut or templet.</span> </p></div</div></div></body></html>