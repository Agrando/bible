<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/john">John</a> &gt <strong>Chapter 5</strong></div><p><span class="verse"><a name="1">1</a>Ei tid etterpå var det ei av høgtiderne åt jødarne, og Jesus for upp til Jerusalem.</span> <span class="verse"><a name="2">2</a>Ved Saueporten i Jerusalem er det ein dam som dei på hebraisk kallar Betesda, med fem sulehallar kringum;</span> <span class="verse"><a name="3">3</a>i deim låg det ei heil mengd med sjuke - blinde, halte, nomne - som venta på at vatnet skulle rørast upp;</span> <span class="verse"><a name="4">4</a>for ein engel for frå tid til tid ned i dammen og rørde upp vatnet, og den fyrste som då steig uti, etter at vatnet var upprørt, han vart frisk, kva sjukdom han so leid av.</span> <span class="verse"><a name="5">5</a>No var det der ein mann som hadde dregest med sjukdomen sin i åtte og tretti år.</span> <span class="verse"><a name="6">6</a>Då Jesus såg honom liggja der, og fekk vita at han hadde vore sjuk i lang tid, sagde han til honom: «Vil du verta frisk?»</span> <span class="verse"><a name="7">7</a>«Herre,» svara den sjuke, «eg hev ingen som kann bera meg ned i dammen når vatnet tek til å rørast, og med eg er på vegen, stig ein annan ned fyre meg.»</span> <span class="verse"><a name="8">8</a>Jesus segjer til honom: «Statt upp, tak sengi di og gakk!»</span> <span class="verse"><a name="9">9</a>Og straks vart mannen frisk, og tok sengi si og gjekk. Det var ein kviledag dette hende;</span> <span class="verse"><a name="10">10</a>difor sagde jødarne til den som hadde vorte lækt: «Det er kviledag! Du hev ikkje lov til å bera sengi.»</span> <span class="verse"><a name="11">11</a>Han svara: «Den som gjorde meg frisk, han sagde til meg: «Tak sengi di og gakk!»»</span> <span class="verse"><a name="12">12</a>Dei spurde honom: «Kva var det for ein mann som sagde til deg: «Tak sengi di og gakk?»»</span> <span class="verse"><a name="13">13</a>Men den som hadde vorte lækt, visste ikkje kven det var, for Jesus hadde drege seg undan av di det var so mykje folk der på staden.</span> <span class="verse"><a name="14">14</a>Sidan fekk Jesus sjå honom i templet og sagde til honom: «No hev du fenge att helsa di. Synda no ikkje meir! elles kunde det henda deg noko verre!»</span> <span class="verse"><a name="15">15</a>Mannen gjekk av stad og sagde med jødarne at det var Jesus som hadde gjort honom frisk.</span> <span class="verse"><a name="16">16</a>Og difor forfylgde jødarne Jesus, sidan han gjorde slikt på ein kviledag.</span> <span class="verse"><a name="17">17</a>Han svara deim: «Far min arbeider til no; eg arbeider og.»</span> <span class="verse"><a name="18">18</a>Difor var jødarne endå meir huga på å drepa honom, sidan han ikkje berre braut helgi, men jamvel kalla Gud Far sin, og gjorde seg sjølv lik med Gud.</span> <span class="verse"><a name="19">19</a>So tok Jesus til ords og sagde til deim: «Det segjer eg dykk for visst og sant: Sonen kann ingen ting gjera av seg sjølv, anna enn det han ser Faderen gjer; for det han gjer, det gjer Sonen og like eins.</span> <span class="verse"><a name="20">20</a>For Faderen Sonen kjær, og syner honom alt det han gjer sjølv, og han skal syna honom større verk enn desse, so de skal koma til å undrast.</span> <span class="verse"><a name="21">21</a>For liksom Faderen vekkjer upp dei daude og gjev deim liv, soleis gjev Sonen og liv åt kven han vil.</span> <span class="verse"><a name="22">22</a>For Faderen dømer ikkje heller nokon, men hev gjeve heile domen yver til Sonen,</span> <span class="verse"><a name="23">23</a>so alle skal æra Sonen som dei ærar Faderen. Den som ikkje ærar Sonen, ærar ikkje Faderen, som hev sendt honom.</span> <span class="verse"><a name="24">24</a>Det segjer eg dykk for visst og sant: Den som høyrer mitt ord og trur den som sende meg, han hev ævelegt liv, og kjem ikkje for domen, men hev gjenge yver frå dauden til livet.</span> <span class="verse"><a name="25">25</a>Det segjer eg dykk for visst og sant: Det kjem ei tid, ja, ho hev alt kome, då dei daude skal høyra røysti åt Guds Son, og dei som lyder på henne, skal liva.</span> <span class="verse"><a name="26">26</a>For liksom Faderen hev liv i seg sjølv, so gav han og Sonen den gåva at han hev liv i seg sjølv;</span> <span class="verse"><a name="27">27</a>og han gav honom fullmagt til å halda dom, av di han er ein menneskjeson.</span> <span class="verse"><a name="28">28</a>De må ikkje undrast på det! For det kjem ein time då alle dei som ligg i graverne skal høyra hans røyst,</span> <span class="verse"><a name="29">29</a>og dei skal koma ut; dei som hev gjort godt, skal standa upp til liv, og dei som hev gjort vondt, skal standa upp til dom.</span> <span class="verse"><a name="30">30</a>Eg kann ikkje gjera noko av meg sjølv; eg dømer etter det eg høyrer, og domen min er rettferdig; for eg gjeng ikkje etter min eigen vilje, men etter hans vilje som sende meg.</span> <span class="verse"><a name="31">31</a>Dersom eg vitnar um meg sjølv, so sæter ikkje vitnemålet mitt.</span> <span class="verse"><a name="32">32</a>Det er ein annan som vitnar um meg, og eg veit at det vitnemålet han gjev meg, er sant.</span> <span class="verse"><a name="33">33</a>De hev sendt bod til Johannes, og han hev vitna for sanningi.</span> <span class="verse"><a name="34">34</a>Men eg tek ikkje mot vitnemål av noko menneskje; dette nemner eg berre av di eg gjerne vil de skal frelsast.</span> <span class="verse"><a name="35">35</a>Han var lampa som brann og skein, og de hadde hug til å gleda dykk eit bil i ljoset hans.</span> <span class="verse"><a name="36">36</a>Men eg hev eit vitnemål som er større enn det frå Johannes; for dei verki som Far min hev gjeve meg, og vil eg fullføra, sjølve dei verki eg gjer, vitnar um meg at Faderen hev sendt meg.</span> <span class="verse"><a name="37">37</a>Og Faderen, som sende meg, hev sjølv vitna um meg. Hans røyst hev de aldri høyrt, og hans skapnad hev de aldri set,</span> <span class="verse"><a name="38">38</a>og hans ord ber de ikkje i hjarta dykkar; for den han sende, honom trur de ikkje.</span> <span class="verse"><a name="39">39</a>De granskar skrifterne av di de tenkjer at de hev eit ævelegt liv i deim, og dei er det som vitnar um meg.</span> <span class="verse"><a name="40">40</a>Og endå vil de ikkje koma til meg, so de kann hava liv.</span> <span class="verse"><a name="41">41</a>Eg tek ikkje mot æra av menneskje,</span> <span class="verse"><a name="42">42</a>men eg kjenner dykk og for at de ikkje hev kjærleiken til Gud i dykk.</span> <span class="verse"><a name="43">43</a>Eg er komen i far min’s namn, og de tek ikkje imot meg; kjem ein annan i sitt eige namn - honom tek de imot!</span> <span class="verse"><a name="44">44</a>Korleis kann de tru, de som tek imot æra av kvarandre, men ikkje søkjer den æra som kjem frå den einaste Gud?</span> <span class="verse"><a name="45">45</a>De må ’kje tenkja eg vil klaga dykk for far min! Det er ein som klagar dykk, Moses, han som de hev sett dykkar von til.</span> <span class="verse"><a name="46">46</a>For trudde de Moses, so trudde de meg; for det er meg han hev skrive um.</span> <span class="verse"><a name="47">47</a>Men når de ikkje trur hans skrifter, korleis skal de då tru mine ord?»</span> </p></div</div></div></body></html>