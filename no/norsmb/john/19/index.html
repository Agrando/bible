<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/john/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/john">John</a> &gt <strong>Chapter 19</strong></div><p><span class="verse"><a name="1">1</a>Då tok Pilatus og let deim hudfletta Jesus.</span> <span class="verse"><a name="2">2</a>Og hermennerne fletta ein krans av klunger og sette på hovudet hans og kasta ei purpurkåpe um honom, og gjekk fram for honom og sagde:</span> <span class="verse"><a name="3">3</a>«Heil, konge yver jødarne!» og slo til honom i andlitet.</span> <span class="verse"><a name="4">4</a>Pilatus gjekk ut att og sagde til deim: «Her kjem eg ut til dykk med honom, so de skal vita at eg ikkje finn nokor skuld hjå honom.»</span> <span class="verse"><a name="5">5</a>So kom Jesus ut med klungerkransen på og purpurkåpa, og Pilatus segjer til deim: «Sjå det menneskjet!»</span> <span class="verse"><a name="6">6</a>Med det same dei fekk sjå honom, øvsteprestarne og sveinarne deira, skreik dei: «Krossfest, krossfest!» Pilatus segjer til deim: «Tak de og krossfest honom! Eg finn ingi skuld hjå honom.»</span> <span class="verse"><a name="7">7</a>Jødarne svara: «Me hev ei lov; etter den lyt han døy, for di han hev gjeve seg ut for Guds Son.»</span> <span class="verse"><a name="8">8</a>Då Pilatus høyrde det ordet, vart han endå ræddare;</span> <span class="verse"><a name="9">9</a>han gjekk inn att i borgi og spurde Jesus: «Kvar er du ifrå?» Men Jesus gav han ikkje noko svar.</span> <span class="verse"><a name="10">10</a>Pilatus segjer til honom: «Svarar du meg ikkje? Veit du ’kje at eg hev magt til å gjeva deg fri og hev magt til å krossfesta deg?»</span> <span class="verse"><a name="11">11</a>Jesus svara: «Du hadde ingi magt yver meg, var det ’kje gjeve deg ovantil. Difor hev han større synd den som gav meg yver til deg.»</span> <span class="verse"><a name="12">12</a>Frå den stundi vilde Pilatus gjerne gjeva honom fri. Men jødarne ropa: «Gjev du honom fri, er du ikkje ven med keisaren. Kvar den som gjer seg sjølv til konge, set seg upp imot keisaren.»</span> <span class="verse"><a name="13">13</a>Då Pilatus høyrde dei ordi, førde han Jesus ut og sette seg i domarsætet, på den staden dei kallar Tavletilet - på hebraisk heiter det Gabbata -.</span> <span class="verse"><a name="14">14</a>Det var då fyrebuingsdagen i påskehelgi, og var um lag den sette timen. So segjer han til jødarne: «Sjå her er kongen dykkar!»</span> <span class="verse"><a name="15">15</a>Då ropa dei: «Burt, burt med honom! Krossfest han!» «Skal eg krossfesta kongen dykkar?» segjer Pilatus. «Me hev ingen konge utan keisaren,» svara øvsteprestarne.</span> <span class="verse"><a name="16">16</a>Då gav han Jesus yver til deim, so han skulde krossfestast.</span> <span class="verse"><a name="17">17</a>So tok dei Jesus med seg. Han bar sjølv krossen sin, og gjekk ut til Skallestaden dei kallar - på hebraisk kallast det Golgata -.</span> <span class="verse"><a name="18">18</a>Der feste dei honom til krossen, og saman med honom tvo andre, ein på kvar sida, og Jesus midt imillom.</span> <span class="verse"><a name="19">19</a>Pilatus skreiv og ei innskrift og sette på krossen; ho lydde so: Jesus frå Nasaret, kongen yver jødarne.</span> <span class="verse"><a name="20">20</a>Den innskrifti las då mange av jødarne; for staden der Jesus vart krossfest, var tett utmed byen, og det var skrive på hebraisk og latin og gresk.</span> <span class="verse"><a name="21">21</a>Då sagde øvsteprestarne åt jødarne til Pilatus: «Skriv ikkje: Kongen yver jødarne, men: Han sagde: «Eg er konge yver jødarne!»»</span> <span class="verse"><a name="22">22</a>«Det eg hev skrive, hev eg skrive,» svara Pilatus.</span> <span class="verse"><a name="23">23</a>Då hermennerne hadde fest Jesus til krossen, tok dei klædi hans og skifte i fire luter, ein for kvar hermann. Kjolen tok dei og. Kjolen var usauma og heilvoven alt ovantil;</span> <span class="verse"><a name="24">24</a>difor sagde dei seg imillom: «Lat oss ikkje riva honom sund, men draga strå um kven som skal hava honom!» Soleis skulde skrifti sannast: «Dei skifte klædi mine millom seg, og kasta lut um kjolen min.» So gjorde no hermennerne.</span> <span class="verse"><a name="25">25</a>Men innmed krossen åt Jesus stod mor hans og morsyster hans, Maria, kona hans Klopas, og Maria Magdalena.</span> <span class="verse"><a name="26">26</a>Og då Jesus såg mor si, og såg at den læresveinen som han elska, stod der innmed, segjer han til mori: «Kvinna, der er son din!»</span> <span class="verse"><a name="27">27</a>So segjer han til læresveinen: «Der er mor di!» Og frå den stundi tok læresveinen henne heim til seg.</span> <span class="verse"><a name="28">28</a>Då visste Jesus at no var alt fullført, so skrifti skulde sannast; so segjer han: «Eg er tyrst.»</span> <span class="verse"><a name="29">29</a>Det stod eit kjer der som var fullt av vineddik; so fyllte dei ein svamp med den ediken, og sette honom på ein bergmynte-stylk og heldt honom upp til munnen hans.</span> <span class="verse"><a name="30">30</a>Då Jesus hadde fenge ediken, sagde han: «Det er fullført!» og han bøygde hovudet og gav andi si yver til Gud.</span> <span class="verse"><a name="31">31</a>Etter di det no var fyrebuingsdagen, og liki ikkje måtte verta hangande på krossen um kviledagen - for den kviledagen var storheilag - so bad jødarne Pilatus at beini måtte brjotast sund på deim, og at dei måtte takast ned.</span> <span class="verse"><a name="32">32</a>Då kom hermennerne og braut sund beini, både på den fyrste og den andre som hadde vorte krossfeste i hop med honom.</span> <span class="verse"><a name="33">33</a>Då dei kom til Jesus, og såg at han alt var slokna, braut dei ikkje hans bein sund;</span> <span class="verse"><a name="34">34</a>men ein av hermennerne stakk honom i sida med eit spjot, og straks kom det ut blod og vatn.</span> <span class="verse"><a name="35">35</a>Dette vitnar ein som hev set det, og vitnemålet hans er sætande; han veit sjølv at han segjer sant, so de og må tru.</span> <span class="verse"><a name="36">36</a>For dette hende av di Skrifti laut sannast: «Det skal ’kje brjotast sund eit bein på honom.»</span> <span class="verse"><a name="37">37</a>Og eit anna skriftord att lyder so: «Dei skal sjå burt på honom som dei hev gjenomstunge.»</span> <span class="verse"><a name="38">38</a>Sidan kom Josef frå Arimatæa, som var ein av læresveinarne åt Jesus, men dulde for det, av di han var rædd jødarne; han bad Pilatus um han måtte få taka likamen åt Jesus, og Pilatus gav honom lov til det. So kom han og henta likamen hans.</span> <span class="verse"><a name="39">39</a>Nikodemus, han som fyrst var komen til honom um natti, kom og, og hadde med seg ei blanding av myrra og aloe, um lag hundrad pund.</span> <span class="verse"><a name="40">40</a>So tok dei likamen åt Jesus og sveipte honom med lindar og lagde dei angande kryddorne imillom, soleis som jødarne hev for vis når dei bur ein til likferd.</span> <span class="verse"><a name="41">41</a>På den staden han vart krossfest var det ein hage, og i hagen ei ny grav, som det endå aldri hadde vorte sett ned nokon i.</span> <span class="verse"><a name="42">42</a>Der lagde dei då Jesus, av di det var fyrebuingsdagen åt jødarne, og gravi var nær innmed.</span> </p></div</div></div></body></html>