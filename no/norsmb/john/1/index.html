<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/john">John</a> &gt <strong>Chapter 1</strong></div><p><span class="verse"><a name="1">1</a>I upphavet var ordet, og ordet var hjå Gud, og ordet var Gud.</span> <span class="verse"><a name="2">2</a>Han var i upphavet hjå Gud.</span> <span class="verse"><a name="3">3</a>All ting vart til ved honom, og utan honom vart ikkje ein einaste ting til av det som hev vorte til.</span> <span class="verse"><a name="4">4</a>I honom var liv, og livet var ljoset åt menneski.</span> <span class="verse"><a name="5">5</a>Og ljoset skin i myrkret, og myrkret fekk ikkje magt med det.</span> <span class="verse"><a name="6">6</a>Det stod fram ein mann, send ifrå Gud; Johannes er namnet hans.</span> <span class="verse"><a name="7">7</a>Den mannen kom til vitnemål, at han skulde vitna um ljoset, so alle kunde tru ved honom.</span> <span class="verse"><a name="8">8</a>Det var ikkje han som var ljoset, men han skulde vitna um ljoset.</span> <span class="verse"><a name="9">9</a>Det sanne ljoset, som lyser upp kvart menneskje, var den gongen på veg til verdi.</span> <span class="verse"><a name="10">10</a>Han var i verdi, og verdi hev vorte til ved honom, og verdi kjende honom ikkje.</span> <span class="verse"><a name="11">11</a>Han kom til sitt eige, og hans eigne tok ikkje imot honom.</span> <span class="verse"><a name="12">12</a>Men alle som tok imot honom, deim gav han rett til å verta Guds born, deim som trur på namnet hans,</span> <span class="verse"><a name="13">13</a>som ikkje er fødde av blod, og ikkje av kjøts vilje, og ikkje av manns vilje, men av Gud.</span> <span class="verse"><a name="14">14</a>Og Ordet vart kjøt og feste bu hjå oss, og me skoda herlegdomen hans, ein sovoren herlegdom som ein einboren Son hev frå Far sin, full av nåde og sanning.</span> <span class="verse"><a name="15">15</a>Johannes vitnar um honom og ropar ut: «Han var det eg sagde soleis um: Den som kjem etter meg, hev vorte fyre meg; for han var til fyrr enn eg.»</span> <span class="verse"><a name="16">16</a>Ja, av hans fullnad hev me alle fenge, og det nåde på nåde;</span> <span class="verse"><a name="17">17</a>for lovi vart gjevi gjenom Moses, nåden og sanningi vart til ved Jesus Kristus.</span> <span class="verse"><a name="18">18</a>Aldri hev nokon set Gud; den einborne Sonen, som er i fanget åt Faderen, han hev gjort honom kjend.</span> <span class="verse"><a name="19">19</a>So var vitnemålet Johannes gav då jødarne sende prestar og levitar frå Jerusalem, som skulde spyrja honom: «Kven er du?»</span> <span class="verse"><a name="20">20</a>Då sagde han beint ut, og dulde ikkje fyre det; han sagde beint ut: «Eg er ikkje Messias.»</span> <span class="verse"><a name="21">21</a>«Kva er du då?» spurde dei. «Er du Elia?» «Nei, det er eg ikkje,» sagde han. «Er du profeten?» «Nei,» svara han.</span> <span class="verse"><a name="22">22</a>«Kven er du?» sagde dei då - «so me hev eit svar å gjeva deim som hev sendt oss! Kva segjer du um deg sjølv?»</span> <span class="verse"><a name="23">23</a>Han sagde: «Eg er røysti som ropar i heidi: «Beinka vegen åt Herren!» som profeten Jesaja segjer.»</span> <span class="verse"><a name="24">24</a>Dei som var sende, høyrde til farisæarflokken.</span> <span class="verse"><a name="25">25</a>So spurde dei honom: «Kvi døyper du då, når du ikkje er Messias, og ikkje Elia, og ikkje profeten?»</span> <span class="verse"><a name="26">26</a>«Eg døyper med vatn,» svara Johannes; «midt ibland dykk stend ein som de ikkje kjenner:</span> <span class="verse"><a name="27">27</a>han som kjem etter meg, og som eg ikkje er verdig til å løysa skobandet åt.»</span> <span class="verse"><a name="28">28</a>Dette gjekk fyre seg i Betania, på hi sida åt Jordan, der Johannes var og døypte.</span> <span class="verse"><a name="29">29</a>Dagen etter ser han Jesus koma burt imot seg, og segjer: «Sjå der er Guds lamb, som tek burt verdsens synd!</span> <span class="verse"><a name="30">30</a>Det er han eg sagde det um: Etter meg kjem ein mann som hev vorte fyre meg; for han var til fyrr enn eg.</span> <span class="verse"><a name="31">31</a>Eg kjende honom ikkje, men for di han skulde openberrast åt Israel, difor er det eg er komen og døyper med vatn.»</span> <span class="verse"><a name="32">32</a>Og Johannes vitna: «Eg hev set Anden dala ned som ei duva frå himmelen, og han stana yver honom.</span> <span class="verse"><a name="33">33</a>Eg kjende honom ikkje, men han som sende meg til å døypa med vatn, han sagde til meg: «Den du ser Anden dalar ned imot og stanar yver, han er den som døyper med den Heilage Ande.»</span> <span class="verse"><a name="34">34</a>Og eg hev set det, og hev vitna at han er Guds Son.»</span> <span class="verse"><a name="35">35</a>Andre dagen stod Johannes der atter med tvo av læresveinarne sine.</span> <span class="verse"><a name="36">36</a>Då ser han Jesus, som kom gangande, og segjer: «Sjå der er Guds lamb!»</span> <span class="verse"><a name="37">37</a>Dei tvo læresveinarne høyrde kva han sagde, og fylgde etter Jesus.</span> <span class="verse"><a name="38">38</a>Då snudde Jesus seg, og då han såg dei fylgde etter honom, sagde han til deim: [Stu21: 39] «Kva vil de?» «Kvar bur du, rabbi?» spurde dei - rabbi tyder meister -.</span> <span class="verse"><a name="39">39</a>[Stu21: 40] «Kom, so skal de sjå!» svara han. So gjekk dei med honom, og såg kvar han budde, og dei vart verande hjå honom den dagen. Det var ikring tiande timen.</span> <span class="verse"><a name="40">40</a>[Stu21: 41] Andreas, bror åt Simon Peter, var ein av dei tvo som hadde høyrt ordi hans Johannes og fylgt etter Jesus.</span> <span class="verse"><a name="41">41</a>[Stu21: 42] Han finn fyrst bror sin, Simon, og segjer til honom: «Me hev funne Messias!» - Messias er det same som Kristus -.</span> <span class="verse"><a name="42">42</a>[Stu21: 43] Han tok honom med seg til Jesus. Jesus såg på honom og sagde: «Du er Simon Johannesson; du skal kallast Kefas!» - Kefas er det same som Peter -.</span> <span class="verse"><a name="43">43</a>[Stu21: 44] Dagen etter vilde Jesus taka ut og fara til Galilæa. Han møter Filip, og segjer til honom: «Fylg meg!»</span> <span class="verse"><a name="44">44</a>[Stu21: 45] Filip var frå Betsaida, same byen som Andreas og Peter var ifrå.</span> <span class="verse"><a name="45">45</a>[Stu21: 46] Filip møter Natanael, og segjer til honom: «Me hev funne den som Moses hev skrive um i lovi, og som profetarne hev skrive um; det er Jesus Josefsson frå Nasaret.»</span> <span class="verse"><a name="46">46</a>[Stu21: 47] «Kann det koma noko godt frå Nasaret?» sagde Natanael. «Kom og sjå!» svara Filip.</span> <span class="verse"><a name="47">47</a>[Stu21: 48] Jesus såg Natanael koma burt imot seg, og sagde um honom: «Sjå der er ein egte israelit, ein som det ikkje finst svik i!»</span> <span class="verse"><a name="48">48</a>[Stu21: 49] Natanael segjer til honom: «Kvar kjenner du meg ifrå?» «Eg såg deg då du var under fiketreet, fyrr Filip ropa på deg,» svara Jesus.</span> <span class="verse"><a name="49">49</a>[Stu21: 50] Då tok Natanael til ords og sagde til honom: «Rabbi, du er Guds Son, du er Israels konge!»</span> <span class="verse"><a name="50">50</a>[Stu21: 51] «Trur du for di eg sagde deg at eg hadde set deg innunder fiketreet?» svara Jesus; «du skal få sjå større ting enn det.</span> <span class="verse"><a name="51">51</a>[Stu21: 52] Det segjer eg dykk for visst og sant,» sagde han med honom: «De skal sjå himmelen open og Guds englar stiga upp og stiga ned yver Menneskjesonen.»</span> </p></div</div></div></body></html>