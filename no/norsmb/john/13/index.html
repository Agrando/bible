<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/john/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/john">John</a> &gt <strong>Chapter 13</strong></div><p><span class="verse"><a name="1">1</a>Det var straks fyre påskehøgtidi: Jesus visste at hans time var komen då han skulde fara burt frå denne verdi og heim til Faderen, og som han hadde elska sine eigne, som var i verdi, so elska han deim til enden.</span> <span class="verse"><a name="2">2</a>Då dei heldt kveldverd, og djevelen alt hadde skote det i hugen på Judas Simonsson Iskariot at han skulde svika honom,</span> <span class="verse"><a name="3">3</a>og då Jesus visste at Faderen hadde gjeve alt i hans hender, og at han var komen frå Gud og gjekk til Gud,</span> <span class="verse"><a name="4">4</a>so reiser han seg frå bordet og legg av seg kjolen sin, og tek eit handklæde og batt um seg;</span> <span class="verse"><a name="5">5</a>so slær han vatn i vaskarfatet og tok til å två føterne åt læresveinarne og turka dei med handklædet som han hadde bunde kring livet.</span> <span class="verse"><a name="6">6</a>Han kjem då til Simon Peter, og han segjer til honom: «Herre, tvær du mine føter?»</span> <span class="verse"><a name="7">7</a>Jesus svara honom so: «Kva det er eg gjer, veit du ikkje no, men du skal skyna det sidan.»</span> <span class="verse"><a name="8">8</a>«Aldri i verdi skal du två mine føter,» segjer Peter. «Dersom eg ikkje tvær deg, hev du ingen ting i hop med meg,» svara Jesus.</span> <span class="verse"><a name="9">9</a>Simon Peter segjer til honom: «Herre, ikkje berre føterne, men henderne og hovudet med!»</span> <span class="verse"><a name="10">10</a>«Den som hev lauga seg, treng ikkje två anna enn føterne; elles er han heiltupp rein,» segjer Jesus; «og de er reine, men ikkje alle.»</span> <span class="verse"><a name="11">11</a>Han visste kven som skulde svika honom; difor var det han sagde: «De er ’kje reine alle.»</span> <span class="verse"><a name="12">12</a>Då han no hadde tvege føterne deira og teke på seg kjolen sin og sett seg til bords att, sagde han til deim: «Skynar de kva det er eg hev gjort med dykk?</span> <span class="verse"><a name="13">13</a>De kallar meg «Meister» og «Herre,» og det segjer sant; for det er eg.</span> <span class="verse"><a name="14">14</a>Hev no eg, herren og meisteren, tvege føterne dykkar, so lyt de og två føterne åt kvarandre.</span> <span class="verse"><a name="15">15</a>Det er eit mynster eg hev synt dykk; som eg gjorde med dykk, so skal de og gjera.</span> <span class="verse"><a name="16">16</a>Det segjer eg dykk for visst og sant: Ein tenar er ikkje større enn herren sin, og ein ærendsvein er ikkje større enn den som hev sendt honom.</span> <span class="verse"><a name="17">17</a>Veit de det, so er de sæle, so sant de gjer etter det.</span> <span class="verse"><a name="18">18</a>Eg talar ikkje um dykk alle; eg veit kven eg valde ut; men det var so Skrifti skulde sannast: «Den som et mitt brød, hev lyft sin hæl imot meg.»</span> <span class="verse"><a name="19">19</a>Eg segjer dykk det alt no, fyrr det hev hendt, so de, når det hender, skal tru at eg er den eg er.</span> <span class="verse"><a name="20">20</a>Det segjer eg dykk for visst og sant: Den som tek imot ein eg sender, tek imot meg, og den som tek imot meg, tek imot den som sende meg.»</span> <span class="verse"><a name="21">21</a>Då Jesus hadde sagt det, vart han uppøst i åndi, og sagde sterkt og ålvorsamt: «Det segjer eg dykk for visst og sant: Ein av dykk kjem til å svika meg!»</span> <span class="verse"><a name="22">22</a>Læresveinarne såg på kvarandre og kunde ikkje skyna kven det var han meinte.</span> <span class="verse"><a name="23">23</a>Ein av læresveinarne - den som Jesus elska - sat ved hans høgre sida.</span> <span class="verse"><a name="24">24</a>Honom gjer Simon Peter eit teikn til, og segjer til honom: «Seg kven det er han meiner!»</span> <span class="verse"><a name="25">25</a>Han bøygde seg då næmare innåt Jesus, og segjer til honom: «Herre, kven er det?»</span> <span class="verse"><a name="26">26</a>«Det er han som eg gjev den biten eg no duppar i fatet,» svara Jesus. So duppar han biten, og tek og gjev honom til Judas Simonsson Iskariot.</span> <span class="verse"><a name="27">27</a>Og då han hadde fenge biten, då for Satan i honom. So segjer Jesus til honom: «Gjer det snart, det du vil gjera!»</span> <span class="verse"><a name="28">28</a>Men ingen av deim som sat med til bords, skyna kva han meinte med det han sagde til honom.</span> <span class="verse"><a name="29">29</a>Sidan det var Judas som hadde kassa, tenkte sume at Jesus vilde segja som so: «Kjøp det me treng til høgtidi!» eller at han skulde gjeva noko til dei fatige.</span> <span class="verse"><a name="30">30</a>Med det same Judas hadde teke mot biten, gjekk han ut. Det var natt.</span> <span class="verse"><a name="31">31</a>Då han var gjengen, sagde Jesus: «No er Menneskjesonen herleggjord, og Gud er herleggjord i honom.</span> <span class="verse"><a name="32">32</a>Er Gud herleggjord i honom, so skal Gud og herleggjera honom i seg sjølv, og han skal herleggjera honom snart.</span> <span class="verse"><a name="33">33</a>Berre ei liti stund er eg endå hjå dykk, borni mine. De kjem til å leita etter meg, og som eg sagde til jødarne: «Dit eg gjeng, kann ikkje de koma,» so segjer eg no til dykk og.</span> <span class="verse"><a name="34">34</a>Eit nytt bod gjev eg dykk: at de skal elska kvarandre; liksom eg hev elska dykk, so skal de og elska kvarandre.</span> <span class="verse"><a name="35">35</a>På det skal alle skyna at de er mine læresveinar - på det at de hev kjærleik til kvarandre.»</span> <span class="verse"><a name="36">36</a>Simon Peter segjer til honom: «Herre, kvar gjeng du av?» Jesus svara: «Dit eg gjeng, kann du ikkje fylgja meg no, men du skal fylgja meg sidan.»</span> <span class="verse"><a name="37">37</a>«Kvi kann eg ikkje fylgja deg straks, Herre?» segjer Peter; «eg vil gjeva mitt liv for deg!»</span> <span class="verse"><a name="38">38</a>«Vil du gjeva ditt liv for meg?» svara Jesus; «det segjer eg deg for visst og sant: Hanen skal ikkje gala fyrr du hev avneitta meg tri gonger.»</span> </p></div</div></div></body></html>