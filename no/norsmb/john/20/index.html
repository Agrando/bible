<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/john/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/john">John</a> &gt <strong>Chapter 20</strong></div><p><span class="verse"><a name="1">1</a>Tidleg den fyrste dagen i vika, medan det endå var myrkt, kjem Maria Magdalena til gravi, og ser at steinen er teken burt frå gravi.</span> <span class="verse"><a name="2">2</a>Ho spring av stad, og kjem til Simon Peter og den andre læresveinen, han som Jesus elska, og segjer til deim: «Dei hev teke Herren ut or gravi, og me veit ikkje kvar dei hev lagt honom.»</span> <span class="verse"><a name="3">3</a>Då tok dei ut, både Peter og den andre læresveinen, og gav seg på vegen til gravi.</span> <span class="verse"><a name="4">4</a>Dei sprang båe saman; so sprang den andre læresveinen fyre, forare enn Peter, og kom fyrst til gravi.</span> <span class="verse"><a name="5">5</a>Han lutte seg ned og glytte inn; då såg han at lindarne låg der; men han gjekk ikkje inn.</span> <span class="verse"><a name="6">6</a>So kjem Simon Peter etter, og gjekk inn i gravi. Han ser lindarne liggja der;</span> <span class="verse"><a name="7">7</a>men sveiteduken, som Jesus hadde havt kring hovudet, låg ikkje saman med lindarne, men på ein stad for seg sjølv, og var balla i hop.</span> <span class="verse"><a name="8">8</a>Då gjekk den andre læresveinen og inn, han som var komen fyrst til gravi, og han såg og trudde.</span> <span class="verse"><a name="9">9</a>For dei skyna endå ikkje skrifti, at han skulde standa upp frå dei daude.</span> <span class="verse"><a name="10">10</a>So gjekk læresveinarne heim att.</span> <span class="verse"><a name="11">11</a>Men Maria stod utanfor ved gravi og gret. Som ho no gråtande lutte seg ned og glytte inn i gravi,</span> <span class="verse"><a name="12">12</a>fær ho sjå tvo kvitklædde englar sitja der, ein ved hovudet og ein ved føterne, der likamen åt Jesu hadde lege.</span> <span class="verse"><a name="13">13</a>Dei segjer til henne: «Kvi græt du, kvinna?» Ho svarar: «For di dei hev teke Herren min burt, og eg veit ikkje kvar dei hev lagt honom.»</span> <span class="verse"><a name="14">14</a>Med so sagt snudde ho seg, og då ser ho Jesus stend der, men ho visste ikkje at det var han.</span> <span class="verse"><a name="15">15</a>Jesus segjer til henne: «Kvi græt du, kvinna? Kven leitar du etter?» Ho tenkte det var hagemeisteren, og segjer til honom: «Herre, er det du som hev bore han burt, so seg meg kvar du hev lagt honom; då vil eg henta honom.»</span> <span class="verse"><a name="16">16</a>«Maria!» segjer Jesus. Då snur ho seg, og segjer til honom på hebraisk: «Rabbuni!» det er på vårt mål: «Meister!»</span> <span class="verse"><a name="17">17</a>«Kom ikkje nær meg!» segjer Jesus; «for endå hev eg ikkje fare upp til far min. Men gakk til brørne mine, og seg deim frå meg: No fer eg upp til honom som er min Fader og dykkar Fader, og min Gud og dykkar Gud!»</span> <span class="verse"><a name="18">18</a>Maria Magdalena kjem og segjer til læresveinarne: «Eg hev set Herren,» og at han hadde sagt dette til henne.</span> <span class="verse"><a name="19">19</a>Då det vart kveld same dagen - den fyrste i vika - og dørerne var stengde der læresveinarne var, av di dei var rædde jødarne, kom Jesus og stod midt ibland deim og segjer: «Fred vere med dykk!»</span> <span class="verse"><a name="20">20</a>og då han hadde sagt det, synte han deim henderne sine og sida si. Læresveinarne vart glade då dei såg Herren.</span> <span class="verse"><a name="21">21</a>Og han sagde endå ein gong: «Fred vere med dykk! Som Faderen hev sendt meg, so sender eg dykk.»</span> <span class="verse"><a name="22">22</a>Med desse ordi anda han på deim og sagde til deim: «Tak imot den Heilage Ande!</span> <span class="verse"><a name="23">23</a>Tilgjev de nokon synderne deira, so er dei tilgjevne; held de dei att for nokon, so er dei atthaldne.»</span> <span class="verse"><a name="24">24</a>Tomas, ein av dei tolv, han som me kallar Didymus, var ikkje saman med deim då Jesus kom.</span> <span class="verse"><a name="25">25</a>So sagde dei andre læresveinarne med honom: «Me hev set Herren.» Han svara: «Det trur eg ikkje fyrr eg fær sjå naglemerket i henderne hans og fær stinga fingeren min i nagleholet og fær stinga handi mi i sida hans.»</span> <span class="verse"><a name="26">26</a>Åtte dagar etter var læresveinarne hans inne att, og Tomas var med deim. Dørerne var stengde. Då kom Jesus og stod midt ibland deim og sagde: «Fred vere med dykk!»</span> <span class="verse"><a name="27">27</a>So segjer han til Tomas: «Kom hit med fingeren din, og sjå på henderne mine, og kom hit med handi di og stikk henne i sida mi, og ver ikkje vantruen, men truande!»</span> <span class="verse"><a name="28">28</a>«Min Herre og min Gud!» svara Tomas.</span> <span class="verse"><a name="29">29</a>Jesus segjer til honom: «Sidan du hev set meg, trur du! Sæle dei som ikkje ser og endå trur!»</span> <span class="verse"><a name="30">30</a>Endå mange andre teikn gjorde Jesus for augo åt læresveinarne sine, teikn som ikkje er skrive i denne boki.</span> <span class="verse"><a name="31">31</a>Men desse er skrivne so de skal tru at Jesus er Messias, Guds Son, og so de som trur skal hava liv i hans namn.</span> </p></div</div></div></body></html>