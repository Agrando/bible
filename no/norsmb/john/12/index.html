<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/john">John</a> &gt <strong>Chapter 12</strong></div><p><span class="verse"><a name="1">1</a>Seks dagar fyre påske kom Jesus til Betania, der Lasarus budde, han som Jesus hadde vekt upp frå dei daude.</span> <span class="verse"><a name="2">2</a>Der gjorde dei eit gjestebod for honom; Marta stelte for deim, og Lasarus var ein av deim som sat til bords med honom.</span> <span class="verse"><a name="3">3</a>Då tok Maria eit pund egte, dyr nardesalve og salva føterne åt Jesus, og turka føterne hans med håret sitt; og huset vart fullt av salveangen.</span> <span class="verse"><a name="4">4</a>So segjer Judas Iskariot, ein av læresveinarne hans, han som sidan sveik honom:</span> <span class="verse"><a name="5">5</a>«Kvi vart ikkje denne salven seld for eit halvt hundrad dalar, og gjeven til fatigfolk?»</span> <span class="verse"><a name="6">6</a>Det sagde han ikkje av umsut for dei fatige, men av di han var ein tjuv; det var han som hadde kassa, og han tok jamleg av det som vart lagt ned der.</span> <span class="verse"><a name="7">7</a>Då sagde Jesus: «Lat henne vera i fred! Det er som ho skulde ha gøymt det til jordferdsdagen min.</span> <span class="verse"><a name="8">8</a>For dei fatige hev de alltid hjå dykk, men meg hev de ikkje alltid.»</span> <span class="verse"><a name="9">9</a>No fekk ei stor mengd av jødarne vita at han var der, og dei kom, ikkje berre for Jesu skuld, men og for å sjå Lasarus, som han hadde vekt upp frå dei daude.</span> <span class="verse"><a name="10">10</a>Då lagde øvsteprestarne upp råd um å drepa Lasarus og;</span> <span class="verse"><a name="11">11</a>for mange av jødarne gjekk for hans skuld dit og kom til å tru på Jesus.</span> <span class="verse"><a name="12">12</a>Dagen etter spurdest det bland den store folkehopen som var komen til høgtidi, at Jesus var på veg til Jerusalem.</span> <span class="verse"><a name="13">13</a>Då tok dei palmekvister og gjekk til møtes med honom og ropa: «Hosianna! Velsigna vere han som kjem i Herrens namn, Israels konge!»</span> <span class="verse"><a name="14">14</a>Jesus fann seg eit ungt asen og sette seg på det, so som skrive stend:</span> <span class="verse"><a name="15">15</a>«Ottast ikkje, Sions dotter! Sjå, her kjem din konung ridand’ sit uppå ein asenfole.»</span> <span class="verse"><a name="16">16</a>I fyrstninga skyna ikkje læresveinarne dette; men då Jesus var herleggjord, då kom dei i hug at dette var skrive um honom, og at dei hadde gjort det so for honom.</span> <span class="verse"><a name="17">17</a>Folkehopen som var med honom, vitna at han hadde ropa Lasarus ut or gravi og vekt honom upp frå dei daude.</span> <span class="verse"><a name="18">18</a>Difor var det og folket kom imot honom; for dei hadde høyrt at han hadde gjort det teiknet.</span> <span class="verse"><a name="19">19</a>Då sagde farisæarane seg imillom: «Der ser de: det nyttar dykk inkje; heile verdi flyg etter honom!»</span> <span class="verse"><a name="20">20</a>Det var nokre grækarar der, av deim som jamleg for upp og tilbad på høgtidi;</span> <span class="verse"><a name="21">21</a>dei kom til Filip, han frå Betsaida i Galilæa, og bad honom: «Gode herre, me vilde so gjerne få sjå Jesus!»</span> <span class="verse"><a name="22">22</a>Filip gjeng og segjer det med Andreas, og Andreas og Filip kjem og segjer det med Jesus.</span> <span class="verse"><a name="23">23</a>Jesus svara deim so: «Timen er komen då Menneskjesonen skal herleggjerast!</span> <span class="verse"><a name="24">24</a>Det segjer eg dykk for visst og sant: Fell ikkje kveitekornet i jordi og døyr, so er det og vert det berre eitt korn; men døyr det, gjev det stor grøda!</span> <span class="verse"><a name="25">25</a>Den som elskar livet sitt, misser det, og den som hatar livet sitt i denne verdi, skal berga det til eit ævelegt liv.</span> <span class="verse"><a name="26">26</a>Um nokon tener meg, so lyt han fylgja meg, og der som eg er, der skal tenaren min og vera; den som tener meg, honom skal Faderen æra.</span> <span class="verse"><a name="27">27</a>No er sjæli mi full av uro, og kva skal eg segja? «Fader, frels meg frå denne stundi!» Men nei, difor er det eg hev nått til denne stundi -</span> <span class="verse"><a name="28">28</a>Fader, herleggjer namnet ditt!» Då kom det ei røyst frå himmelen: «Både hev eg herleggjort det og skal eg på nytt herleggjera det.»</span> <span class="verse"><a name="29">29</a>Folket som stod der og høyrde det, sagde at tora hadde slege. Andre sagde: «Det var ein engel som tala til honom.</span> <span class="verse"><a name="30">30</a>Då tok Jesus til ords og sagde: «Det var ’kje for mi skuld denne røysti kom, men for dykkar skuld.</span> <span class="verse"><a name="31">31</a>No gjeng det dom yver denne verdi; no skal hovdingen yver denne verdi kastast ut.</span> <span class="verse"><a name="32">32</a>Og når eg vert lyft upp frå jordi, skal eg draga alle åt meg.»</span> <span class="verse"><a name="33">33</a>Det sagde han for å syna kva slag avferd han skulde få.</span> <span class="verse"><a name="34">34</a>Folket svara: «Me hev høyrt av lovi at Messias liver æveleg; korleis hev det seg då at du segjer Menneskjesonen skal lyftast upp? Kven er denne Menneskjesonen?»</span> <span class="verse"><a name="35">35</a>Då sagde Jesus til deim: Endå ei liti stund er ljoset ibland dykk. Gakk so lenge de hev ljoset, so ikkje myrkret skal koma yver dykk! Den som gjeng i myrkret, veit ikkje kvar han kjem av.</span> <span class="verse"><a name="36">36</a>So lenge de hev ljoset, so tru på ljoset, so de kann verta born åt ljoset!» Soleis tala Jesus; so gjekk han burt og løynde seg for deim.</span> <span class="verse"><a name="37">37</a>Men endå han hadde gjort so mange teikn for augo deira, trudde dei ikkje på honom;</span> <span class="verse"><a name="38">38</a>det skulde sannast det ordet som profeten Jesaja hev tala: «Herre, kven trudde det bodet me høyrde? Og kven synte Herrens arm seg for?»</span> <span class="verse"><a name="39">39</a>Difor kunde dei ikkje tru; for ein annan stad hev Jesaja sagt:</span> <span class="verse"><a name="40">40</a>«Han hev gjort augo deira blinde, og hev gjort hugen deira hard, so dei med augo inkje sjå med hjarta inkje skyna skal, og snu so eg deim lækja fær.»</span> <span class="verse"><a name="41">41</a>So sagde Jesaja då han såg hans herlegdom og tala um honom.</span> <span class="verse"><a name="42">42</a>Like vel var det då mange, jamvel av styresmennerne, som trudde på honom; men dei vilde ikkje kjennast ved det for farisæarane skuld; dei var rædde dei kunde verta utstøytte or synagoga;</span> <span class="verse"><a name="43">43</a>for dei heldt æra hjå menneski gjævare enn æra hjå Gud.</span> <span class="verse"><a name="44">44</a>Men Jesus ropa ut: «Den som trur på meg, trur ikkje på meg, men på honom som sende meg,</span> <span class="verse"><a name="45">45</a>og den som ser meg, ser honom som sende meg.</span> <span class="verse"><a name="46">46</a>Eg er komen til verdi - eit ljos, so ingen som trur på meg, skal verta verande i myrkret.</span> <span class="verse"><a name="47">47</a>Um nokon høyrer ordi mine og ikkje tek vare på deim, so dømer ikkje eg honom; for eg er ’kje komen på den måten at eg skal døma verdi, men at eg skal frelsa verdi.</span> <span class="verse"><a name="48">48</a>Den som vandar meg og ikkje tek imot ordi mine, hev den som dømer honom: det ordet eg hev tala, det skal døma honom på den siste dag.</span> <span class="verse"><a name="49">49</a>For eg hev ikkje tala av meg sjølv; men Faderen, som sende meg, han hev sagt meg fyre kva eg skal segja og kva eg skal tala;</span> <span class="verse"><a name="50">50</a>og eg veit at hans fyresegn er eit ævelegt liv. So talar eg då det som eg talar heiltupp so som Faderen hev sagt meg.»</span> </p></div</div></div></body></html>