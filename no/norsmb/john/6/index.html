<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/john/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/john">John</a> &gt <strong>Chapter 6</strong></div><p><span class="verse"><a name="1">1</a>Sidan for Jesus burt til hi sida av Galilæa- eller Tiberias-sjøen.</span> <span class="verse"><a name="2">2</a>Og det fylgde honom mykje folk, av di dei såg dei teikni han gjorde på dei sjuke.</span> <span class="verse"><a name="3">3</a>Men Jesus gjekk upp i fjellet, og der sette han seg med læresveinarne sine.</span> <span class="verse"><a name="4">4</a>Det leid då mot påskehelgi åt jødarne.</span> <span class="verse"><a name="5">5</a>Som no Jesus såg upp og vart var at det kom mykje folk til honom, segjer han til Filip: «Kvar skal me kjøpa brød, so desse folki kann få noko å eta?»</span> <span class="verse"><a name="6">6</a>Det sagde han av di han vilde røyna honom; for han visste sjølv kva han vilde gjera.</span> <span class="verse"><a name="7">7</a>«Brød for eit halvt hundrad dalar rekk ikkje til, so kvar av deim kann få eit lite stykke,» svara Filip.</span> <span class="verse"><a name="8">8</a>Ein av læresveinarne hans - det var Andreas, bror åt Simon Peter - segjer til honom:</span> <span class="verse"><a name="9">9</a>«Her er ein liten gut som hev fem byggbrød og tvo fiskar, men kva er det åt so mange?»</span> <span class="verse"><a name="10">10</a>«Lat folket setja seg!» sagde Jesus. Det var mykje gras på den staden; so sette mennerne seg; dei var um lag fem tusund i talet.</span> <span class="verse"><a name="11">11</a>Då tok Jesus brødi, og takka, og skifte deim ut til deim som sat der, og like eins av fiskarne, so mykje dei vilde hava.</span> <span class="verse"><a name="12">12</a>Då dei var mette, segjer han til læresveinarne: «Sanka i hop dei molarne som att er, so ingen ting vert spillt!»</span> <span class="verse"><a name="13">13</a>So gjorde dei det, og dei fyllte tolv korger med molarne som var att av dei fem byggbrødi etter deim som hadde ete.</span> <span class="verse"><a name="14">14</a>Då no folket såg det teiknet han hadde gjort, sagde dei: «Dette er visst og sant profeten som skal koma til verdi!»</span> <span class="verse"><a name="15">15</a>Då skyna Jesus at dei vilde koma og taka honom med magt og gjera honom til konge; difor drog han seg undan og gjekk upp i fjellet att, han åleine.</span> <span class="verse"><a name="16">16</a>Då det vart kveld, gjekk læresveinarne ned til sjøen;</span> <span class="verse"><a name="17">17</a>dei steig ut i båten og vilde fara yver sjøen, til Kapernaum. Det var alt myrkt vorte, og Jesus var endå ikkje komen til deim.</span> <span class="verse"><a name="18">18</a>Bårorne gjekk høgt; for det bles ein hard vind.</span> <span class="verse"><a name="19">19</a>Då dei so hadde rott umlag ei halv mil eller halvtridje fjordung, ser dei at Jesus kjem gangande på sjøen og kjem næmare og næmare innåt båten. Dei vart rædde,</span> <span class="verse"><a name="20">20</a>men han sagde: «Det er eg; ver ikkje rædde!»</span> <span class="verse"><a name="21">21</a>Då vilde dei taka honom upp i båten, og straks var båten ved det landet dei skulde til.</span> <span class="verse"><a name="22">22</a>Dagen etter stod det endå ein folkehop på hi sida av sjøen; dei hadde set at det ikkje var meir enn ein båt der, og at Jesus ikkje gjekk i båten med læresveinarne sine, men læresveinarne tok av stad åleine.</span> <span class="verse"><a name="23">23</a>Men det kom båtar frå Tiberias, tett innmed den staden dei hadde halde måltid etterpå Herrens takkebøn.</span> <span class="verse"><a name="24">24</a>Då no folket såg at Jesus ikkje var der, og ikkje læresveinarne hans heller, steig dei sjølve i båtarne og for til Kapernaum og leita etter Jesus,</span> <span class="verse"><a name="25">25</a>og då dei fann han der, på hi sida av sjøen, sagde dei til honom: «Når kom du hit, meister?»</span> <span class="verse"><a name="26">26</a>Jesus svara deim: «Det segjer eg dykk for visst og sant: Det er ’kje for di de såg teikn at de leitar etter meg, men for di de åt av brødi og vart mette.</span> <span class="verse"><a name="27">27</a>Vinn dykk ikkje føda som forgjengst, men føda som varer og gjev eit ævelegt liv! Den skal Menneskjesonen gjeva dykk; for honom hev Faderen, Gud, sett sitt innsigle på.»</span> <span class="verse"><a name="28">28</a>Då sagde dei til honom: «Korleis skal me fara åt, so me kann gjera Guds gjerningar?»</span> <span class="verse"><a name="29">29</a>Jesus svara: «Det er Guds gjerning, at de skal tru på den som han sende.»</span> <span class="verse"><a name="30">30</a>Då sagde dei til honom: «Kva teikn gjer då du, so me kann sjå det og tru deg? kva for verk gjer du?</span> <span class="verse"><a name="31">31</a>Federne våre åt manna i øydemarki, som skrive stend: «Han gav dei brød frå himmelen å eta.»»</span> <span class="verse"><a name="32">32</a>Då sagde Jesus til deim: «Det segjer eg dykk for visst og sant: Moses gav dykk ikkje brødet frå himmelen, men Far min gjev dykk det rette brødet frå himmelen;</span> <span class="verse"><a name="33">33</a>for Guds-brødet er det brødet som kjem ned frå himmelen og gjev verdi liv.»</span> <span class="verse"><a name="34">34</a>Då sagde dei til honom: «Herre, gjev oss alltid det brødet!»</span> <span class="verse"><a name="35">35</a>Jesus svara: «Eg er livsens brød; den som kjem til meg, skal ikkje hungra, og den som trur på meg, skal aldri tyrsta.</span> <span class="verse"><a name="36">36</a>Men eg sagde dykk at de hev set meg og endå ikkje trur.</span> <span class="verse"><a name="37">37</a>Alle som Far min gjev meg, kjem til meg, og den som kjem til meg, skal eg so visst ikkje visa burt;</span> <span class="verse"><a name="38">38</a>for eg hev kome ned frå himmelen, ikkje til å gjera det eg sjølv vil, men det han vil som sende meg,</span> <span class="verse"><a name="39">39</a>og det er hans vilje som sende meg, at eg ikkje skal missa nokon av deim han hev gjeve meg, men vekkja deim upp att på den siste dag.</span> <span class="verse"><a name="40">40</a>For so vil Far min, at kvar den som ser Sonen og trur på honom, skal hava ævelegt liv, og at eg skal vekkja honom upp att på den siste dag.»</span> <span class="verse"><a name="41">41</a>Då murra jødarne og fann åt honom, for di han sagde: «Eg er brødet som kom ned frå himmelen.»</span> <span class="verse"><a name="42">42</a>«Er ’kje dette Jesus Josefsson? sagde dei; «me kjenner då både far hans og mor hans; korleis hev det seg at han no segjer: «Eg hev kome ned frå himmelen?»»</span> <span class="verse"><a name="43">43</a>Då tok Jesus til ords og sagde til deim: «Haldt ikkje på å murra dykk imillom!</span> <span class="verse"><a name="44">44</a>Ingen kann koma til meg utan Faderen, som sende meg, hev drege honom, og eg skal vekkja honom upp att på den siste dag.</span> <span class="verse"><a name="45">45</a>Det stend skrive hjå profetarne: «Og alle skal dei vera upplærde av Gud.» Kvar som hev lydt på Faderen og lært, han kjem til meg.</span> <span class="verse"><a name="46">46</a>Ikkje so at nokon hev set Faderen utan han som er frå Gud, han hev set Faderen.</span> <span class="verse"><a name="47">47</a>Det segjer eg dykk for visst og sant: Den som trur, hev ævelegt liv.</span> <span class="verse"><a name="48">48</a>Eg er livsens brød.</span> <span class="verse"><a name="49">49</a>Federne dykkar åt manna i øydemarki og døydde;</span> <span class="verse"><a name="50">50</a>her er det brødet som kjem ned frå himmelen, so den som et av det ikkje skal døy.</span> <span class="verse"><a name="51">51</a>Eg er det livande brødet som kom ned frå himmelen; dersom nokon et av det brødet, skal liva i all æva; og brødet eg vil gjeva, er kjøtet mitt, som eg gjev til liv for verdi.»</span> <span class="verse"><a name="52">52</a>Då trætta jødarne med kvarandre og sagde: «Korleis kann han gjeva oss kjøtet sitt å eta?»</span> <span class="verse"><a name="53">53</a>Då sagde Jesus til deim: Det segjer eg dykk for visst og sant: Et de ikkje kjøtet åt Menneskjesonen, og drikk blodet hans, so hev de ikkje liv i dykk.</span> <span class="verse"><a name="54">54</a>Den som et mitt kjøt og drikk mitt blod, hev eit ævelegt liv, og eg skal vekkja honom upp att på den siste dag.</span> <span class="verse"><a name="55">55</a>For kjøtet mitt er retteleg mat, og blodet mitt er retteleg drykk.</span> <span class="verse"><a name="56">56</a>Den som et mitt kjøt og drikk mitt blod, han vert verande i meg, og eg i honom.</span> <span class="verse"><a name="57">57</a>Som den livande Faderen sende meg, og eg liver ved Faderen, so skal og den som et meg liva ved meg.</span> <span class="verse"><a name="58">58</a>Det er brødet som kom ned frå himmelen; det er ’kje som det federne dykkar åt, og so døydde: den som et dette brødet, skal liva i all æva.»</span> <span class="verse"><a name="59">59</a>Dette sagde han i eit synagogemøte, med han lærde i Kapernaum.</span> <span class="verse"><a name="60">60</a>Mange av læresveinarne hans sagde då dei høyrde det: «Dette er stride ord, kven kann lyda på honom?»</span> <span class="verse"><a name="61">61</a>Jesus visste med seg at læresveinarne hans murra um dette, og han sagde til deim: «Støyter de dykk på dette?</span> <span class="verse"><a name="62">62</a>Enn um de no fær sjå Menneskjesonen fara upp dit han var fyrr!</span> <span class="verse"><a name="63">63</a>Det er åndi som gjev liv; kjøtet gjer ikkje noko gagn. Dei ordi eg hev tala til dykk, er ånd, og er liv;</span> <span class="verse"><a name="64">64</a>men det er nokre av dykk som ikkje trur.» For Jesus visste frå fyrste stund kven det var som ikkje trudde, og kven det var som skulde svika honom.</span> <span class="verse"><a name="65">65</a>Og han sagde: «Difor var det eg sagde dykk at ingen kann koma til meg utan det er gjeve honom av Faderen.»</span> <span class="verse"><a name="66">66</a>For dette var det mange av læresveinarne hans som drog seg undan og ikkje gjekk ikring med honom lenger.</span> <span class="verse"><a name="67">67</a>Då sagde Jesus til dei tolv: «Vil de og ganga dykkar veg?»</span> <span class="verse"><a name="68">68</a>Simon Peter svara: «Herre, kven skulde me ganga til? Du hev det ævelege livs ord,</span> <span class="verse"><a name="69">69</a>og me trur og veit at du er den Heilage frå Gud.»</span> <span class="verse"><a name="70">70</a>«Hev eg ikkje sjølv valt dykk ut, alle tolv?» svara Jesus, «og ein av dykk er ein djevel!»</span> <span class="verse"><a name="71">71</a>Han meinte Judas, son åt Simon Iskariot; for det var han som sidan skulde svika honom - han, ein av dei tolv.</span> </p></div</div></div></body></html>