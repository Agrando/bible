<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/acts/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/acts">Acts</a> &gt <strong>Chapter 18</strong></div><p><span class="verse"><a name="1">1</a>So drog han frå Aten og kom til Korint.</span> <span class="verse"><a name="2">2</a>Der fann han ein jøde med namnet Akvilas, som var fødd i Pontus og nyst var komen frå Italia, og Priskilla, kona hans; for Klaudius hadde påbode at alle jødar skulde hava seg burt frå Rom; og han gjekk til deim,</span> <span class="verse"><a name="3">3</a>og då han dreiv same handverket, budde han hjå deim og arbeidde der; for dei var tjeldmakarar av handverk.</span> <span class="verse"><a name="4">4</a>Men han heldt samtalar i synagoga kvar kviledag og yvertydde jødar og grækarar.</span> <span class="verse"><a name="5">5</a>Då so Silas og Timoteus kom ned frå Makedonia, var Paulus fullt uppteken med å læra, med di han vitna for jødarne, at Jesus er Messias.</span> <span class="verse"><a name="6">6</a>Men då dei stod imot og spotta, riste han dusti av klædi sine og sagde til deim: «Dykkar blod kome yver dykkar hovud! Eg er rein; frå denne stundi gjeng eg til heidningarne.»</span> <span class="verse"><a name="7">7</a>So gjekk han burt derifrå og kom i huset til ein mann med namnet Justus, som dyrka Gud, og hans hus låg vegg i vegg med synagoga.</span> <span class="verse"><a name="8">8</a>Men Krispus, synagoge-forstandaren, kom til tru på Herren med heile sitt hus; og mange av folket i Korint kom til tru då dei høyrde honom, og let seg døypa.</span> <span class="verse"><a name="9">9</a>Og Herren sagde til Paulus i ei syn um natti: «Ottast ikkje, men tala, og teg ikkje!</span> <span class="verse"><a name="10">10</a>For eg er med deg, og ingen skal leggja hand på deg og gjera deg vondt; for eg hev mykje folk i denne byen.»</span> <span class="verse"><a name="11">11</a>Og han vart buande der eit år og seks månader, og lærde Guds ord millom deim.</span> <span class="verse"><a name="12">12</a>Men då Gallio var landshovding yver Akaia, reiste jødarne seg alle som ein mot Paulus og førde ham fram for domstolen og sagde.</span> <span class="verse"><a name="13">13</a>«Denne set folk upp til å dyrka Gud imot lovi.»</span> <span class="verse"><a name="14">14</a>Då Paulus vilde opna munnen, sagde Gallio til jødarne: «Var det nokor illgjerning eller noko vondt ustykke, de jødar, då hadde eg med god grunn høyrt på dykk med tolmod.</span> <span class="verse"><a name="15">15</a>Men er det stridsspursmål um ei læra og um namn og um dykkar lov, so stell med det sjølve! for i dei ting vil ikkje eg vera domar.»</span> <span class="verse"><a name="16">16</a>Og so dreiv han deim burt frå domstolen.</span> <span class="verse"><a name="17">17</a>Men då tok dei alle fat på Sostenes, synagoge-forstandaren, og slo honom midt for domstolen. Og Gallio brydde seg ikkje noko um alt dette.</span> <span class="verse"><a name="18">18</a>Paulus vart der endå ei lang tid; so bad han velfar med brørne og siglde burt til Syria, og Priskilla og Akvilas i fylgje med honom, etter at han fyrst i Kenkreæ hadde klypt håret sitt, for han hadde ein lovnad på seg.</span> <span class="verse"><a name="19">19</a>So kom dei til Efesus; der let han dei andre vera att, og sjølv gjekk han inn i synagoga og gav seg i samtale med jødarne.</span> <span class="verse"><a name="20">20</a>Då dei bad honom vera der lenger, samtykte han ikkje,</span> <span class="verse"><a name="21">21</a>men baud deim velfar og sagde: «Eg skal koma til dykk att, um Gud so vil.» So siglde han frå Efesus,</span> <span class="verse"><a name="22">22</a>og han kom til Cæsarea, og han drog upp og helsa på kyrkjelyden og drog so ned til Antiokia.</span> <span class="verse"><a name="23">23</a>Då han hadde vore der ei tid, drog han ut og for gjenom Galatarlandet og Frygia frå ende til ende og styrkte alle læresveinarne.</span> <span class="verse"><a name="24">24</a>Men ein jøde med namnet Apollos, fødd i Aleksandria, ein ordhag mann, kom til Efesus; han var sterk i skrifterne.</span> <span class="verse"><a name="25">25</a>Han var upplærd um Herrens veg, og brennande i åndi tala og lærde han grannleg um Herren, endå han kjende berre Johannes-dåpen.</span> <span class="verse"><a name="26">26</a>Og han tok til å tala frimodigt i synagoga. Då Priskilla og Akvilas høyrde honom, tok dei honom til seg og greidde Guds veg grannare ut for honom.</span> <span class="verse"><a name="27">27</a>Då han so vilde draga derifrå til Akaia, talde brørne honom til og skreiv til læresveinarne um å taka imot honom. Og då han kom dit, var han ved Guds nåde til stor hjelp for dei truande.</span> <span class="verse"><a name="28">28</a>For med kraft målbatt han jødarne openberrleg for alle, med di han synte ut or skrifterne at Jesus er Messias.</span> </p></div</div></div></body></html>