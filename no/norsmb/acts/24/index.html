<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/acts/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/acts">Acts</a> &gt <strong>Chapter 24</strong></div><p><span class="verse"><a name="1">1</a>Fem dagar etter kom øvstepresten Ananias ned med nokre av styresmennerne og ein talar, Tertullus; dei bar fram for landshovdingen klaga mot Paulus.</span> <span class="verse"><a name="2">2</a>Han vart då kalla fram, og Tertullus tok til å klaga honom og sagde:</span> <span class="verse"><a name="3">3</a>«Då me kann takka deg for mykjen fred, og det ved di umsut er gjort rettarbøter for dette folket i alle måtar og alle stader, so skynar me på dette, megtigaste Feliks, med all takksemd.</span> <span class="verse"><a name="4">4</a>Men at eg ikkje skal hefta deg for lenge, so bed eg at du med ditt godlynde vil høyra på oss som stuttast!</span> <span class="verse"><a name="5">5</a>For me hev funne at denne mannen er ein pest og ein uppøsar millom alle jødarne yver heile mannheimen og ein hovudmann for serflokken nasaræarane.</span> <span class="verse"><a name="6">6</a>Han hev endå søkt å vanhelga templet; og me greip honom då og vilde døma honom etter vår lov.</span> <span class="verse"><a name="7">7</a>Men Lysias, den øvste hovudsmannen, kom og førde honom burt frå våre hender med stort valdsverk,</span> <span class="verse"><a name="8">8</a>og han baud klagarane hans å koma til deg; og av honom kann du sjølv, når du ransakar det, få kunnskap um alt det som me klagar honom for.»</span> <span class="verse"><a name="9">9</a>Men jødarne sanna med og sagde at dette hadde seg soleis.</span> <span class="verse"><a name="10">10</a>Men då landshovdingen nikka til honom, at han kunde få tala, so svara Paulus: «Då eg veit at du hev vore domar for dette folket i mange år, fører eg mitt forsvar med fritt mod;</span> <span class="verse"><a name="11">11</a>for du kann vissa deg um at det ikkje er meir enn tolv dagar sidan eg gjekk upp til Jerusalem og vilde tilbeda.</span> <span class="verse"><a name="12">12</a>Og korkje i templet eller i synagogorne eller ikring i byen fann dei meg talande med nokon eller eggjande folk til upprør.</span> <span class="verse"><a name="13">13</a>Og dei kann ikkje heller prova for deg dette som dei klagar meg for.</span> <span class="verse"><a name="14">14</a>Men det sannar eg for deg, at etter den vegen som dei kallar ein serflokk, tener eg so min fedregud, at eg trur alt som er skrive i lovi og profetarne,</span> <span class="verse"><a name="15">15</a>og hev den voni til Gud som desse og sjølve ventar, at det skal koma ei uppstoda av daude, både av rettferdige og urettferdige.</span> <span class="verse"><a name="16">16</a>Difor legg eg sjølv vinn på alltid å hava eit uskadt samvit for Gud og menneskje.</span> <span class="verse"><a name="17">17</a>Då mange år var lidne, kom eg hit og skulde gjeva mitt folk milde gåvor og ofra,</span> <span class="verse"><a name="18">18</a>og dermed fann dei meg i templet, då eg hadde reinsa meg utan folkestim og utan uppstyr; men det var nokre jødar frå Asia,</span> <span class="verse"><a name="19">19</a>og dei skulde koma fram for deg og klaga, um dei hadde noko å bera på meg.</span> <span class="verse"><a name="20">20</a>Eller lat desse sjølve segja kva skuld dei fann hjå meg, då eg stod framfor rådet!</span> <span class="verse"><a name="21">21</a>utan det skulde vera for dette eine ordet som eg ropa ut, då eg stod millom deim: «For uppstoda av daude stend eg i dag for retten millom dykk!»»</span> <span class="verse"><a name="22">22</a>Men Feliks sette ut saki, då han visste betre um Guds veg, og han sagde: «Når Lysias, hovudsmannen, kjem her ned, skal eg prøva saki dykkar.»</span> <span class="verse"><a name="23">23</a>Og han baud hovudsmannen halda honom i varetekt og lata honom hava ro og ikkje hindra nokon av hans eigne frå å vera honom til tenesta.</span> <span class="verse"><a name="24">24</a>Då nokre dagar var farne, kom Feliks med Drusilla, kona si, som var ei jødisk kvinna, og sende bod etter Paulus og høyrde honom um trui på Kristus.</span> <span class="verse"><a name="25">25</a>Men då han tala um rettferd og fråhald og den komande dom, vart Feliks rædd og svara: «Gakk burt denne gongen! når eg fær gode stunder, skal eg kalla deg til meg att.»</span> <span class="verse"><a name="26">26</a>Han hadde og den voni, at han skulde få pengar av Paulus; difor sende han og oftare bod etter honom og tala med honom.</span> <span class="verse"><a name="27">27</a>Då tvo år var lidne, fekk Feliks til ettermann Porcius Festus; og då Feliks vilde vinna seg takk av jødarne, let han Paulus bunden etter seg.</span> </p></div</div></div></body></html>