<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/acts/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/acts">Acts</a> &gt <strong>Chapter 5</strong></div><p><span class="verse"><a name="1">1</a>Men ein mann med namnet Ananias med kona si Saffira selde ein eigedom,</span> <span class="verse"><a name="2">2</a>og han gøymde undan noko av pengeverdet, so kona hans visste det, og bar fram ein deil og lagde det for føterne på apostlarne.</span> <span class="verse"><a name="3">3</a>Men Peter sagde: «Ananias, kvifor hev Satan fyllt hjarta ditt, so du skulde ljuga for den Heilage Ande og gøyma undan av pengeverdet for jordstykket?</span> <span class="verse"><a name="4">4</a>Var det ikkje ditt medan du åtte det? og var det ikkje i di magt då det vart selt? Kvi hev du då sett deg denne gjerning fyre i hjarta ditt? Du hev ikkje loge for menneskje, men for Gud.»</span> <span class="verse"><a name="5">5</a>Men då Ananias høyrde desse ordi, seig han ned og gav upp åndi. Og det kom stor otte på alle deim som høyrde dette.</span> <span class="verse"><a name="6">6</a>Men dei unge mennerne stod upp og budde liket til og bar honom ut og jorda honom.</span> <span class="verse"><a name="7">7</a>Og det hende seg umkring tri timar seinare, då kom kona hans inn og visste ikkje um det som hadde hendt.</span> <span class="verse"><a name="8">8</a>Peter sagde då til henne: «Seg du meg, selde de jordstykket for den pris?» Ho svara: «Ja, for den pris.»</span> <span class="verse"><a name="9">9</a>Då sagde Peter til henne: «Kvi hev de vorte samtykte um å freista Herrens Ande! Sjå, deira føter som jorda mannen din, er utfyre døri, og dei skal bera deg ut.»</span> <span class="verse"><a name="10">10</a>Og ho seig straks ned for føterne hans og gav upp åndi. Men dei unge mennerne kom inn og fann henne daud og bar henne ut og jorda henne attved mannen hennar.</span> <span class="verse"><a name="11">11</a>Og det kom stor otte på heile kyrkjelyden og på alle deim som høyrde dette.</span> <span class="verse"><a name="12">12</a>Men ved henderne til apostlarne vart det gjort mange teikn og under millom folket, og dei var alle samstendige i Salomons sulehall.</span> <span class="verse"><a name="13">13</a>Men av dei andre våga ingen å slå lag med deim; men folket høgvyrde deim;</span> <span class="verse"><a name="14">14</a>og enn fleire som trudde, vart lagde til Herren, ei mengd både av menner og kvinnor,</span> <span class="verse"><a name="15">15</a>so dei jamvel bar dei sjuke ut på gatorne og lagde deim på sengjer og benkjer, so i det minste skuggen av Peter kunde yverskyggja nokon av deim, når han kom.</span> <span class="verse"><a name="16">16</a>Ja, endå frå byarne der i kring kom ei mengd saman til Jerusalem og førde sjuke med, og folk som var plåga av ureine ånder; og dei vart alle lækte.</span> <span class="verse"><a name="17">17</a>Men øvstepresten stod upp og alle dei som heldt med honom, det var sadducæarflokken, og dei vart fulle av brennhug,</span> <span class="verse"><a name="18">18</a>og dei lagde hand på apostlarne og kasta deim i det ålmenne fengslet.</span> <span class="verse"><a name="19">19</a>Men Herren engel opna um natti dørerne til fengslet og førde deim ut og sagde:</span> <span class="verse"><a name="20">20</a>«Gakk og stig fram og tala i templet alle dette livs ord til folket!»</span> <span class="verse"><a name="21">21</a>Då dei høyrde det, gjekk dei i dagningi inn i templet og lærde. Då so øvstepresten kom og dei som var med honom, kalla dei saman rådet og alle styresmennerne for Israels born, og dei sende bod til fengslet, at dei skulde føra deim fram.</span> <span class="verse"><a name="22">22</a>Men då tenarane kom der, fann dei deim ikkje i fengslet, og so vende dei um att og fortalde det og sagde:</span> <span class="verse"><a name="23">23</a>«Fengslet fann me stengt med all umsyn, og vakterne stod ved dørerne. Men då me let upp, fann me ingen der inne.»</span> <span class="verse"><a name="24">24</a>Då hovudsmannen for tempelvakti og øvsteprestarne høyrde dei ordi, vart dei rådville um deim, kva dette skulde verta til.</span> <span class="verse"><a name="25">25</a>So kom det ein og fortalde deim og sagde: «Sjå, dei mennerne som de kasta i fengsel, dei stend i templet og lærer folket.»</span> <span class="verse"><a name="26">26</a>Då gjekk hovudsmannen dit med tenarane og henta deim, men ikkje med magt; for dei var rædde for folket, at dei skulde verta steina.</span> <span class="verse"><a name="27">27</a>Men då dei hadde henta deim, stelte dei deim for rådet. Og øvstepresten spurde deim og sagde:</span> <span class="verse"><a name="28">28</a>«Baud me dykk ikkje strengt, at de ikkje skulde læra i dette namnet? og sjå, de hev fyllt Jerusalem med læra dykkar, og de vil føra yver oss denne manns blod.»</span> <span class="verse"><a name="29">29</a>Då svara Peter og apostlarne og sagde: «Ein skal lyda Gud meir enn menneskje.</span> <span class="verse"><a name="30">30</a>Vår fedregud reiste upp Jesus som de tok livet av då de hengde honom på eit tre.</span> <span class="verse"><a name="31">31</a>Denne hev Gud lyft upp ved si høgre hand til ein fyrste og frelsar til å gjeva Israel umvending og forlating for synderne.</span> <span class="verse"><a name="32">32</a>Og me er hans vitne um desse ting liksom og den Heilage Ande, som Gud hev gjeve deim som lyder honom.»</span> <span class="verse"><a name="33">33</a>Då dei høyrde dette, skar det deim i hjarta, og dei rådlagde um å slå deim i hel.</span> <span class="verse"><a name="34">34</a>Men det reiste seg ein farisæar i rådet med namnet Gamaliel, ein lovlærar som var høgvyrd av heile folket, og han baud deim føra apostlarne ut ei liti stund.</span> <span class="verse"><a name="35">35</a>Og han sagde til deim: «Israelitiske menner! Sjå dykk vel fyre, kva de gjer med desse menneskje!</span> <span class="verse"><a name="36">36</a>For fyre desse dagar stod Teudas fram og sagde seg sjølv å vera noko, og ein flokk på umkring fire hundrad menner slo lag med honom; han vart slegen i hel, og alle dei som lydde honom, drivne frå kvarandre og vart til inkjes.</span> <span class="verse"><a name="37">37</a>Etter honom stod galilæaren Judas fram, den tid skatte-utskrivingi var, og eggja upp folket med seg. Han let og livet, og alle dei som lydde honom, vart spreidde frå kvarandre.</span> <span class="verse"><a name="38">38</a>Og no segjer eg dykk: Haldt dykk ifrå desse mennerne og lat deim fara! For er denne rådi eller dette verket av menneskje, skal det verta til inkjes.</span> <span class="verse"><a name="39">39</a>Men er det av Gud, so kann de ikkje gjera det til inkjes! Sjå til at de ikkje må verta funne stridande mot Gud.»</span> <span class="verse"><a name="40">40</a>Dei lydde honom, og kalla apostlarne inn att og let deim verta hudfletta, og baud deim at dei ikkje skulde tala i Jesu namn, og let deim so ganga.</span> <span class="verse"><a name="41">41</a>So gjekk dei då burt frå rådet, glade yver at dei var haldne verdige til å lida vanæra for hans namn skuld.</span> <span class="verse"><a name="42">42</a>Og dei heldt ikkje upp med å læra kvar dag i templet og heime og forkynna evangeliet um Kristus Jesus.</span> </p></div</div></div></body></html>