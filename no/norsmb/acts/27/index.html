<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/acts/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/acts">Acts</a> &gt <strong>Chapter 27</strong></div><p><span class="verse"><a name="1">1</a>Då det no var avgjort at me skulde sigla av stad til Italia, gav dei både Paulus og nokre andre fangar yver til ein hovudsmann med namnet Julius ved den keisarlege herflokken.</span> <span class="verse"><a name="2">2</a>Me gjekk då um bord på eit skip frå Adramyttium, som skulde sigla frammed Asialandet, og so lagde me ut; Aristarkus, ein makedonar frå Tessalonika, var med oss.</span> <span class="verse"><a name="3">3</a>Og den andre dagen for me inn til Sidon, og Julius, som var menneskjekjærleg mot Paulus, let honom få ganga til venerne sine og njota godt av deira omsut.</span> <span class="verse"><a name="4">4</a>Derifrå for me ut og siglde inn under Kypern, av di det var motvind.</span> <span class="verse"><a name="5">5</a>Og då me hadde siglt yver havet ved Kilikia og Pamfylia, kom me til Myra i Lykia.</span> <span class="verse"><a name="6">6</a>Der fann hovudsmannen eit skip frå Aleksandria, som skulde til Italia, og han sette oss um bord i det.</span> <span class="verse"><a name="7">7</a>I mange dagar gjekk det no seint med siglingi, og det var med naud me vann fram imot Knidus; då vinden var imot, heldt me inn under Kreta ved Salmone,</span> <span class="verse"><a name="8">8</a>og det var med naud me vann framum der og kom til ein stad som vert kalla Godhamn, nær ved ein by Lasæa.</span> <span class="verse"><a name="9">9</a>Då lang tid var lidi, og det alt var fårleg å ferdast på sjøen, etter som jamvel fastetidi var ute, vara Paulus deim og sagde:</span> <span class="verse"><a name="10">10</a>«Menner, eg ser at sjøferdi vil vera eit våverk og til stor skade ikkje berre farm og skip, men og for vårt eige liv.»</span> <span class="verse"><a name="11">11</a>Men hovudsmannen hadde betre tru til styrmannen og skiperen enn til det som Paulus sagde.</span> <span class="verse"><a name="12">12</a>Og då hamni var ulagleg til vinterlægje, tok dei fleste den rådi å leggja ut ogso derifrå, um dei skulde kunna vinna fram og taka vinterlægje i Føniks, ei hamn på Kreta, som vender mot sudvest og nordvest.</span> <span class="verse"><a name="13">13</a>Då det no bles ein linn sunnanvind, tenkte dei at dei kunde fullføra si rådgjerd. Dei letta då og heldt tett frammed Kreta.</span> <span class="verse"><a name="14">14</a>Men ikkje lenge etter kom det ein kvervelstorm som vert kalla eurakylon, og kasta seg mot øyi;</span> <span class="verse"><a name="15">15</a>då skipet kom på rek og ikkje kunde halda seg upp mot vinden, gav me det upp og let oss driva.</span> <span class="verse"><a name="16">16</a>Me gjekk då inn under ei liti øy, som vert kalla Klauda, og det var med naud me fekk berga inn båten;</span> <span class="verse"><a name="17">17</a>då dei hadde fenge honom inn, tok dei til naudhjelp og surra skipet med tog. Og då dei var rædde for å driva ned på Syrten, strika dei seglet og dreiv på den måten.</span> <span class="verse"><a name="18">18</a>Då me leid mykje vondt av veret, kasta dei den andre dagen farmen yver bord,</span> <span class="verse"><a name="19">19</a>og tridje dagen kasta me ut skipsreidskapen med eigne hender.</span> <span class="verse"><a name="20">20</a>Sidan korkje sol eller stjernor synte seg på fleire dagar, og veret stod stridt på, var det no reint ute med all von um å verta berga.</span> <span class="verse"><a name="21">21</a>Og då dei ikkje hadde fenge mat på lenge, steig Paulus fram midt imillom deim og sagde: «Menner, de skulde ha fylgt mi råd og ikkje fare frå Kreta og so sloppe for dette våverket og denne skaden.</span> <span class="verse"><a name="22">22</a>Og no manar eg dykk til å vera ved godt mod; for ikkje ei sjæl av dykk skal forgangast, men berre skipet.</span> <span class="verse"><a name="23">23</a>For i natt stod det framfyre meg ein engel frå den Gud som eg tilhøyrer, og som eg tener, og han sagde:</span> <span class="verse"><a name="24">24</a>«Ver ikkje rædd, Paulus! du skal stella deg fram for keisaren; og sjå, Gud hev gjeve deg alle deim som siglar med deg.»</span> <span class="verse"><a name="25">25</a>Difor, menner, ver ved godt mod, for eg lit på Gud, at det skal verta so som det er sagt meg.</span> <span class="verse"><a name="26">26</a>Men på ei øy skal me stranda.»</span> <span class="verse"><a name="27">27</a>Då den fjortande natti kom, og me dreiv ikring i Adriatarhavet, merka sjøfolki ved midnatt at det bar nær til land.</span> <span class="verse"><a name="28">28</a>Og då dei lodda, fann dei tjuge famnar. Men då dei var komne ei lite stykke derifrå og lodda på nytt, fann dei femtan famnar.</span> <span class="verse"><a name="29">29</a>Og då dei var rædde for at dei skulde støyta på skjer nokon stad, kasta dei fire anker frå bakstamnen; og dei stunda på at det måtte verta dag.</span> <span class="verse"><a name="30">30</a>Men sjømennerne freista å røma burt frå skipet og sette båten på sjøen og lest vilja føra anker ut frå framstamnen;</span> <span class="verse"><a name="31">31</a>då sagde Paulus til hovudsmannen og hermennerne: «Dersom ikkje desse der vert verande um bord på skipet, so kann de ikkje verta berga.»</span> <span class="verse"><a name="32">32</a>Då hogg hermennerne togi til båten av, og slepte honom ned.</span> <span class="verse"><a name="33">33</a>Då det so leid mot dag, bad Paulus alle å taka føda, og han sagde: «I dag er det den fjortande dagen som de ventar fastande, og ikkje fær dykk mat.</span> <span class="verse"><a name="34">34</a>Difor bed eg dykk å taka føda; dette høyrer med til dykkar berging; for det skal ikkje forkomast eit hår av hovudet på nokon av dykk.»</span> <span class="verse"><a name="35">35</a>Då han hadde sagt dette, tok han eit brød og takka Gud for augo på alle, og han braut det og tok til å eta.</span> <span class="verse"><a name="36">36</a>Då vart dei alle ved godt mod og tok føda, dei og.</span> <span class="verse"><a name="37">37</a>Me var i det heile tvo hundrad og seks og sytti sjæler um bord på skipet.</span> <span class="verse"><a name="38">38</a>Og då dei hadde ete seg mette, letta dei skipet med å kasta matvarorne i sjøen.</span> <span class="verse"><a name="39">39</a>Då det no vart dag, kjende dei ikkje landet, men dei vart vare ei vik som hadde ei flat strand; der vilde dei setja skipet på land, um det var mogelegt.</span> <span class="verse"><a name="40">40</a>Og dei slepte ankeri og let deim etter i havet, medan dei og løyste togi som dei hadde bunde styri med, og då dei hadde vunde seglet upp for vinden, heldt dei inn imot strandi.</span> <span class="verse"><a name="41">41</a>Men dei dreiv inn på ein grunne med djup sjø på båe sidor, og skipet støytte på; og framstamnen, som sette seg fast, vart standande urørleg, men bakstamnen vart sundslegen av det sterke bårebrotet.</span> <span class="verse"><a name="42">42</a>No vilde hermennerne drepa fangarne, so ingen skulde symja burt og røma.</span> <span class="verse"><a name="43">43</a>Men hovudsmannen, som vilde berga Paulus, hindra deim i denne rådi og gav det påbodet at dei som kunde symja, fyrst skulde kasta seg ut og koma i land,</span> <span class="verse"><a name="44">44</a>og so dei andre, sume på bordstubbar, andre på stykke av skipet. Og soleis hende det seg at alle vart berga i land.</span> </p></div</div></div></body></html>