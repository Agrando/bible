<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/acts/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/acts">Acts</a> &gt <strong>Chapter 9</strong></div><p><span class="verse"><a name="1">1</a>Men Saulus frøste endå av trugsmål og mord mot Herrens læresveinar, og han gjekk til øvstepresten</span> <span class="verse"><a name="2">2</a>og bad honom um brev til Damaskus, til synagogorne der, at um han fann nokre som høyrde «den vegen» til, både menner og kvinnor, han då kunde føra deim bundne til Jerusalem.</span> <span class="verse"><a name="3">3</a>Men då han drog fram og kom nær til Damaskus, lyste det brått eit ljos frå himmelen um honom.</span> <span class="verse"><a name="4">4</a>Og han fall ned på jordi og høyrde ei røyst som sagde til honom: «Saul, Saul, kvi forfylgjer du meg?»</span> <span class="verse"><a name="5">5</a>Han sagde: «Kven er du, Herre?» Og han svara: «Eg er Jesus, han som du forfylgjer.</span> <span class="verse"><a name="6">6</a>Men statt upp og gakk inn i byen, so skal det verta sagt deg kva du hev å gjera.»</span> <span class="verse"><a name="7">7</a>Men dei menner som var i ferdalag med honom, stod forstøkte då dei høyrde røysti, men såg ingen.</span> <span class="verse"><a name="8">8</a>Saulus reiste seg då upp frå jordi; men då han opna augo, såg han ingen ting. Dei leidde honom då ved handi og førde honom inn i Damaskus.</span> <span class="verse"><a name="9">9</a>Og i tri dagar såg han ikkje, og ikkje åt eller drakk han.</span> <span class="verse"><a name="10">10</a>Men det var ein læresvein i Damaskus med namnet Ananias, og til honom sagde Herren i ei syn: «Ananias!» Han svara: «Her er eg, Herre!»</span> <span class="verse"><a name="11">11</a>Og Herren sagde til honom: «Statt upp og gakk til den gata, som er kalla den beine, og spør i Judas’ hus etter ein mann frå Tarsus, med namnet Saulus; for sjå, han bed,</span> <span class="verse"><a name="12">12</a>og han hev i ei syn set ein mann med namnet Ananias, som kom og lagde handi på honom, so han skulde få syni att.»</span> <span class="verse"><a name="13">13</a>Men Ananias svara: «Herre, eg hev høyrt av mange um denne mannen, kor mykje vondt han hev gjort mot dine heilage i Jerusalem.</span> <span class="verse"><a name="14">14</a>Og her hev han fullmagt frå øvsteprestarne til å binda alle deim som kallar på ditt namn.»</span> <span class="verse"><a name="15">15</a>Men Herren sagde til honom: «Gakk du! for han er meg ein utvald reidskap til å bera mitt namn fram for heidningar og kongar og Israels born.</span> <span class="verse"><a name="16">16</a>For eg vil syna honom kor mykje han skal lida for mitt namn skuld.»</span> <span class="verse"><a name="17">17</a>So gjekk Ananias burt og kom inn i huset og lagde henderne på honom og sagde: «Saul, bror! Herren hev sendt meg, Jesus, han som synte seg for deg på vegen der du kom, so du skal få syni att og verta fyllt med den Heilage Ande.»</span> <span class="verse"><a name="18">18</a>Og straks fall det liksom flas frå augo hans, og han fekk syni att med det same, og han stod upp og vart døypt,</span> <span class="verse"><a name="19">19</a>og han tok føda og styrkte seg. So vart han verande nokre dagar hjå læresveinarne i Damaskus.</span> <span class="verse"><a name="20">20</a>Og straks forkynte han Jesus i synagogorne, at han er Guds Son.</span> <span class="verse"><a name="21">21</a>Og alle dei som høyrde det, vart reint frå seg av undring og sagde: «Er ikkje dette han som i Jerusalem rudde ut deim som påkallar dette namnet? og han var komen hit til å føra deim bundne til øvsteprestarne!»</span> <span class="verse"><a name="22">22</a>Men Saulus vart enn sterkare, og han målbatt jødarne som budde i Damaskus, med di han synte at denne er Messias.</span> <span class="verse"><a name="23">23</a>Men då mange dagar var lidne, samrådde jødarne seg um å slå honom i hel.</span> <span class="verse"><a name="24">24</a>Men rådgjerdi deira vart kunnig for Saulus. Dei vakta og portarne både dag og natt for å slå honom i hel.</span> <span class="verse"><a name="25">25</a>Men læresveinarne tok honom um natti og slepte honom ut igjenom muren, med di dei let honom ned i ei korg.</span> <span class="verse"><a name="26">26</a>Då han no kom til Jerusalem, prøvde han å halda seg til læresveinarne, og alle var rædde honom, av di dei ikkje trudde at han var ein læresvein.</span> <span class="verse"><a name="27">27</a>Men Barnabas tok og førde honom til apostlarne, og han fortalde deim korleis han såg Herren på vegen, og at han tala til honom, og korleis han i Damaskus lærde frimodig i Jesu namn.</span> <span class="verse"><a name="28">28</a>So gjekk han då inn og ut med deim i Jerusalem og lærde frimodig i Herrens namn,</span> <span class="verse"><a name="29">29</a>og han tala med dei græsktalande jødarne og gav seg i ordskifte med deim. Dei lagde seg då etter å slå honom i hel.</span> <span class="verse"><a name="30">30</a>Men då brørne fekk vita det, førde dei honom ned til Cæsarea og sende honom derifrå til Tarsus.</span> <span class="verse"><a name="31">31</a>So hadde då kyrkjelyden fred yver heile Judæa og Galilæa og Samaria, og han uppbygde seg og ferdast i otte for Herren og voks ved tilstyrkjing av den Heilage Ande.</span> <span class="verse"><a name="32">32</a>Og det hende seg, då Peter for ikring alle stader, at han og kom til dei heilage som budde i Lydda.</span> <span class="verse"><a name="33">33</a>Men der fann han ein mann med namnet Æneas, som i åtte år hadde lege sengfast og var lam.</span> <span class="verse"><a name="34">34</a>Og Peter sagde til honom: «Æneas! Jesus Kristus lækjar deg; statt upp og reid upp sengi di sjølv!» Og straks stod han upp.</span> <span class="verse"><a name="35">35</a>Og dei såg honom, alle dei som budde i Lydda og Saron; og dei vende um til Herren.</span> <span class="verse"><a name="36">36</a>I Joppe var det ei læresyster med namnet Tabita, som er utlagt: Dorkas. Ho var rik på gode gjerningar og sælebotsgåvor som ho gav.</span> <span class="verse"><a name="37">37</a>Men det hende seg i dei dagarne, at ho vart sjuk og døydde. Dei vaska henne då og lagde henne på ein sal.</span> <span class="verse"><a name="38">38</a>Og då Lydda ligg nær ved Joppe, og læresveinarne hadde høyrt at Peter var der, sende dei tvo menner til honom og bad: «Ver ikkje leid um du lyt fara hit til oss!»</span> <span class="verse"><a name="39">39</a>Peter stod upp og vart med deim; og då han kom dit, førde dei honom uppå salen. Og alle enkjorne stod ikring honom og gret og synte fram dei kjolar og klædningar som Tabita hadde gjort medan ho var hjå deim.</span> <span class="verse"><a name="40">40</a>Men Peter let deim alle ganga ut, og fall på kne og bad; og han vende seg til liket og sagde: «Tabita, statt upp!» Og ho opna augo sine, og då ho såg Peter, sette ho seg upp.</span> <span class="verse"><a name="41">41</a>Og han gav henne handi og reiste henne upp og ropa på dei heilage og enkjorne og stelte henne fram livande.</span> <span class="verse"><a name="42">42</a>Dette vart kunnigt yver heile Joppe, og mange kom til tru på Herren.</span> <span class="verse"><a name="43">43</a>So vart det til det at han vart verande mange dagar i Joppe hjå ein som heitte Simon, ein garvar.</span> </p></div</div></div></body></html>