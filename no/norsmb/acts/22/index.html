<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/acts/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/acts">Acts</a> &gt <strong>Chapter 22</strong></div><p><span class="verse"><a name="1">1</a>«Brør og feder! høyr det som eg no vil segja dykk til mitt forsvar!»</span> <span class="verse"><a name="2">2</a>Då dei høyrde at han tala til deim på det hebraiske målet, vart dei endå meir stille. So segjer han:</span> <span class="verse"><a name="3">3</a>«Eg er ein jøde, fødd i Tarsus i Kilikia, men uppfostra i denne byen ved Gamaliels føter, upplærd i dei strenge krav etter fedrelovi, og eg var ihuga for Gud, so som alle de er i dag;</span> <span class="verse"><a name="4">4</a>eg forfylgde Guds veg til dauden, lagde i lekkjor og yvergav til fangehus både menner og kvinnor,</span> <span class="verse"><a name="5">5</a>so som og øvstepresten og heile eldsterådet kann vitna med meg; av deim fekk eg jamvel brev med til brørne i Damaskus og for dit og vilde føra ogso deim som der var, bundne til Jerusalem, so dei skulde verta refste.</span> <span class="verse"><a name="6">6</a>Men det hende, då eg var på vegen og kom nær til Damaskus, då lyste det brått ved middagsleite eit sterkt ljos frå himmelen ikring meg.</span> <span class="verse"><a name="7">7</a>Og eg fall til jordi og høyrde ei røyst som sagde til meg: «Saul, Saul, kvi forfylgjer du meg?»</span> <span class="verse"><a name="8">8</a>Eg svara: «Kven er du, Herre?» Og han sagde til meg: «Eg er Jesus frå Nasaret, han som du forfylgjer.»</span> <span class="verse"><a name="9">9</a>Dei som var med meg, såg ljoset, men røysti av honom som tala til meg, høyrde dei ikkje.</span> <span class="verse"><a name="10">10</a>Då sagde eg: «Kva skal eg gjera, Herre?» Og Herren svara meg: «Statt upp og gakk inn i Damaskus; der skal det verta tala til deg um alt det som det er fyresett deg å gjera.»</span> <span class="verse"><a name="11">11</a>Då eg no ikkje kunde sjå for glima av det ljoset, vart eg leidd ved handi av fylgjesmennerne mine og kom inn i Damaskus.</span> <span class="verse"><a name="12">12</a>Og ein som heitte Ananias, ein gudleg mann etter lovi, med godt lov av alle dei jødar som budde der,</span> <span class="verse"><a name="13">13</a>han kom til meg og stod framfyre meg og sagde: «Saul, bror, sjå upp!» og eg såg upp på honom i same stundi.</span> <span class="verse"><a name="14">14</a>Og han sagde: «Vår fedregud hev valt deg ut til å vita hans vilje og sjå den Rettferdige og høyra røysti av hans munn.</span> <span class="verse"><a name="15">15</a>For du skal vera honom eit vitne for alle menneskje um det du hev set og høyrt.</span> <span class="verse"><a name="16">16</a>Og no, kva drygjer du etter? statt upp og lat deg døypa og få dine synder avtvegne, og kalla på Herrens namn!»</span> <span class="verse"><a name="17">17</a>Og det hende meg, då eg var komen att til Jerusalem og bad i templet, at det kom ei burtrykning på meg,</span> <span class="verse"><a name="18">18</a>og eg såg honom, og høyrde han sagde til meg: «Skunda deg og gakk i hast ut frå Jerusalem! for dei kjem ikkje til å taka imot vitnemålet ditt um meg.»</span> <span class="verse"><a name="19">19</a>Då sagde eg: «Herre, dei veit sjølve at eg sette fast og hudflengde ikring i synagogorne deim som trudde på deg.</span> <span class="verse"><a name="20">20</a>Og då blodet av Stefanus, ditt vitne, vart utrent, då stod eg og attved og samtykte i det og vakta klædi deira som slo honom i hel.»</span> <span class="verse"><a name="21">21</a>Og han sagde til meg: «Gakk! for eg vil senda deg ut til heidningfolk langt burte.»»</span> <span class="verse"><a name="22">22</a>Dei høyrde på honom til dette ordet; men då lyfte dei røysti og sagde: «Tak denne burt ifrå jordi! han burde ikkje få liva!»</span> <span class="verse"><a name="23">23</a>Då dei no skreik og reiv klædi av seg og kasta dust upp i veret,</span> <span class="verse"><a name="24">24</a>baud den øvste hovudsmannen at han skulle førast inn i borgi, og sagde at han skulde verta forhøyrd med hudflengjing, so han kunde få vita kvifor dei ropa soleis imot honom.</span> <span class="verse"><a name="25">25</a>Men då dei hadde bunde honom til slag med reimarne, sagde Paulus til hovudsmannen som stod der: «Hev de lov til å hudflengja ein romersk borgar, og det udømd?»</span> <span class="verse"><a name="26">26</a>Då hovudsmannen høyrde det, gjekk han til den øvste hovudsmannen og melde det og sagde: «Sjå til kva du vil gjera? for denne mannen er romersk borgar.»</span> <span class="verse"><a name="27">27</a>Den øvste hovudsmannen gjekk då burt til honom og sagde: «Seg meg: Er du romersk borgar?» Han svara: «Ja.»</span> <span class="verse"><a name="28">28</a>Den øvste hovudsmannen svara: «Eg hev kjøpt meg denne borgarretten for mange pengar.» Men Paulus sagde: «Men eg er endå fødd til honom.»</span> <span class="verse"><a name="29">29</a>Då gjekk dei straks frå honom, dei som skulde forhøyra honom; men ogso den øvste hovudsmannen vart rædd, då han fekk vita at han var romersk borgar, for di han hadde bunde honom.</span> <span class="verse"><a name="30">30</a>Men dagen etter, då han no vilde få full greida på det som jødarne klaga honom for, løyste han honom or lekkjorne og baud at øvsteprestarne og heile rådet skulde koma saman. Og han førde Paulus ned og stelte honom fram for deim.</span> </p></div</div></div></body></html>