<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/acts/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/acts">Acts</a> &gt <strong>Chapter 26</strong></div><p><span class="verse"><a name="1">1</a>Då sagde Agrippa til Paulus: «Du fær lov til å tala um deg sjølv.» Då rette Paulus handi ut og forsvara seg soleis:</span> <span class="verse"><a name="2">2</a>«Imot alt det som jødarne klagar meg for, prisar eg meg lukkeleg, kong Agrippa, at eg i dag skal forsvara meg for deg,</span> <span class="verse"><a name="3">3</a>for du kjenner best til alle sedvanar og spursmål hjå jødarne; difor bed eg deg å høyra på meg med tolmod!</span> <span class="verse"><a name="4">4</a>Min livnad like frå ungdomen, som eg frå fyrste stund hev ført millom folket mitt og i Jerusalem, kjenner alle jødarne,</span> <span class="verse"><a name="5">5</a>då dei fyreåt veit um meg alt frå det fyrste, um dei vil vitna, at eg livde etter det strengaste serlaget i vår gudsdyrking, som farisæar.</span> <span class="verse"><a name="6">6</a>Og no stend eg her og skal verta dømd for von um lovnaden som Gud gav federne,</span> <span class="verse"><a name="7">7</a>den som vårt tolvgreina folk med vedhaldande gudsdyrking natt og dag vonar å nå fram til; for denne von skuld, kong Agrippa, klagar jødar meg!</span> <span class="verse"><a name="8">8</a>Kvi vert det halde for utrulegt millom dykk, at Gud vekkjer upp daude?</span> <span class="verse"><a name="9">9</a>Eg for min part trudde at eg måtte gjera mykje imot nasaræaren Jesu namn;</span> <span class="verse"><a name="10">10</a>det gjorde eg og i Jerusalem, og eg kasta mange av dei heilage i fangehus, då eg hadde fenge fullmagt frå øvsteprestarne, og når dei skulde verta ihelslegne, røysta eg med,</span> <span class="verse"><a name="11">11</a>og ikring i alle synagogorne tvinga eg deim tidt med refsing til å spotta, og eg rasa endå meir imot deim og forfylgde deim endå til byarne utanlands.</span> <span class="verse"><a name="12">12</a>Dermed for eg då og til Damaskus med fullmagt og umbod frå øvsteprestarne;</span> <span class="verse"><a name="13">13</a>og midt på dagen, konge, såg eg på vegen eit ljos, som klårare enn soli stråla frå himmelen ikring meg og fylgjesmennerne mine;</span> <span class="verse"><a name="14">14</a>og då me alle fall til jordi, høyrde eg ei røyst som tala til meg og sagde på hebraisk mål: «Saul, Saul, kvi forfylgjer du meg? Det vert hardt for deg å spenna mot brodden.»</span> <span class="verse"><a name="15">15</a>Då sagde eg: «Kven er du, Herre?» Og Herren sagde: «Eg er Jesus, han som du forfylgjer!</span> <span class="verse"><a name="16">16</a>Men reis deg upp og statt på føterne dine! For difor synte eg meg for deg, for å kåra deg ut til tenar og vitne både um det som du hev set, og um det som eg vil syna meg med for deg,</span> <span class="verse"><a name="17">17</a>med di eg friar deg ut frå folket og frå heidningarne som eg sender deg til,</span> <span class="verse"><a name="18">18</a>at du skal opna augo deira, so dei kann venda seg frå myrker til ljos og frå Satans magt til Gud, for at dei skal få forlating for synderne og arvlut millom deim som er helga ved trui på meg.»</span> <span class="verse"><a name="19">19</a>Difor, kong Agrippa, var eg ikkje ulydug mot den himmelske syni,</span> <span class="verse"><a name="20">20</a>men forkynte fyrst for folket i Damaskus og so i Jerusalem og i heile Judæaland og for heidningarne, at dei skulde gjera bot og venda um til Gud og gjera gjerningar som høver med umvendingi.</span> <span class="verse"><a name="21">21</a>For desse ting skuld greip nokre jødar meg i templet og freista å taka livet av meg.</span> <span class="verse"><a name="22">22</a>So hev eg då fenge hjelp av Gud og stend alt til denne dagen og vitnar både for liten og stor, med di eg ikkje segjer anna enn det som profetarne og Moses hev sagt skulde koma:</span> <span class="verse"><a name="23">23</a>at Messias skulde lida, at han som fyrstemannen utav uppstoda av daude skulde forkynna ljos for folket og for heidningarne.»</span> <span class="verse"><a name="24">24</a>Men då han forsvara seg so, segjer Festus med høg røyst: «Du er frå vitet, Paulus. Din store lærdom driv deg til vitløysa.»</span> <span class="verse"><a name="25">25</a>Men han segjer: «Eg er ikkje frå vitet, megtigaste Festus, men talar sanne og umtenkte ord.</span> <span class="verse"><a name="26">26</a>For kongen veit um dette, og til honom talar eg og frimodig; for eg trur ikkje at noko av dette er ukjent for honom; for dette hev ikkje hendt i nokon avkrok.</span> <span class="verse"><a name="27">27</a>Trur du profetarne, kong Agrippa? Eg veit at du trur!»</span> <span class="verse"><a name="28">28</a>Men Agrippa sagde til Paulus: «Det skil lite på at du fær meg yvertald til å verta ein kristen.»</span> <span class="verse"><a name="29">29</a>Då sagde Paulus: «Anten det er lite eller mykje som skal til, vilde eg ynskja til Gud, at ikkje berre du, men og alle dei som høyrer meg i dag, måtte verta slike som eg er, berre utan desse lekkjorne.</span> <span class="verse"><a name="30">30</a>Då reiste kongen seg og landshovdingen og Berenike og dei som sat der med deim;</span> <span class="verse"><a name="31">31</a>og dei gjekk i einrom og tala med kvarandre og sagde: «Denne mannen gjer ingen ting som skulde gjera honom skuldig til daude eller lekkjor.»</span> <span class="verse"><a name="32">32</a>Og Agrippa sagde til Festus: Denne mannen kunde vera laten laus, um han ikkje hadde skote saki si inn for keisaren.»</span> </p></div</div></div></body></html>