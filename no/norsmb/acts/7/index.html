<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/acts/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/acts">Acts</a> &gt <strong>Chapter 7</strong></div><p><span class="verse"><a name="1">1</a>Då sagde øvstepresten: «Hev dette seg so?»</span> <span class="verse"><a name="2">2</a>Han svara: «Brør og feder, høyr på meg! Herlegdomens Gud openberra seg for far vår, Abraham, då han var i Mesopotamia, fyrr han feste bu i Kharan;</span> <span class="verse"><a name="3">3</a>og han sagde til honom: «Gakk ut frå landet ditt og frå ætti di, og far til det landet som eg skal syna deg!»</span> <span class="verse"><a name="4">4</a>Då gjekk han ut or Kaldæarland og feste bu i Kharan; og då far hans var dåen, let han honom flytja derifrå til dette landet, der de no bur;</span> <span class="verse"><a name="5">5</a>men han gav honom ikkje arvlut der, ikkje ei fotbreidd eingong. Og han lova å gjeva honom det til eiga og hans ætt etter honom, endå han ikkje hadde barn.</span> <span class="verse"><a name="6">6</a>Og Gud tala soleis: «Hans ætt skal bu som utlendingar i framandt land, og dei skal gjera deim til trælar og fara ille med deim i fire hundrad år.</span> <span class="verse"><a name="7">7</a>Og det folket som dei trælar under, vil eg døma,» sagde Gud. «Og so skal dei draga ut og tena meg på denne staden.»</span> <span class="verse"><a name="8">8</a>Og han gav honom umskjeringspakti; og so avla han Isak og umskar honom den åttande dagen, og Isak Jakob, og Jakob dei tolv patriarkarne.</span> <span class="verse"><a name="9">9</a>Og patriarkarne ovundast på Josef og selde honom til Egyptarland. Og Gud var med honom</span> <span class="verse"><a name="10">10</a>og fria honom ut or alle hans trengslor og gav honom nåde og visdom for Farao, egyptarkongen, og han sette honom til hovding yver Egyptarland og heile sitt hus.</span> <span class="verse"><a name="11">11</a>So kom det hunger yver heile Egyptarland og Kana’an, og stor trengsla; og federne våre fann ikkje føda.</span> <span class="verse"><a name="12">12</a>Men då Jakob høyrde at der var korn i Egyptarland, sende han federne våre dit fyrste gongen.</span> <span class="verse"><a name="13">13</a>Og den andre gongen vart Josef attkjend av brørne sine, og Farao lærde å kjenna Josefs ætt.</span> <span class="verse"><a name="14">14</a>Men Josef sende bod og kalla Jakob, far sin, og alt folket sitt dit, fem og sytti sjæler.</span> <span class="verse"><a name="15">15</a>Og Jakob drog ned til Egyptarland, og han døydde, han og federne våre.</span> <span class="verse"><a name="16">16</a>Og dei vart flutte yver til Sikem og lagde i den gravi som Abraham kjøpte for sylv av borni åt Hemor i Sikem.</span> <span class="verse"><a name="17">17</a>Etter som det leid til tidi for den lovnaden som Gud tilsvor Abraham, auka folket seg og vart mannsterkt i Egyptarland,</span> <span class="verse"><a name="18">18</a>alt til det kom ein annan konge yver Egyptarland, som ikkje visste noko um Josef.</span> <span class="verse"><a name="19">19</a>Han for med svikråd mot folket vårt og for ille med federne våre, til dess dei laut setja småborni sine ut, so dei ikkje skulde få liva.</span> <span class="verse"><a name="20">20</a>I den tidi vart Moses fødd, og han var yndeleg for Gud. Og han vart fostra i huset åt far sin i tri månader.</span> <span class="verse"><a name="21">21</a>Men då han vart utsett, tok Faraos dotter honom og fostra honom upp som sin eigen son.</span> <span class="verse"><a name="22">22</a>Og Moses vart upplærd i all egyptar-visdomen; og han var megtig i ord og gjerningar.</span> <span class="verse"><a name="23">23</a>Men då han hadde fyllt fyrti år, fekk han hug til å sjå um brørne sine, Israels-borni.</span> <span class="verse"><a name="24">24</a>Og då han såg at ein leid urett, kom han honom til hjelp og tok hemn for honom som leid yvervald, og slo egyptaren i hel.</span> <span class="verse"><a name="25">25</a>Han tenkte at brørne hans skulde skyna at Gud gav deim frelsa ved hans hand. Men dei skyna det ikkje.</span> <span class="verse"><a name="26">26</a>Dagen etter kom han til deim då dei trætta, og han talde deim til å halda fred og sagde: «Menner, de er brør; kvi gjer de urett mot kvarandre?»</span> <span class="verse"><a name="27">27</a>Men han som gjorde grannen sin urett, støytte honom ifrå seg og sagde: «Kven hev sett deg til hovding og domar yver oss?</span> <span class="verse"><a name="28">28</a>Vil du kanskje slå meg i hel, liksom du slo egyptaren i hel i går?»</span> <span class="verse"><a name="29">29</a>Men Moses flydde for dette ordet skuld og vart ein utlending i Midjans land, og han fekk tvo søner der.</span> <span class="verse"><a name="30">30</a>Og då fyrti år var lidne, synte ein engel seg for honom i øydemarki ved Sinaifjellet i eldslogen i ein klunger.</span> <span class="verse"><a name="31">31</a>Då Moses såg det, undra han seg yver syni. Men då han gjekk burtåt og vilde sjå, kom ei røyst frå Herren:</span> <span class="verse"><a name="32">32</a>«Eg er din fedregud, Abrahams Gud og Isaks Gud og Jakobs Gud.» Men Moses vart skjelvande rædd og torde ikkje sjå på.</span> <span class="verse"><a name="33">33</a>Og Herren sagde til honom: «Løys skorne av føterne dine! for staden du stend på, er heilag jord.</span> <span class="verse"><a name="34">34</a>Eg hev grant set illgjerdi mot mitt folk i Egyptarland og høyrt deira sukk, og eg hev stige ned og vil fria deim ut. Og no, kom! lat meg senda deg til Egyptarland!»</span> <span class="verse"><a name="35">35</a>Denne Moses som dei forneitta og sagde: «Kven hev sett deg til hovding og domar?» honom sende Gud til hovding og utløysar ved den engels hand som synte seg for honom i klungeren.</span> <span class="verse"><a name="36">36</a>Han førde deim ut medan han gjorde under og teikn i Egyptarland og i Raudehavet og i øydemarki i fyrti år.</span> <span class="verse"><a name="37">37</a>Han er den Moses som sagde til Israels-borni: «Ein profet liksom eg skal Herren, dykkar Gud, reisa upp åt dykk av dykkar brør.»</span> <span class="verse"><a name="38">38</a>Han er den som i lyden i øydemarki var med engelen som tala til honom på Sinaifjellet, og med federne våre, han som tok imot livande ord til å gjeva oss.</span> <span class="verse"><a name="39">39</a>Honom vilde federne dykkar ikkje lyda, men dei støytte honom ifrå seg og vende seg i sitt hjarta til Egyptarland, då dei sagde til Aron:</span> <span class="verse"><a name="40">40</a>«Gjer oss gudar, som kann ganga fyre oss! for denne Moses som førde oss ut or Egyptarland - me veit ikkje kva som hev hendt honom.»</span> <span class="verse"><a name="41">41</a>Og dei gjorde ein kalv i dei same dagarne bar offer fram til den avguden, og gledde seg yver det som deira eigne hender hadde gjort.</span> <span class="verse"><a name="42">42</a>Men Gud vende seg burt og yvergav deim til å tena himmelheren, so som det stend skrive i profetboki: «Hev vel de, Israels hus, gjeve meg slagtoffer og andre offer i fyrti år i øydemarki?</span> <span class="verse"><a name="43">43</a>Og de bar med dykk Moloks tjeld og guden Remfans stjerna, dei bilæti som de gjorde for å tilbeda deim. Og eg vil flytja dykk burt på hi sida åt Babylon.»</span> <span class="verse"><a name="44">44</a>Vitnemålstjeldet var hjå federne våre i øydemarki; so som han som tala til Moses, hadde bode å gjera det etter det bilætet han hadde set.</span> <span class="verse"><a name="45">45</a>Dette tok federne våre i arv og førde det inn med Josva i eigedomslandet til dei heidningfolki som Gud dreiv undan for federne våre alt til Davids dagar.</span> <span class="verse"><a name="46">46</a>Han fann nåde for Guds åsyn og bad um at han måtte finna ein bustad åt Jakobs Gud.</span> <span class="verse"><a name="47">47</a>Men Salomo bygde honom eit hus.</span> <span class="verse"><a name="48">48</a>Men den Høgste bur ikkje i hus som er gjorde med hender, som profeten segjer:</span> <span class="verse"><a name="49">49</a>«Himmelen er min kongsstol, og jordi skammel under mine føter. Kva hus vil de byggja meg? segjer Herren, eller kva stad er min kvilestad?</span> <span class="verse"><a name="50">50</a>Hev ikkje mi hand gjort alt dette?»</span> <span class="verse"><a name="51">51</a>De harde halsar og u-umskorne på hjarta og øyro! De stend alltid imot den Heilage Ande, som dykkar feder, so de og!</span> <span class="verse"><a name="52">52</a>Kven av profetarne forfylgde ikkje federne dykkar? og dei slo deim i hel, som fyreåt forkynte at den Rettferdige skulde koma, han som de no hev svike og drepe,</span> <span class="verse"><a name="53">53</a>de som fekk lovi gjenom englar og hev ikkje halde henne!»</span> <span class="verse"><a name="54">54</a>Men då dei høyrde dette, skar det deim i hjarta, og dei beit tennerne saman imot honom.</span> <span class="verse"><a name="55">55</a>Men han var full av den Heilage Ande og såg upp mot himmelen, og han såg Guds herlegdom, og Jesus standa ved Guds høgre hand.</span> <span class="verse"><a name="56">56</a>Og han sagde: «Sjå, eg ser himlarne opne og Menneskjesonen standa ved Guds høgre hand!»</span> <span class="verse"><a name="57">57</a>Då skreik dei med høg røyst og heldt for øyro sine og styrmde samlyndt inn på honom.</span> <span class="verse"><a name="58">58</a>Og dei dreiv honom ut utanfor byen og steina honom. Og vitni lagde klædi sine av ved føterne til ein ung mann som heitte Saulus.</span> <span class="verse"><a name="59">59</a>Og dei steina Stefanus, medan han bad og sagde: «Herre Jesus, tak imot mi ånd!»</span> <span class="verse"><a name="60">60</a>Men han fall på kne og ropa med høg røyst: «Herre, tilrekna deim ikkje denne syndi!» Og då han hadde sagt dette, sovna han av.</span> </p></div</div></div></body></html>