<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/acts">Acts</a> &gt <strong>Chapter 2</strong></div><p><span class="verse"><a name="1">1</a>Og då kvitsunndagen var komen, var dei alle samla på same staden.</span> <span class="verse"><a name="2">2</a>Då kom det brått frå himmelen ein ljod som av ein framstormande sterk vind og fyllte heile huset der dei sat.</span> <span class="verse"><a name="3">3</a>Og det synte seg for deim tungor liksom av eld, som skilde seg og sette seg på kvar ein av deim.</span> <span class="verse"><a name="4">4</a>Då vart dei alle fyllte med den Heilage Ande, og dei tok til å tala med andre tungor, etter som Anden gav deim å tala.</span> <span class="verse"><a name="5">5</a>No budde det i Jerusalem jødar, gudlege menner frå alle folk under himmelen.</span> <span class="verse"><a name="6">6</a>Då so denne ljoden vart høyrd, kom mengdi saman og vart forfjamsa; for kvar mann høyrde deim tala på hans eige mål.</span> <span class="verse"><a name="7">7</a>Og dei vart forfærde og undra seg og sagde: «Høyr her, er ikkje alle desse som talar, galilæarar?</span> <span class="verse"><a name="8">8</a>og korleis kann me då høyra deim tala kvar på vårt eige mål, som me er fødde i,</span> <span class="verse"><a name="9">9</a>folk frå Partia og Media og Elam, og me som bur i Mesopotamia og i Judæa og Kappadokia, Pontus og Asia,</span> <span class="verse"><a name="10">10</a>Frygia og Pamfylia, Egyptarland og Libyalandet ved Kyrene, og me tilreisande frå Rom,</span> <span class="verse"><a name="11">11</a>både jødar og jødetruande, me frå Kreta og Arabia: me høyrer deim tala um Guds store verk på våre tungemål!»</span> <span class="verse"><a name="12">12</a>Men dei vart alle forfærde og rådville og sagde den eine til den andre: «Kva skal då dette vera?»</span> <span class="verse"><a name="13">13</a>Men andre sagde spottande: «Dei er fulle av søt vin.»</span> <span class="verse"><a name="14">14</a>Då stod Peter fram med dei elleve, lyfte røysti og tala til deim: «De jødiske menner og alle de som bur i Jerusalem! dette vere dykk kunnigt, og merk mine ord!</span> <span class="verse"><a name="15">15</a>For desse er ikkje drukne, so som de trur - det er då den tridje timen på dagen -.</span> <span class="verse"><a name="16">16</a>Men dette er det som er sagt gjenom profeten Joel:</span> <span class="verse"><a name="17">17</a>«Og det skal vera so i dei siste dagar, segjer Gud, då vil eg renna min Ande ut yver alt kjøt, og sønerne dykkar og døtterne dykkar skal tala profetord, og dei unge gutarne dykkar skal sjå syner, og dei gamle mennerne dykkar skal drøyma draumar.</span> <span class="verse"><a name="18">18</a>Ja, endå på trælarne mine og trælkvinnorne mine vil eg renna ut av min Ande i dei dagarne, og dei skal tala profetord.</span> <span class="verse"><a name="19">19</a>Og eg vil syna under på himmelen i det høge og teikn på jordi i det låge: blod og eld og røykdimma.</span> <span class="verse"><a name="20">20</a>Soli skal verta til myrker og månen til blod, fyrr Herrens dag kjem, den store og herlege.</span> <span class="verse"><a name="21">21</a>Og det skal vera so at kvar den som kallar på Herrens namn, han skal verta frelst.»</span> <span class="verse"><a name="22">22</a>Israelitiske menner, høyr desse ordi: Jesus frå Nasaret, ein mann som av Gud var stadfest for dykk ved velduge gjerningar og under og teikn, som Gud gjorde ved honom midt imillom dykk, so som de og sjølve veit,</span> <span class="verse"><a name="23">23</a>han som vart yvergjeven etter Guds fastsette rådgjerd og fyrevitende, honom tok de og krossfeste med urettferdigt folks hender og slo honom i hel;</span> <span class="verse"><a name="24">24</a>men Gud uppreiste honom med di han løyste daudens rider, av di det ikkje var mogelegt at han kunde verta halden fast av honom.</span> <span class="verse"><a name="25">25</a>For David segjer um honom: «Eg hadde alltid Herren framfor augo mine; for han er ved mi høgre hand, so eg ikkje skal verta rikka.</span> <span class="verse"><a name="26">26</a>Difor gledde mitt hjarta seg, og mi tunga fagna seg; ja endå mitt kjøt skal kvila trygt i von;</span> <span class="verse"><a name="27">27</a>for du skal ikkje yverlata mi sjæl i helheimen og ikkje lata din heilage sjå undergang.</span> <span class="verse"><a name="28">28</a>Du hev kunngjort meg livsens vegar; du skal fylla meg med fagnad for di åsyn.»</span> <span class="verse"><a name="29">29</a>Brør! lat meg tala beint ut til dykk um patriarken David, at han både døydde og vart gravlagd, og hans grav er hjå oss den dag i dag.</span> <span class="verse"><a name="30">30</a>Då han no var ein profet, og visste det som Gud hadde svore ved ein eid, at han av frukti utav hans lend vilde setja ein på hans kongsstol,</span> <span class="verse"><a name="31">31</a>so tala han framsynt um Messias’ uppstoda det ordet at han ikkje vart yverlaten i helheimen, og ikkje heller hans kjøt såg undergang.</span> <span class="verse"><a name="32">32</a>Denne Jesus reiste Gud upp, som me alle er vitne um.</span> <span class="verse"><a name="33">33</a>Då han no er upphøgd ved Guds høgre hand og av Faderen hev fenge den Heilage Ande som var lova, so hev han rent dette ut, som de både ser og høyrer.</span> <span class="verse"><a name="34">34</a>For David for ikkje upp til himmelen; men han segjer: «Herren sagde til min Herre: «Set deg ved mi høgre hand,</span> <span class="verse"><a name="35">35</a>til dess eg fær lagt dine fiendar til skammel under dine føter!»»</span> <span class="verse"><a name="36">36</a>So skal då heile Israels hus vita for visst, at Gud hev gjort honom både til Herre og til Messias, denne Jesus som de krossfeste.»</span> <span class="verse"><a name="37">37</a>Men då dei høyrde det, gav det som ein styng i hjarta deira, og dei sagde til Peter og dei andre apostlarne: «Brør, kva skal me gjera?»</span> <span class="verse"><a name="38">38</a>Men Peter sagde til deim: «Vend um, og kvar av dykk late seg døypa på Jesu Kristi namn til forlating for synderne, og de skal få den Heilage Ande til gåva!</span> <span class="verse"><a name="39">39</a>For lovnaden høyrer dykk til og dykkar born og alle deim som er langt burte, so mange som Herren, vår Gud, kallar til.»</span> <span class="verse"><a name="40">40</a>Og med mange andre ord vitna han og lagde deim det på hjarta og sagde: «Lat dykk frelsa frå denne rangsnudde ætti!»</span> <span class="verse"><a name="41">41</a>Dei som no tok imot hans ord, dei vart døypte, og den dagen vart det lagt til umkring tri tusund sjæler.</span> <span class="verse"><a name="42">42</a>Og dei heldt trutt fast ved læra åt apostlarne og samfundet og brødbrjotingi og bønerne.</span> <span class="verse"><a name="43">43</a>Og der kom otte på kvar sjæl, og det vart gjort mange under og teikn ved apostlarne.</span> <span class="verse"><a name="44">44</a>Og alle dei truande heldt seg saman og hadde allting til sameiga.</span> <span class="verse"><a name="45">45</a>Og eigedomarne sine og godset selde dei og skifte det ut til alle, etter som nokon hadde trong til.</span> <span class="verse"><a name="46">46</a>Og kvar dag søkte dei samheldigt templet og braut brødet heime og fekk seg føda med fagnad og hjartans einfelde,</span> <span class="verse"><a name="47">47</a>medan dei lova Gud og hadde ynde hjå alt folket. Men kvar dag lagde Herren til kyrkjelyden deim som let seg frelsa.</span> </p></div</div></div></body></html>