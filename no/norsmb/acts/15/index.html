<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/acts/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/acts">Acts</a> &gt <strong>Chapter 15</strong></div><p><span class="verse"><a name="1">1</a>Og det kom nokre ned frå Judæa og lærde brørne: «Dersom de ikkje vert umskorne etter Mose sedvane, so kann de ikkje verta frelste.»</span> <span class="verse"><a name="2">2</a>Då der no vart strid, og Paulus og Barnabas kom i ikkje so lite ordskifte med deim, tok dei den råd at Paulus og Barnabas og nokre andre av deim skulde fara upp til apostlarne og dei eldste i Jerusalem for dette spursmålet skuld.</span> <span class="verse"><a name="3">3</a>Kyrkjelyden fylgde deim eit stykke på veg, og so drog dei gjenom Fønikia og Samaria og fortalde um korleis heidningarne hadde vendt um; og dei gjorde alle brørne stor gleda.</span> <span class="verse"><a name="4">4</a>Og då dei nådde fram til Jerusalem, vart dei fagna av kyrkjelyden og apostlarne og dei eldste, og dei fortalde kor store ting Gud hadde gjort ved deim.</span> <span class="verse"><a name="5">5</a>Men det reiste seg nokre av farisæarflokken som hadde teke ved trui, og sagde: «Ein må umskjera deim og påleggja deim å halda Mose lov.»</span> <span class="verse"><a name="6">6</a>Apostlarne og dei eldste kom då saman og skulde rådleggja um denne saki.</span> <span class="verse"><a name="7">7</a>Då det so vart eit kvast ordskifte, stod Peter upp og sagde til deim: «Brør! de veit at Gud for lenge sidan gjorde det utval millom dykk, at ved min munn skulde heidningarne få høyra ordet um evangeliet og koma til trui.</span> <span class="verse"><a name="8">8</a>Og Gud, som kjenner hjarto, han vitna for deim, då han gav deim den Heilage Ande liksom oss;</span> <span class="verse"><a name="9">9</a>og inkje skil gjorde han på oss og deim, med di han ved trui reinsa hjarto deira.</span> <span class="verse"><a name="10">10</a>Kvi freistar de då Gud no med å leggja på nakken til læresveinarne eit ok som korkje federne våre eller me orka å bera?</span> <span class="verse"><a name="11">11</a>Men ved Herren Jesu nåde trur me at me vert frelste, på same måten som dei.»</span> <span class="verse"><a name="12">12</a>Då tagde heile mengdi, og dei høyrde på Barnabas og Paulus, som fortalde kor store teikn og under Gud hadde gjort millom heidningarne ved deim.</span> <span class="verse"><a name="13">13</a>Og då dei hadde slutta å tala, tok Jakob til ords og sagde: «Brør, høyr på meg!</span> <span class="verse"><a name="14">14</a>Simeon hev fortalt korleis Gud frå det fyrste såg til å få seg eit folk av heidningar for sitt namn.</span> <span class="verse"><a name="15">15</a>Og med dette samstavast profetordi, so som det stend skrive:</span> <span class="verse"><a name="16">16</a>«Deretter vil eg venda tilbake og byggja upp att Davids nedfalne hytta, og det som er nedrive av henne, vil eg byggja upp att, og nyreisa det,</span> <span class="verse"><a name="17">17</a>so dei andre menneskje skal søkja Herren, ja, alle heidningfolki som mitt namn er nemnt yver,» segjer Herren, som gjer dette,</span> <span class="verse"><a name="18">18</a>som han veit um frå æveleg tid.</span> <span class="verse"><a name="19">19</a>Difor dømer eg at ein ikkje skal tyngja deim av heidningarne som umvender seg til Gud,</span> <span class="verse"><a name="20">20</a>men skriva til deim at dei skal halda seg frå ureinskap ved avgudar og frå hor og frå det som er strøypt og frå blod.</span> <span class="verse"><a name="21">21</a>For Moses hev frå gamle dagar i kvar by deim som forkynner honom, då han vert upplesen i synagogorne kvar kviledag.»</span> <span class="verse"><a name="22">22</a>Då vedtok apostlarne og dei eldste saman med heile kyrkjelyden å velja ut menner millom seg og senda deim til Antiokia med Paulus og Barnabas: det var Judas, med tilnamnet Barsabbas, og Silas, som var høgvyrde menner millom brørne.</span> <span class="verse"><a name="23">23</a>Og dei skreiv dette med deim: «Apostlarne og dei eldste og brørne helsar brørne av heidningarne i Antiokia og Syria og Kilikia.</span> <span class="verse"><a name="24">24</a>Etter di me hev høyrt at nokre som er komne frå oss, hev skræmt dykk upp ved sin tale og uroa sjælerne dykkar - me hev ikkje gjeve deim noko pålegg -</span> <span class="verse"><a name="25">25</a>so hev me samrådde vedteke å velja ut nokre menner og senda deim til dykk saman med våre kjære brør Barnabas og Paulus,</span> <span class="verse"><a name="26">26</a>menner som hev våga livet sitt for vår Herre Jesu Kristi namn.</span> <span class="verse"><a name="27">27</a>Me hev då sendt Judas og Silas, som og munnleg skal kunngjera det same.</span> <span class="verse"><a name="28">28</a>For den Heilage Ande og me hev vedteke at me ikkje vil leggja nokor byrd på dykk utyver desse naudturvelege ting:</span> <span class="verse"><a name="29">29</a>at de held dykk frå avgudsoffer og blod og det strøypte og hor; og de vil finna dykk vel ved å vara dykk for desse ting. Liv vel!»</span> <span class="verse"><a name="30">30</a>Då no desse var sende av stad, kom dei til Antiokia, og dei kalla heile kyrkjelyden saman og gav deim brevet.</span> <span class="verse"><a name="31">31</a>Då dei hadde lese det, vart dei glade yver den trøysti.</span> <span class="verse"><a name="32">32</a>Judas og Silas, som sjølv var profetar, trøysta brørne med mange ord og styrkte deim,</span> <span class="verse"><a name="33">33</a>og då dei hadde vore der ei tid, let brørne deim fara med fred til deim som hadde sendt deim.</span> <span class="verse"><a name="34">34</a>Silas rådde seg til å vera der.</span> <span class="verse"><a name="35">35</a>Men Paulus og Barnabas drygde i Antiokia og lærde og forkynte Herrens ord ved evangeliet saman med mange andre.</span> <span class="verse"><a name="36">36</a>Men etter nokre dagar sagde Paulus til Barnabas: «Lat oss gjera ferdi upp att og sjå til våre brør i kvar by der me forkynte Herrens ord, korleis dei hev det!»</span> <span class="verse"><a name="37">37</a>Barnabas rådde til å taka Johannes med, som var kalla Markus.</span> <span class="verse"><a name="38">38</a>Men Paulus tykte ikkje dei skulde taka honom med, som hadde skilt seg frå deim i Pamfylia og ikkje gjenge med deim til deira gjerning.</span> <span class="verse"><a name="39">39</a>Det kom då til ein kvass strid, so dei skildest frå kvarandre, og Barnabas tok Markus med seg og siglde av til Kypern.</span> <span class="verse"><a name="40">40</a>Men Paulus valde Silas til fylgjesvein og drog ut etter at brørne hadde gjeve honom yver til Herrens nåde.</span> <span class="verse"><a name="41">41</a>Og han for gjenom Syria og Kilikia og styrkte kyrkjelydarne.</span> </p></div</div></div></body></html>