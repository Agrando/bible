<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/acts">Acts</a> &gt <strong>Chapter 13</strong></div><p><span class="verse"><a name="1">1</a>I Antiokia, hjå kyrkjelyden der, var det nokre profetar og lærarar: Barnabas og Simeon, som vart kalla Niger, og Lukius frå Kyrene og Manaen, fosterbror til fylkeskongen Herodes, og Saulus.</span> <span class="verse"><a name="2">2</a>Medan dei heldt gudstenesta og fasta, sagde den Heilage Ande: «Tak ut Barnabas og Saulus åt meg til den gjerning som eg hev kalla deim til!»</span> <span class="verse"><a name="3">3</a>Då fasta dei og bad og lagde henderne på deim og let deim fara.</span> <span class="verse"><a name="4">4</a>Då dei no soleis var utsende av den Heilage Ande, for dei ned til Seleukia og siglde derifrå yver til Kypern.</span> <span class="verse"><a name="5">5</a>Og då dei var komne til Salamis, forkynte dei Guds ord i synagogorne til jødarne, og dei hadde ogso Johannes med til medhjelp.</span> <span class="verse"><a name="6">6</a>Då dei so hadde fare gjenom øyi radt til Pafus, fann dei ein trollmann, ein falsk profet, ein jøde, som hadde namnet Barjesus.</span> <span class="verse"><a name="7">7</a>Han var hjå landshovdingen Sergius Paulus, ein klok mann. Denne kalla til seg Barnabas og Saulus og ynskte å høyra Guds ord.</span> <span class="verse"><a name="8">8</a>Men Elymas, trollmannen - for so er namnet hans utlagt - stod deim imot og søkte å venda landshovdingen av frå trui.</span> <span class="verse"><a name="9">9</a>Men Saulus, som og vert kalla Paulus, vart fyllt med den Heilage Ande og såg kvast på honom og sagde:</span> <span class="verse"><a name="10">10</a>«Å du som er full av all svik og all vondskap, du djevels barn, du fiende til all rettferd! vil du ikkje halda upp med å forvenda Herrens beine vegar?</span> <span class="verse"><a name="11">11</a>Og no, sjå Herrens hand er yver deg, og du skal verta blind og ikkje sjå soli ei tid.» Og straks fall skodda og myrker på honom, og han trivla ikring og leita etter nokon som kunde leida honom ved handi.</span> <span class="verse"><a name="12">12</a>Då tok landshovdingen ved trui, då han såg det som hadde hendt, og han var full av undring yver Herrens læra.</span> <span class="verse"><a name="13">13</a>Paulus og fylgjet hans siglde so frå Pafus og kom til Perge i Pamfylia. Men Johannes skilde seg frå deim og vende um til Jerusalem.</span> <span class="verse"><a name="14">14</a>Men dei for lenger frå Perge og kom til Antiokia i Pisidia og gjekk inn i synagoga på kviledagen og sette seg.</span> <span class="verse"><a name="15">15</a>Etter lesnaden av lovi og profetarne sende forstandarane for synagoga bod til deim og sagde: «Brør, dersom de hev noko ord til påminning for folket, so tala!»</span> <span class="verse"><a name="16">16</a>So stod Paulus upp og slo til ljod med handi og sagde: «Israelitiske menner og de som ottast Gud, høyr!</span> <span class="verse"><a name="17">17</a>Dette folks, Israels, Gud valde ut federne våre, og han upphøgde folket i utlendingskapen i Egyptarland og førde deim ut derifrå med høglyft arm.</span> <span class="verse"><a name="18">18</a>Og umkring fyrti år bar han deim på faderarm i øydemarki,</span> <span class="verse"><a name="19">19</a>og han øydde ut sju folkeslag i Kana’ans-landet og skifte landet deira ut til arv åt deim, i fire hundrad og femti år på lag.</span> <span class="verse"><a name="20">20</a>So gav han deim domarar alt til profeten Samuel.</span> <span class="verse"><a name="21">21</a>Sidan kravde dei ein konge, og Gud gav deim Saul, Kis’ son, ein mann av Benjamins ætt, i fyrti år.</span> <span class="verse"><a name="22">22</a>Og då han hadde sett honom av, uppreiste han deim David til konge, han som han vitna um og sagde; «Eg fann David, Isais son, ein mann etter mitt hjarta; han skal gjera all min vilje.»</span> <span class="verse"><a name="23">23</a>Av hans ætt førde han etter lovnaden fram ein frelsar for Israel, Jesus,</span> <span class="verse"><a name="24">24</a>etter at Johannes fyreåt for hans koma hadde forkynt umvendingsdåp for heile Israels folk.</span> <span class="verse"><a name="25">25</a>Men då Johannes fullførde sitt livnadslaup, sagde han: «Den de held meg for å vera, er eg ikkje; men sjå, det kjem ein etter meg, som eg ikkje er verdig til å løysa skorne av føterne på.»</span> <span class="verse"><a name="26">26</a>Brør, søner av Abrahams ætt, og dei millom dykk som ottast Gud! til dykk vart ordet um denne frelsa sendt.</span> <span class="verse"><a name="27">27</a>For dei som bur i Jerusalem og deira rådsherrar kjende honom ikkje, og med di dei dømde honom, uppfyllte dei og profetordi, som vert fyrelesne kvar kviledag.</span> <span class="verse"><a name="28">28</a>Og endå dei ikkje fann nokor daudskyld, bad dei Pilatus at han måtte verta ihelslegen.</span> <span class="verse"><a name="29">29</a>Men då dei hadde fullført alt det som stend skrive um honom, tok dei honom ned av treet og lagde honom i ei grav.</span> <span class="verse"><a name="30">30</a>Men Gud vekte honom upp frå dei daude;</span> <span class="verse"><a name="31">31</a>og han synte seg i fleire dagar for deim som hadde gjenge med honom frå Galilæa upp til Jerusalem, dei som no er hans vitne for folket.</span> <span class="verse"><a name="32">32</a>Og me forkynner dykk evangeliet um den lovnaden som vart federne gjeven, at Gud hev uppfyllt denne for oss, deira born, då han reiste upp Jesus,</span> <span class="verse"><a name="33">33</a>so som det og stend skrive i den andre salmen: «Du er min son; eg hev født deg i dag.»</span> <span class="verse"><a name="34">34</a>Men at han reiste honom upp frå dei daude, so han aldri meir skal venda tilbake til undergang, det hev han sagt so: «Eg vil gjeva dykk dei heilage lovnader til David, dei trufaste.»</span> <span class="verse"><a name="35">35</a>Difor segjer han og ein annan stad: «Du skal ikkje lata din heilage sjå undergang.»</span> <span class="verse"><a name="36">36</a>For David sovna av, etter han i si livetid hadde tent Guds rådgjerd, og vart samla med sine feder og såg undergang.</span> <span class="verse"><a name="37">37</a>Men han som Gud vekte upp, han såg ikkje undergang.</span> <span class="verse"><a name="38">38</a>Det vere då kunnigt for dykk, brør, at i honom vert forlating for synderne forkynt dykk;</span> <span class="verse"><a name="39">39</a>og frå alt det som de ikkje kann verta rettferdiggjorde frå ved Mose lov, vert kvar den som trur rettferdiggjord i honom.</span> <span class="verse"><a name="40">40</a>Sjå difor til at det som er sagt hjå profetarne, ikkje skal koma yver dykk:</span> <span class="verse"><a name="41">41</a>«Sjå, de vanvyrdarar, og undra dykk og vert til inkjes! for eit verk gjer eg i dykkar dagar, eit verk som de ikkje vil tru, um nokon fortel dykk det.»»</span> <span class="verse"><a name="42">42</a>Men då dei gjekk ut, bad dei um at desse ordi måtte verta tala til deim den næste kviledagen.</span> <span class="verse"><a name="43">43</a>Og då synagogetenesta var enda, fylgde det med Paulus og Barnabas mange av jødarne og av dei jødetruande som dyrka Gud; og dei tala til deim og talde deim til å halda fast ved Guds nåde.</span> <span class="verse"><a name="44">44</a>Den næste kviledagen kom mest heile byen saman og vilde høyra Guds ord.</span> <span class="verse"><a name="45">45</a>Men då jødarne såg folkehoparne, vart dei fulle av brennhug, og dei sagde imot det som vart sagt av Paulus, ja, sagde imot og spotta.</span> <span class="verse"><a name="46">46</a>Då tok Paulus og Barnabas til ords og sagde beint ut: «Det var naudsynlegt at Guds ord vart tala fyrst til dykk; men sidan de støyter det burt og ikkje dømer dykk sjølve verdige til det ævelege liv, sjå, so vender me oss til heidningarne.</span> <span class="verse"><a name="47">47</a>For so hev Herren bode oss: «Eg hev sett deg til ljos for heidningar, at du skal vera til frelsa alt til ytste enden av jordi.»»</span> <span class="verse"><a name="48">48</a>Då heidningarne høyrde det, gledde dei seg og prisa Herrens ord, og dei tok ved trui, so mange som var etla til ævelegt liv.</span> <span class="verse"><a name="49">49</a>Og Herrens ord breidde seg ut yver heile landet.</span> <span class="verse"><a name="50">50</a>Men jødarne øste upp dei fornæme kvinnor som dyrka Gud, og dei fyrste menner i byen, og dei fekk i gang ei forfylgjing mot Paulus og Barnabas, og dei jaga deim ut frå sine landemerke.</span> <span class="verse"><a name="51">51</a>Dei riste dusti av føterne sine mot deim og kom til Ikonium.</span> <span class="verse"><a name="52">52</a>Men læresveinarne vart fyllte med gleda og den Heilage Ande.</span> </p></div</div></div></body></html>