<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/luke/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/luke">Luke</a> &gt <strong>Chapter 1</strong></div><p><span class="verse"><a name="1">1</a>Det er alt mange som hev teke seg til å setja upp ei fråsegn um dei hendingarne som hev gjenge fyre seg hjå oss,</span> <span class="verse"><a name="2">2</a>so som dei hev bore det fram dei som frå fyrsten var augvitne og ærendsveinar åt ordet.</span> <span class="verse"><a name="3">3</a>Difor hev eg og sett meg fyre at eg vilde granska alt vel frå grunnen og so skriva det upp åt deg, gjævaste Teofilus - stykke for stykke, soleis som det heng saman,</span> <span class="verse"><a name="4">4</a>so du kann sjå kor truverdig ho er den soga som du hev høyrt.</span> <span class="verse"><a name="5">5</a>I den tidi då Herodes var konge i Jødeland, var det ein prest som heitte Zakarja; han høyrde til det prestelaget som hev namn etter Abia. Kona hans var ætta frå Aron, og heitte Elisabet.</span> <span class="verse"><a name="6">6</a>Båe var dei rettferdige for Gud; dei fylgde alle Herrens bod og fyresegner, og ingen kunde finna noko å lasta deim for.</span> <span class="verse"><a name="7">7</a>Men dei hadde ikkje born; for Elisabet var ’kje barnkjømd, og dei var båe fram i åri.</span> <span class="verse"><a name="8">8</a>So var det ein dag Zakarja gjorde prestetenesta for Gud; for turen var komen til hans lag,</span> <span class="verse"><a name="9">9</a>og då dei drog strå, som visi er millom prestarne, fall det på honom å ganga inn i Herrens tempel og bera fram røykofferet,</span> <span class="verse"><a name="10">10</a>med heile folkemengdi stod utanfor og bad i røykoffertimen.</span> <span class="verse"><a name="11">11</a>Då fekk han med ein gong sjå ein Herrens engel, som stod på høgre sida åt røykofferaltaret.</span> <span class="verse"><a name="12">12</a>Då Zakarja såg engelen, stokk han, og det kom ein otte yver honom.</span> <span class="verse"><a name="13">13</a>Men engelen sagde til honom: «Ver ikkje rædd, Zakarja! Gud hev høyrt bøni di; du og Elisabet, kona di, skal få ein son, og du skal kalla honom Johannes.</span> <span class="verse"><a name="14">14</a>Då vert du både glad og fegen, og mange skal gleda seg av di han er fødd.</span> <span class="verse"><a name="15">15</a>For han skal vera stor i Herrens augo; han skal ikkje drikka vin eller sterke drykkjer, og alt ifrå morsliv skal han fyllast av den Heilage Ande.</span> <span class="verse"><a name="16">16</a>Mange av Israels-sønerne skal han venda um til Herren, deira Gud,</span> <span class="verse"><a name="17">17</a>og sjølv skal han ganga fyre honom i Elias ånd og kraft, og venda hjarto åt federne um til borni, og dei ulyduge til den hug som bur i rettferdige menner, so han kann vinna Herren eit vel fyrebutt folk.»</span> <span class="verse"><a name="18">18</a>«Korleis kann eg vita um dette er sant?» sagde Zakarja til engelen; «eg er då ein gamall mann, og kona mi er og fram i åri.»</span> <span class="verse"><a name="19">19</a>Då svara engelen: «Eg er Gabriel, som stend for Guds åsyn. Eg er send hit og skal tala med deg og bera dette gledebodet til deg.</span> <span class="verse"><a name="20">20</a>Og no skal du ljota tegja, og ikkje kunna tala, alt til den dagen dette hender, for di du ikkje trudde meg; men det eg hev sagt, skal sannast når tidi er komi.»</span> <span class="verse"><a name="21">21</a>Medan stod folket og venta på Zakarja, og undra seg yver at han drygde so lenge i templet.</span> <span class="verse"><a name="22">22</a>Men då han kom ut, og ikkje kunde tala med deim, skyna dei at han hadde set ei syn i templet; sjølv nikka han og gjorde teikn til deim, men var og vart mållaus,</span> <span class="verse"><a name="23">23</a>og då tidi for tempeltenesta hans var ute, for han heim att.</span> <span class="verse"><a name="24">24</a>Eit bil etter hende det at Elisabet, kona hans, vart med barn. Då heldt ho seg heime i fem månader, og sagde:</span> <span class="verse"><a name="25">25</a>«Soleis hev Herren laga det for meg då tidi var komi at han i nåde vilde taka burt skammi mi millom folk.»</span> <span class="verse"><a name="26">26</a>Då det leid på sette månaden, vart engelen Gabriel send frå Gud til ein by i Galilæa som dei kallar Nasaret,</span> <span class="verse"><a name="27">27</a>åt ei møy som var trulova med ein mann som heitte Josef, av Davids-ætti, og møyi heitte Maria.</span> <span class="verse"><a name="28">28</a>Då engelen kom inn til henne, sagde han: «Guds fred, du som hev fenge slik nåde! Herren er med deg! Velsigna er du millom kvinnor!»</span> <span class="verse"><a name="29">29</a>Ved desse ordi stokk ho, og tenkte med seg: «Kva er dette for ei helsing?»</span> <span class="verse"><a name="30">30</a>Men engelen sagde til henne: «Ver ikkje rædd, Maria! Du hev funne nåde hjå Gud!</span> <span class="verse"><a name="31">31</a>Du skal verta med barn og få ein son, og kalla honom Jesus.</span> <span class="verse"><a name="32">32</a>Han skal vera stor og kallast son åt den Høgste, og Herren Gud skal gjeva honom kongsstolen åt David, ættfaren hans;</span> <span class="verse"><a name="33">33</a>han skal vera konge yver Jakobs-ætti i all æva, og det skal ikkje vera ende på kongedømet hans.»</span> <span class="verse"><a name="34">34</a>«Korleis skal det ganga til, når eg ikkje hev mann?» sagde Maria.</span> <span class="verse"><a name="35">35</a>«Den Heilage Ande skal koma yver deg, og krafti åt Den Høgste skal skyggja yver deg,» svara engelen; «difor skal og det heilage som vert født, kallast Guds Son.</span> <span class="verse"><a name="36">36</a>Og høyr: Elisabet, som er skyld deg, skal og hava ein son på sine gamle dagar; dei sagde ho var ikkje barnkjømd, men no er ho alt i sette månaden;</span> <span class="verse"><a name="37">37</a>for ingen ting er umogeleg for Gud.»</span> <span class="verse"><a name="38">38</a>Då sagde Maria: «Her stend eg - eg er Herrens tenestkvinna! Lat det ganga meg som du hev sagt!» So for engelen burt att.</span> <span class="verse"><a name="39">39</a>Straks etter tok Maria av stad, og for so fort ho kunde upp i fjellbygderne, til ein by i Judaland;</span> <span class="verse"><a name="40">40</a>der gjekk ho inn i huset åt Zakarja og helsa på Elisabet.</span> <span class="verse"><a name="41">41</a>Då hende det at med same Elisabet høyrde helsingi hennar Maria, hoppa fostret i livet hennar; og ho vart fyllt av den Heilage Ande,</span> <span class="verse"><a name="42">42</a>og kvad med høg røyst: «Velsigna vere du i kvendeflokk, velsigna det du under beltet ber!</span> <span class="verse"><a name="43">43</a>Kvi skal det timast meg so store ting at mor åt Herren min kjem hit til meg?</span> <span class="verse"><a name="44">44</a>For då di helsing nådde øyra mitt, då hoppa fostret i mitt liv av frygd.</span> <span class="verse"><a name="45">45</a>Ja, sæl er ho som leit på Herrens ord, at det han hadde lova, laut gå fram!»</span> <span class="verse"><a name="46">46</a>Og Maria svara: «Mi sjæl høglovar Herren,</span> <span class="verse"><a name="47">47</a>mitt hjarta gleder seg i Gud, min frelsar!</span> <span class="verse"><a name="48">48</a>Han tenkte på si ringe tenestkvinna! For ifrå denne stund skal alle ætter kalla meg for sæl.</span> <span class="verse"><a name="49">49</a>Stort er det han for meg hev gjort den Megtige, og heilagt er hans namn;</span> <span class="verse"><a name="50">50</a>frå ætt til ætt hans miskunn når mot deim som ottast honom.</span> <span class="verse"><a name="51">51</a>Velduge verk so gjer hans sterke arm; storlåtne spreider han for ver og vind med deira høgferds-hug;</span> <span class="verse"><a name="52">52</a>han støyter hovdingar frå høgsæte og lyfter låge upp;</span> <span class="verse"><a name="53">53</a>Hungrige mettar han med gode gåvor, og rikingar rek han tomhendte burt.</span> <span class="verse"><a name="54">54</a>Han sytte vel for Israel, sin svein; til evig tid han minnast vil -</span> <span class="verse"><a name="55">55</a>So var hans ord til federn’ våre - si miskunn mot Abraham og hans ætt.»</span> <span class="verse"><a name="56">56</a>Maria vart verande hjå henne um lag tri månader; sidan for ho heim att.</span> <span class="verse"><a name="57">57</a>So kom tidi at Elisabet skulde eiga barn, og ho åtte ein son.</span> <span class="verse"><a name="58">58</a>Og då grannarne og skyldfolket høyrde kor stor ein nåde Herren hadde vist henne, vart dei glade og ynskte henne til lukka.</span> <span class="verse"><a name="59">59</a>Åtte dagar etter kom dei og skulde umskjera guten; men då dei vilde kalla honom Zakarja etter faren,</span> <span class="verse"><a name="60">60</a>tok mor hans til ords og sagde: «Nei, han skal heita Johannes!»</span> <span class="verse"><a name="61">61</a>«Det er ingen i ætti som heiter so,» svara dei,</span> <span class="verse"><a name="62">62</a>og dei gjorde teikn til faren, kva han vilde guten skulde kallast.</span> <span class="verse"><a name="63">63</a>Då bad han um ei tavla og skreiv: «Johannes er namnet hans!» Alle undra seg;</span> <span class="verse"><a name="64">64</a>men i det same fekk han att mål og mæle, og han tala og prisa Gud.</span> <span class="verse"><a name="65">65</a>Då kom der ein otte på alle dei som budde der ikring; i heile Judaheidi vart alt dette mykje umtala,</span> <span class="verse"><a name="66">66</a>og kvar den som høyrde det, tok det til minnes og sagde: «Kva tru den guten er etla til?» For Herren heldt si hand yver honom.</span> <span class="verse"><a name="67">67</a>Men Zakarja, far hans, vart fyllt av den Heilage Ande, og han tala profetord og kvad:</span> <span class="verse"><a name="68">68</a>«Velsigna vere Herren, Israels eigen Gud! Til lyden sin han lydde, og løyste deim or band;</span> <span class="verse"><a name="69">69</a>ei frelsarmagt vekt’ han oss upp, ei veldug, uti Davids ætt, som var hans trugne svein -</span> <span class="verse"><a name="70">70</a>Som han frå fordom gjenom Heilag profetmunn sagde:</span> <span class="verse"><a name="71">71</a>Frå fiendarne frelsa, frå kvar ei hatarhand!</span> <span class="verse"><a name="72">72</a>Han vil federn’ våre vel, og kom i hug den heilage og støde pakti si,</span> <span class="verse"><a name="73">73</a>den eid han hadde svore vår ættfar, Abraham.</span> <span class="verse"><a name="74">74</a>Han vilde ut oss fria or fiendsmagt og fiendsvald, so me han utan rædsl’ og rygd,</span> <span class="verse"><a name="75">75</a>i rettferd og med heilag hug kann tena all vår tid.</span> <span class="verse"><a name="76">76</a>Du og, min son, skal kallast Allhøge Guds profet, skal fyre Herren fara, og rydja vel hans veg,</span> <span class="verse"><a name="77">77</a>og læra lyden hans å sjå frelsa, dei finna skal når han all deira synd forlet.</span> <span class="verse"><a name="78">78</a>For miskunnsam av hjarta er han, vår gode Gud, ei stjerna let han skina for oss frå himmelhøgd,</span> <span class="verse"><a name="79">79</a>Lysa for deim som sit i myrkr og daudsens skodd, og styra inn på velferds-veg vår fot.»</span> <span class="verse"><a name="80">80</a>Og guten voks og vart sterk i åndi; han heldt seg i øydemarkerne til tidi kom då han skulde førast fram for Israel.</span> </p></div</div></div></body></html>