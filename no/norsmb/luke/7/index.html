<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/luke/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/luke">Luke</a> &gt <strong>Chapter 7</strong></div><p><span class="verse"><a name="1">1</a>So tala Jesus, og folket lydde på honom; då han hadde tala til endes, gjekk han inn i Kapernaum.</span> <span class="verse"><a name="2">2</a>Ein hovudsmann hadde ein dreng som låg so sjuk at det leid åt med honom, og den drengen heldt han svært gjæv.</span> <span class="verse"><a name="3">3</a>Han hadde høyrt um Jesus, og no sende han nokre av rådsmennerne åt jødarne til honom, og bad at vilde koma og berga livet åt drengen.</span> <span class="verse"><a name="4">4</a>Då dei kom til Jesus, bad dei honom so mykje at han skulde gjera det. «Han er verd at du gjer dette for honom,» sagde dei;</span> <span class="verse"><a name="5">5</a>«for han elskar folket vårt, og det er han som hev bygt synagoga åt oss.»</span> <span class="verse"><a name="6">6</a>Jesus gjekk med deim; men då han ikkje hadde langt att til huset, sende hovudsmannen nokre vener til honom med det bodet: «Herre, du skal ’kje umaka deg! Eg er for ring til at du skulde stiga inn under taket mitt;</span> <span class="verse"><a name="7">7</a>difor heldt eg meg heller ikkje verdig til å koma til deg. Men seg eit ord, so guten min vert god att!</span> <span class="verse"><a name="8">8</a>For eg er og ein mann som må lyda deim som større er, og sjølv hev eg hersveinar under meg, og segjer eg til ein av deim: «Gakk!» so gjeng han, og til ein annan: «Kom!» so kjem han, og til tenaren min: «Gjer det!» so gjer han det.»</span> <span class="verse"><a name="9">9</a>Då Jesus høyrde det, undra han seg yver mannen; han snudde seg, og sagde til folket som fylgde honom: «Det segjer eg dykk: Ikkje ein gong i Israel hev eg funne so stor ei tru.»</span> <span class="verse"><a name="10">10</a>Då dei som hovudsmannen hadde sendt, kom attende til huset hans, fekk dei sjå at drengen var god att.</span> <span class="verse"><a name="11">11</a>Snart etter bar det so til at Jesus for til ein by som heiter Nain, og læresveinarne hans og ein stor folkehop var med honom.</span> <span class="verse"><a name="12">12</a>Då han kom nær innåt byporten, såg han at liket av ein ung mann vart bore ut; det var einaste sonen åt ei enkja; og mykje folk frå byen var med henne.</span> <span class="verse"><a name="13">13</a>Då Herren vart var enkja, tykte han hjarteleg synd um henne og sagde til henne: «Gråt ikkje!»</span> <span class="verse"><a name="14">14</a>Han gjekk innåt og tok i båri, og dei som bar, stana. So sagde han: «Unge mann, eg segjer deg: Statt upp!»</span> <span class="verse"><a name="15">15</a>Og med ein gong reiste den daude seg upp og tok til å tala, og han gav honom åt mori.</span> <span class="verse"><a name="16">16</a>Då vart alle tekne av otte; dei lova Gud og sagde: «Ein stor profet hev stade fram millom oss!» og: «Gud hev vitja sitt folk!»</span> <span class="verse"><a name="17">17</a>Og det ordet um honom kom ut yver heile Jødeland og bygderne ikring.</span> <span class="verse"><a name="18">18</a>Alt dette fekk Johannes bod um av læresveinarne sine. Då kalla han tvo av deim til seg,</span> <span class="verse"><a name="19">19</a>og sende deim til Herren med dei ordi: «Er du den som skal koma, eller lyt me venta ein annan?»</span> <span class="verse"><a name="20">20</a>Då mennerne kom til Jesus, sagde dei: «Johannes, døyparen, sender oss til deg og spør: «Er du den som skal koma, eller lyt me venta ein annan?»»</span> <span class="verse"><a name="21">21</a>I same bilet lækte han mange for sjukdomar og plågor og vonde ånder, og mange blinde gav han syni;</span> <span class="verse"><a name="22">22</a>so svara han deim: «Gakk og ber bod til Johannes um det de hev set og høyrt: Blinde fær att syni si, halte gjeng ikring, spilte vert reine, dauve høyrer, daude stend upp att, og fatige fær høyra fagnadbodet;</span> <span class="verse"><a name="23">23</a>og sæl er den som ikkje styggjest ved meg!»</span> <span class="verse"><a name="24">24</a>Då ærendsveinarne åt Johannes var gjengne, tok Jesus til å tala til folket um Johannes: «Kvi gjekk de ut i øydemarki? Vilde de sjå på ei røyr som svagar att og fram i vinden?</span> <span class="verse"><a name="25">25</a>Kvi gjekk de då der ut? Vilde de sjå ein mann som er klædd i fine klæde? Nei, dei som er gildt klædde og liver sine dagar i ovlivnad, dei held til i kongeslotti.</span> <span class="verse"><a name="26">26</a>Men kvi gjekk de då der ut? Vilde de sjå ein profet? Ja, segjer eg dykk, og det ein som er meir enn profet.</span> <span class="verse"><a name="27">27</a>Det er um honom det er skrive: «Framfyre deg min ærendsvein eg sender; der du vil fara, skal han vegen rydja.»</span> <span class="verse"><a name="28">28</a>Eg segjer dykk: Det finst ingen større profet millom menneskjeborni enn Johannes; og endå er den minste i Guds rike større enn han.</span> <span class="verse"><a name="29">29</a>Og alt folket som høyrde honom, tollmennerne med, gav Gud rett og tok imot dåpen åt Johannes;</span> <span class="verse"><a name="30">30</a>men farisæarane og dei lovkunnige gjorde Guds råd til inkjes for seg, og tok ikkje imot dåpen hans.</span> <span class="verse"><a name="31">31</a>Kven skal eg då likna folki i denne mannsalderen med? kven er det dei likjest?</span> <span class="verse"><a name="32">32</a>Dei likjest borni som sit på torget og ropar til kvarandre: «Me let i fløyta åt dykk, og de dansa ikkje; me song eit syrgjekvæde, og de gret ikkje.»</span> <span class="verse"><a name="33">33</a>For Johannes døyparen er komen; han et ikkje brød og drikk ikkje vin, og so segjer de: «Han er forgjord!»</span> <span class="verse"><a name="34">34</a>Menneskjesonen er komen; han et og drikk, og so segjer de: «Sjå for ein etar og drikkar! Han er godvener med tollmenner og syndarar!»</span> <span class="verse"><a name="35">35</a>Men at visdomen hev rett, det hev alle sveinarne hans sanna.»</span> <span class="verse"><a name="36">36</a>Ein av farisæarane bad honom eta hjå seg, og Jesus gjekk heim til honom og sette seg til bords.</span> <span class="verse"><a name="37">37</a>No var det der i byen ei kvinna som hadde livt eit syndefullt liv; då ho fekk vita at han sat til bords hjå farisæaren, kom ho med ei alabaster-krukka full av myrrasalve</span> <span class="verse"><a name="38">38</a>og sette seg gråtande nedmed føterne hans; so tok ho til å væta føterne hans med tårorne sine, og turka deim med håret sitt; og ho kysste føterne hans og smurde deim med myrrasalven.</span> <span class="verse"><a name="39">39</a>Då farisæaren som hadde bede honom til seg såg det, tenkte han med seg: «Var denne mannen ein profet, so visste han kva det er for ei kvinna som tek i honom, og kva slag menneskje ho er, at ho er ei syndefull kvinna.»</span> <span class="verse"><a name="40">40</a>Då tok Jesus til ords og sagde til honom: «Simon, det er noko eg vil segja deg!» - «Tala, meister!» sagde han.</span> <span class="verse"><a name="41">41</a>«Det var tvo som stod i skuld til ein utlånar; den eine var skuldig hundrad dalar, den andre ti.</span> <span class="verse"><a name="42">42</a>Men dei hadde ikkje noko å greida for seg med, og so ettergav han deim båe skuldi. Kven av deim vil no elska honom mest?»</span> <span class="verse"><a name="43">43</a>«Eg tenkjer, den som han ettergav mest,» svara Simon. «Du dømde rett,» sagde Jesus.</span> <span class="verse"><a name="44">44</a>So snudde han seg mot kvinna og sagde til Simon: «Du ser denne kvinna! Eg kom inn i ditt hus - du gav meg ikkje vatn til føterne mine, men ho vætte føterne mine med tåror, og turka deim med håret sitt;</span> <span class="verse"><a name="45">45</a>du gav meg ingen kyss, men ho hev halde ved og kysst føterne mine frå den stund eg kom inn;</span> <span class="verse"><a name="46">46</a>du salva ikkje hovudet mitt med olje, men ho smurde føterne mine med myrrasalve.</span> <span class="verse"><a name="47">47</a>For den skuld segjer eg deg: Tilgjevne er dei mange synderne hennar; difor er det ho elskar so mykje; men den som lite vert tilgjeve, elskar lite.»</span> <span class="verse"><a name="48">48</a>So sagde han til henne: «Tilgjevne er synderne dine!»</span> <span class="verse"><a name="49">49</a>Dei som sat med til bords, tok til å tenkja med seg: «Kven er han, som jamvel tilgjev synder?»</span> <span class="verse"><a name="50">50</a>Men han sagde til kvinna: «Trui di hev frelst deg! Gakk heim, og liv sæl.»</span> </p></div</div></div></body></html>