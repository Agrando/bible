<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/luke">Luke</a> &gt <strong>Chapter 20</strong></div><p><span class="verse"><a name="1">1</a>Som han no ein dag lærde folket i templet og bar fram fagnadbodet, steig øvsteprestarne og dei skriftlærde upp, i hop med styresmennerne,</span> <span class="verse"><a name="2">2</a>og dei tala soleis til honom: «Seg oss: Kva rett hev du til å gjera dette, eller kven var det som gav deg retten?»</span> <span class="verse"><a name="3">3</a>«Eg vil og spyrja dykk um ein ting,» svara han: «Seg de meg:</span> <span class="verse"><a name="4">4</a>Var dåpen åt Johannes frå himmelen, eller var det menneskjeverk?</span> <span class="verse"><a name="5">5</a>Då slo dei yver med seg sjølve og sagde: «Svarar me: «Frå himmelen,» so segjer han: «Kvi trudde de honom ikkje?»</span> <span class="verse"><a name="6">6</a>og svarar me: «Det var menneskjeverk,» so kjem heile folket til å steina oss i hel; for dei trur fullt og fast at Johannes var ein profet.»</span> <span class="verse"><a name="7">7</a>So svara dei at dei visste ikkje kvar Johannes-dåpen var ifrå.»</span> <span class="verse"><a name="8">8</a>«Då segjer ikkje eg dykk heller kva rett eg hev til å gjera dette,» sagde Jesus.</span> <span class="verse"><a name="9">9</a>So tok han til å tala til folket og sagde deim ei likning: «Det var ein gong ein mann som stelte til ein vingard; den leigde han burt til brukarar, og so for han utanlands og vart burte i lang æva.</span> <span class="verse"><a name="10">10</a>Då rette tidi kom, sende han ein av sveinarne sine til brukarane, og kravde at dei skulde gjeva honom noko av det som var avla i vingarden. Men brukarane slo sveinen og sende honom burt att med tome hender.</span> <span class="verse"><a name="11">11</a>So sende han atter ein annan svein; den slo dei og, og hædde honom og sende honom burt att med henderne tome.</span> <span class="verse"><a name="12">12</a>Og endå ein tridje sende han; den for dei like eins med, slo honom til blods og kasta honom ut.</span> <span class="verse"><a name="13">13</a>«Kva skal eg no gjera?» sagde han som åtte vingarden. «Eg vil senda son min, han som eg elskar so høgt; kann henda dei hev age for honom!»</span> <span class="verse"><a name="14">14</a>Men då brukarane fekk sjå honom, lagde dei yver med kvarandre og sagde: «Dette er ervingen! Lat oss slå han i hel, so me kann få arven!»</span> <span class="verse"><a name="15">15</a>So kasta dei honom ut or vingarden og slo honom i hel. Kva skal no vingardseigaren gjera med deim?</span> <span class="verse"><a name="16">16</a>Han skal koma og gjera ende på desse brukarane og lata andre få vingarden.» Då dei høyrde det, sagde dei: «Slikt må aldri henda!»</span> <span class="verse"><a name="17">17</a>Då såg han på deim og sagde: «Kva tyder då dette ordet i skrifti: «Den steinen byggjarane vanda, den var det som vart hyrnestein?»</span> <span class="verse"><a name="18">18</a>Kvar den som fell på den steinen, skal slå seg sund; men den som steinen fell på, skal han smuldra til dust.»</span> <span class="verse"><a name="19">19</a>Dei skriftlærde og øvsteprestarne vilde ha lagt hand på honom i same stund, men dei torde ikkje for folket; dei skyna at det var deim han meinte med likningi si.</span> <span class="verse"><a name="20">20</a>So gjætte dei på honom og sende folk ut som skulde lura på honom og låst vera lovlydige, so dei kunde fanga honom i ord, og so gjeva honom yver til styremagti og i henderne på landshovdingen.</span> <span class="verse"><a name="21">21</a>Dei sette fram eit spursmål for honom og sagde: «Meister, me veit at du talar og lærer rett og ikkje gjer skil på folk, men lærer Guds veg etter sanningi -</span> <span class="verse"><a name="22">22</a>er det rett at me legg skatt til keisaren, eller er det ikkje?»</span> <span class="verse"><a name="23">23</a>Men han gådde listi deira og sagde til deim:</span> <span class="verse"><a name="24">24</a>«Syn meg ein sylvmynt! Kva bilæte og namn er det han hev?» «Det er keisarens,» svara dei.</span> <span class="verse"><a name="25">25</a>«Vel,» sagde han til deim, «gjev so keisaren det som keisarens er, og Gud det som Guds er!»</span> <span class="verse"><a name="26">26</a>Soleis kunde dei ikkje fanga honom i noko ord so folket var vitne på det; dei undra seg berre yver svaret hans og tagde.</span> <span class="verse"><a name="27">27</a>So kom det nokre sadducæarar - det er dei som neittar at dei daude skal standa upp att - dei og sette fram eit spursmål for honom og sagde:</span> <span class="verse"><a name="28">28</a>«Meister, Moses hev skrive den lovi åt oss, at når ein gift mann døyr barnlaus, so skal bror hans gifta seg med enkja og halda uppe ætti åt bror sin.</span> <span class="verse"><a name="29">29</a>No var det ein gong sju brør. Den fyrste tok seg ei kona, men døydde barnlaus.</span> <span class="verse"><a name="30">30</a>So gifte den andre seg med henne,</span> <span class="verse"><a name="31">31</a>og so den tridje, og sameleis alle sju; dei døydde og hadde ikkje born etter seg.</span> <span class="verse"><a name="32">32</a>Til slutt døydde kona og.</span> <span class="verse"><a name="33">33</a>Kven av deim skal no den kona høyra til i eit anna liv? For alle sju hev havt henne til kona.»</span> <span class="verse"><a name="34">34</a>Jesus svara: «Dei som liver her i verdi, dei gifter seg og vert burtgifte;</span> <span class="verse"><a name="35">35</a>men dei som vert haldne verdige til å nå hi verdi og standa upp att frå dei daude, dei korkje gifter seg eller vert burtgifte;</span> <span class="verse"><a name="36">36</a>dei kann heller ikkje døy meir; for dei er liksom englarne og er Guds born, av di dei hev stade upp att til eit nytt liv.</span> <span class="verse"><a name="37">37</a>Men at dei avlidne skal vekkjast upp att, det hev Moses og synt i soga um klungeren, der han kallar Herren Abrahams Gud og Isaks Gud og Jakobs Gud.</span> <span class="verse"><a name="38">38</a>Og han er ikkje Gud for dei daude, men for dei livande; for alle er livande for honom.»</span> <span class="verse"><a name="39">39</a>Då tok nokre skriftlærde til ords og sagde: «No tala du vel, meister.»</span> <span class="verse"><a name="40">40</a>Og dei torde ikkje oftare spyrja honom um noko.</span> <span class="verse"><a name="41">41</a>So sagde han til deim: «Korleis kann dei segja at Messias er Davids son?</span> <span class="verse"><a name="42">42</a>David segjer då sjølv i Salmeboki: «Herren sagde til herren min: «Sit ved høgre handi mi,</span> <span class="verse"><a name="43">43</a>til eg dine fiendar fær til fotbenk for deg lagt!»»</span> <span class="verse"><a name="44">44</a>So kallar no David honom herre; korleis kann han då vera son hans?»</span> <span class="verse"><a name="45">45</a>Sidan tala han til læresveinarne og sagde so heile folket høyrde det:</span> <span class="verse"><a name="46">46</a>«Agta dykk for dei skriftlærde som likar å ganga ikring i side kjolar og gjerne vil helsast torgi og hava dei fremste sessarne i synagogorne og dei høgste sæti i gjestebod!</span> <span class="verse"><a name="47">47</a>dei som et upp huset for enkjor og for ei syn skuld held lange bøner. Dei skal få so mykje strengare dom.»</span> </p></div</div></div></body></html>