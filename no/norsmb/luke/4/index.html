<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/luke">Luke</a> &gt <strong>Chapter 4</strong></div><p><span class="verse"><a name="1">1</a>Full av den Heilage Ande vende Jesus att ifrå Jordan, og Anden dreiv honom kring i øydemarki</span> <span class="verse"><a name="2">2</a>i fyrti dagar, alt med han vart freista av djevelen. I dei dagarne åt han ingen ting, og då dei var lidne, kjende han seg svolten.</span> <span class="verse"><a name="3">3</a>Då sagde djevelen til honom: «Er du Guds Son, so seg til denne steinen at han skal verta brød.»</span> <span class="verse"><a name="4">4</a>Jesus svara honom so: «Det stend skrive: «Menneskja liver ikkje berre av brød, men av kvart eit Guds ord.»»</span> <span class="verse"><a name="5">5</a>So førde djevelen honom upp på eit høgt fjell, og synte honom alle heimsens rike i ein augneblink,</span> <span class="verse"><a name="6">6</a>og sagde til honom: «Deg vil eg gjeva magt yver alt dette og alt gjævt og gildt som finst i desse riki; for det er lagt i mi hand, og eg gjev det åt kven eg vil;</span> <span class="verse"><a name="7">7</a>fell du no på kne og tilbed meg, so skal det vera ditt alt saman.»</span> <span class="verse"><a name="8">8</a>Men Jesus svara: «Det stend skrive: «Herren, din Gud, skal du tilbeda; honom og ingen annan skal du tena!»»</span> <span class="verse"><a name="9">9</a>So førde djevelen honom til Jerusalem, og sette honom ytst på tempeltaket og sagde til honom: «Er du Guds son, so kasta deg ned herifrå!</span> <span class="verse"><a name="10">10</a>For det stend skrive: «Han englarne sine bjoda skal at dei tek vare på deg vel,»</span> <span class="verse"><a name="11">11</a>og: «På hender dei deg bera skal, so aldri du på nokon stein skal turva støyta foten din.»»</span> <span class="verse"><a name="12">12</a>Då svara Jesus: «Det er sagt: «Du skal ikkje freista Herren, din Gud.»»</span> <span class="verse"><a name="13">13</a>Då djevelen soleis hadde freista honom på alle vis, gjekk han ifrå honom, og let honom vera i fred ei tid.</span> <span class="verse"><a name="14">14</a>So for Jesus attende til Galilæa, fyllt av den krafti som Anden gav honom, og ordet um honom kom ut yver alle bygderne der ikring.</span> <span class="verse"><a name="15">15</a>Han lærde i synagogorne deira, og alle rosa honom.</span> <span class="verse"><a name="16">16</a>Soleis kom han og ein gong til Nasaret, der han var uppalen, og gjekk inn i synagoga på kviledagen, som han var van med; han reiste seg og vilde lesa åt deim,</span> <span class="verse"><a name="17">17</a>og dei gav honom boki åt profeten Jesaja. Då han slo henne upp, fann han den staden der det stend:</span> <span class="verse"><a name="18">18</a>«Ja, Herrens Ånd er yver meg, for han hev salva meg te bera ut eit fagnadbod åt fatige; sendt hev han meg te ropa ut for fangar fridoms dag og lova blinde augneljoset klårt, te løysa deim som trælka er, or tvang,</span> <span class="verse"><a name="19">19</a>Te lysa ut eit hugnads-år frå Herren.»</span> <span class="verse"><a name="20">20</a>Då han hadde late att boki og gjeve henne til tenaren, sette han seg, og alle som i synagoga var, heldt augo sine feste på honom.</span> <span class="verse"><a name="21">21</a>So tok han til ords og byrja soleis: «I dag hev dette skriftordet sannast, som de sjølve kann høyra.»</span> <span class="verse"><a name="22">22</a>Og alle let vel um honom, og undra seg yver dei ovfagre ordi som kom frå hans munn. «Er ’kje dette son åt Josef?» sagde dei.</span> <span class="verse"><a name="23">23</a>Då sagde han til deim: «De vil visst segja med meg som det stend i ordtøket: «Lækjar, læk deg sjølv! Me hev høyrt um alt det som er gjort i Kapernaum - gjer no like eins her i fødesheimen din!»</span> <span class="verse"><a name="24">24</a>Men eg segjer dykk for sant,» heldt han fram: «Ingen profet er velkomen i heimbygdi si.</span> <span class="verse"><a name="25">25</a>Og det segjer eg dykk med sannom: Det var mange enkjor i Israel i Elias’ dagar, då himmelen var stengd i tri år og seks månader, so det vart stor svolt og naud i heile landet,</span> <span class="verse"><a name="26">26</a>og endå vart ’kje Elias send til nokor av deim, men berre til Sarepta i Sidonarlandet, til ei enkja der.</span> <span class="verse"><a name="27">27</a>Og det var mange spilte i Israel den tid profeten Elisa livde, og endå vart ingen av deim rein att, men berre Na’aman, syraren.»</span> <span class="verse"><a name="28">28</a>Då dei i synagoga høyrde det, vart dei alle brennande harme.</span> <span class="verse"><a name="29">29</a>Dei for upp og dreiv honom ut or byen og førde honom burt på bruni av det fjellet som byen deira var bygd på; der vilde dei støyta honom utyver.</span> <span class="verse"><a name="30">30</a>Men han gjekk midt igjenom flokken og for sin veg.</span> <span class="verse"><a name="31">31</a>So kom han ned til Kapernaum, ein by i Galilæa. Der lærde han folket på kviledagen;</span> <span class="verse"><a name="32">32</a>og dei var reint tekne av det han lærde deim, for det var magt i talen hans.</span> <span class="verse"><a name="33">33</a>I synagoga var det ein mann som hadde ei urein ånd i seg. Han sette i og ropa so høgt han kunde:</span> <span class="verse"><a name="34">34</a>«Hu! Kva vil du oss, Jesus frå Nasaret? Er du komen for å gjera ende på oss? Eg veit kven du er - den Heilage frå Gud!»</span> <span class="verse"><a name="35">35</a>Jesus truga den vonde åndi og sagde: «Teg still, og far ut or honom!» So kasta åndi honom ned på jordi midt ibland deim og for ut or honom, men skadde honom ikkje.</span> <span class="verse"><a name="36">36</a>Då kom det ein otte yver alle, og dei sagde seg imillom: «Kva er dette for ord? Med mynd og magt talar han til dei ureine ånderne, og dei fer ut!»</span> <span class="verse"><a name="37">37</a>Og det gjekk gjetordet av honom utyver alle bygderne der ikring.</span> <span class="verse"><a name="38">38</a>So tok han ut frå synagoga, og gjekk heim til Simon. Vermor åt Simon låg sjuk og hadde sterke hiteflagor, og dei bad han vilde hjelpa henne.</span> <span class="verse"><a name="39">39</a>Han gjekk innåt, og stod uppyver henne og truga sotti; då slepte sotti henne, og straks reis ho upp og stelte for deim.</span> <span class="verse"><a name="40">40</a>Då soli gladde, kom alle til honom med sine sjuke, kva sjukdom dei so drogst med, og han lagde henderne på kvar ein av deim og lækte deim.</span> <span class="verse"><a name="41">41</a>Mange for det og vonde ånder utor, og dei hua og ropa: «Du er Guds son!» Men han truga deim og gav deim ikkje lov til å tala, av di dei visste han var Messias.</span> <span class="verse"><a name="42">42</a>Då det vart dag, drog han ut og for til ein øydestad. Folket leita etter honom, og då dei kom dit han var, freista dei å halda honom att, so han ikkje skulde ganga frå deim.</span> <span class="verse"><a name="43">43</a>Då sagde han til deim: «Eg lyt bera ut fagnadbodet um Guds rike til dei andre byarne og; for det vart eg send for.»</span> <span class="verse"><a name="44">44</a>Og han heldt ved og tala ordet i synagogorne i Galilæa.</span> </p></div</div></div></body></html>