<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/luke/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/luke">Luke</a> &gt <strong>Chapter 15</strong></div><p><span class="verse"><a name="1">1</a>Alle tollmenner og syndarar heldt seg nær innåt Jesus og lydde på honom.</span> <span class="verse"><a name="2">2</a>Men farisæarane og dei skriftlærde murra og sagde seg imillom: «Den mannen tek imot syndarar, og et i lag med deim!»</span> <span class="verse"><a name="3">3</a>Då sagde han deim denne likningi:</span> <span class="verse"><a name="4">4</a>Um ein av dykk hev hundrad sauer og misser ein av deim, let han ’kje då dei ni og nitti vera att i beitemarki, og gjeng av og leitar etter den han hev mist, til han finn honom?</span> <span class="verse"><a name="5">5</a>Og når han hev funne honom, er han glad og tek honom på herdarne sine;</span> <span class="verse"><a name="6">6</a>og med same han kjem heim, kallar han i hop vener og grannar, og segjer til deim: «Gled dykk med meg! Eg hev funne sauen eg hadde mist.</span> <span class="verse"><a name="7">7</a>Eg segjer dykk: Soleis er det gleda i himmelen yver ein syndar som vender um, meir enn yver ni og nitti rettferdige som ikkje treng umvending.</span> <span class="verse"><a name="8">8</a>Eller um ei kvinna hev ti sylvpeningar, og misser ein av deim, kveikjer ho ’kje då ljos og sopar huset og leitar trottugt, til dess ho finn honom?</span> <span class="verse"><a name="9">9</a>Og når ho hev funne honom, kallar ho i hop vener og grannkonor og segjer: «Gled dykk med meg! Eg hev funne peningen eg hadde mist.»</span> <span class="verse"><a name="10">10</a>Soleis, segjer eg dykk, vert det gleda på Guds englar yver ein syndar som vender um.»</span> <span class="verse"><a name="11">11</a>So sagde han: «Det var ein gong ein mann som hadde tvo søner.</span> <span class="verse"><a name="12">12</a>Den yngste av deim sagde til faren: «Far, lat meg få den luten av buet som fell på meg!» So skifte han midelen millom deim.</span> <span class="verse"><a name="13">13</a>Det var ’kje mange dagarne lidne, so samla den yngste sonen alt sitt og for langt burt til eit anna land. Der gav han seg i ulivnad, og øydde upp det han åtte.</span> <span class="verse"><a name="14">14</a>Då han hadde sett til alt, vart det uår og svolt der i landet, og han tok til å lida naud.</span> <span class="verse"><a name="15">15</a>So tydde han seg til ein av mennerne i landet, og han sende honom ut på markerne sine; der skulde han gjæta svin.</span> <span class="verse"><a name="16">16</a>Og han var huga til å fylla buken sin med skolmerne som svini åt av, og ingen gav honom noko.</span> <span class="verse"><a name="17">17</a>Då gjekk han i seg sjølv og sagde: «Kor mange leigekarar heime hjå far min hev ikkje fullt upp av mat, med eg held på å svelta i hel her!</span> <span class="verse"><a name="18">18</a>Eg vil taka i veg og ganga heim til far min og segja til honom: «Far, eg hev synda mot himmelen og mot deg!</span> <span class="verse"><a name="19">19</a>Eg er ’kje verd å kallast son din lenger; lat meg få vera som ein av leigekararne dine!»»</span> <span class="verse"><a name="20">20</a>So tok han i vegen og gjekk heim til far sin. Med han endå var langt burte, vart far hans var honom, og ynkast inderleg; han sprang imot honom og kasta seg um halsen på honom og kysste honom.</span> <span class="verse"><a name="21">21</a>Og sonen sagde: «Far, eg hev synda mot himmelen og mot deg; eg er ikkje verd å kallast son din lenger!»</span> <span class="verse"><a name="22">22</a>Men faren sagde til tenararne sine: «Kom snøgt med ein klædning, den gildaste her er, og hav på honom, og lat han få ring på fingeren og skor på føterne!</span> <span class="verse"><a name="23">23</a>Henta so den gjødde kalven, og slagta honom, so vil me halda måltid og vera glade!</span> <span class="verse"><a name="24">24</a>For denne sonen min var daud og hev livna upp att, var burtkomen og er attfunnen.» So tok dei til å halda gaman.</span> <span class="verse"><a name="25">25</a>Den eldste sonen var utpå marki. Då han gjekk heimetter og kom burtimot huset, høyrde han spel og dans.</span> <span class="verse"><a name="26">26</a>Han ropa på ein av drengjerne, og spurde kva det skulde tyda.</span> <span class="verse"><a name="27">27</a>«Bror din er komen,» svara drengen, «og far din hev slagta den gjødde kalven, for di han fekk honom frisk heim att.</span> <span class="verse"><a name="28">28</a>Då vart han harm og vilde ikkje ganga inn. Far hans kom ut og tala blidt til honom;</span> <span class="verse"><a name="29">29</a>men han svara far sin so: «No hev eg tent deg so mange år og aldri gjort imot ditt ord, og meg hev du aldri gjeve so mykje som eit kid, so eg kunde gleda meg i hop med venerne mine.</span> <span class="verse"><a name="30">30</a>Men når han kjem denne son din, som hev ete upp midelen din i lag med skjøkjor, då slagtar du gjødkalven åt honom.»</span> <span class="verse"><a name="31">31</a>«Du er allstødt hjå meg, barnet mitt,» svara faren, «og alt som mitt er, er ditt.»</span> <span class="verse"><a name="32">32</a>Men no skulde me vera glade og fegne; for denne bror din var daud og hev livna, var burtkomen og er attfunnen!»»</span> </p></div</div></div></body></html>