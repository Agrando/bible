<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/luke">Luke</a> &gt <strong>Chapter 21</strong></div><p><span class="verse"><a name="1">1</a>Då han såg upp, vart han var at dei rike lagde gåvorne sine i templekista;</span> <span class="verse"><a name="2">2</a>og han vart var ei armodsleg enkja, som lagde tvo skjervar.</span> <span class="verse"><a name="3">3</a>Då sagde han: «Det segjer eg dykk for sant: Denne fatige enkja hev lagt meir enn dei alle.</span> <span class="verse"><a name="4">4</a>For det som desse gav, det gav dei alle av nøgdi si; men ho gav av si fatige råd - gav alt ho hadde til å livberga seg med.»</span> <span class="verse"><a name="5">5</a>Det var nokre som tala um templet, at det var prydt med fagre steinar og vigde gåvor. Då sagde han:</span> <span class="verse"><a name="6">6</a>«Dette som de skodar, um det skal de vita at det vil koma ei tid då her ikkje vert liggjande stein på stein, som ikkje skal rivast laus.»</span> <span class="verse"><a name="7">7</a>«Når skal då dette ganga fyre seg, meister,» spurde dei, «og kva er merket på at den tidi lid nær?»</span> <span class="verse"><a name="8">8</a>Då svara han: Sjå dykk fyre, so ingen fær ført dykk på villstig! For mange skal taka mitt namn og segja: «Det er eg!» og: «Det lid innpå tidi. Fylg ikkje etter deim!</span> <span class="verse"><a name="9">9</a>Og når de høyrer um ufred og upprør, so vert ikkje fælne! For fyrst lyt det henda; men enden kjem ikkje straks.»</span> <span class="verse"><a name="10">10</a>So sagde han til deim: «Folk skal reisa seg imot folk, og rike mot rike;</span> <span class="verse"><a name="11">11</a>store jordskjelvar skal koma, og uår og sott kring i landi; og det skal syna seg skræmor og store teikn frå himmelen.</span> <span class="verse"><a name="12">12</a>Men fyrr alt dette hender, skal dei leggja hand på dykk og forfylgja dykk og draga dykk inn i synagogor og fangehus; og de skal førast fram for kongar og landshovdingar for mitt namn skuld.</span> <span class="verse"><a name="13">13</a>Då skal de koma til å vitna.</span> <span class="verse"><a name="14">14</a>Legg dykk då på minne at de ikkje fyreåt tarv tenkja på korleis de skal svara for dykk!</span> <span class="verse"><a name="15">15</a>Eg skal gjeva dykk munn og visdom, som ingen av motmennerne dykkar skal kunna standa seg for eller segja imot.</span> <span class="verse"><a name="16">16</a>Jamvel foreldre og brør og skyldfolk og vener skal svika dykk og valda sume av dykk dauden,</span> <span class="verse"><a name="17">17</a>og alle skal hata dykk for mitt namn skuld.</span> <span class="verse"><a name="18">18</a>Men ikkje eit hår på hovudet dykkar skal forkomast.</span> <span class="verse"><a name="19">19</a>Haldt ut, so skal de vinna sjælerne dykkar!</span> <span class="verse"><a name="20">20</a>Når de ser at stridsherar kringset Jerusalem, då skal de vita at det ikkje er lenge fyrr han vert lagd i øyde.</span> <span class="verse"><a name="21">21</a>Då lyt dei som er i Judaland røma til fjells; dei som er inni byen, lyt flytja ut, og dei som er utpå landet, må ikkje koma inn.</span> <span class="verse"><a name="22">22</a>For dette er hemnardagarne; då skal det ganga fram alt det som stend skrive.</span> <span class="verse"><a name="23">23</a>Stakkars deim som gjeng med barn eller gjev brjost, i dei dagarne! For det skal vera stor naud i landet og vreide yver dette folket.</span> <span class="verse"><a name="24">24</a>Dei skal falla for sverdseggi og førast hertekne burt til alle heidningfolk, og Jerusalem skal heidningarne trøda under fot, til heidningtidi er ute.</span> <span class="verse"><a name="25">25</a>Det skal syna seg teikn i sol og måne og stjernor, og på jordi skal folki fælast i vonløysa, når havet og brotsjøarne dyn.</span> <span class="verse"><a name="26">26</a>Folk skal uvita av rædsla og gru for det som kjem yver mannaheimen; for himmelkrafterne skal skakast.</span> <span class="verse"><a name="27">27</a>Då skal dei sjå Menneskjesonen koma i skyi med velde og stor herlegdom.</span> <span class="verse"><a name="28">28</a>Men når dette tek til å henda, då rett dykk upp, og lyft hovudet! for det lid mot utløysingi dykkar.»</span> <span class="verse"><a name="29">29</a>So sagde han deim ei likning: «Sjå på fiketreet og alle andre tre!</span> <span class="verse"><a name="30">30</a>So snart de ser dei hev sprotte, då veit de av dykk sjølve at no er sumaren nær.</span> <span class="verse"><a name="31">31</a>Soleis når de ser dette hender, då veit de at Guds rike er nær.</span> <span class="verse"><a name="32">32</a>Det segjer eg dykk for visst: Denne ætti skal ikkje forgangast fyrr alt saman hev hendt.</span> <span class="verse"><a name="33">33</a>Himmel og jord skal forgangast, men mine ord skal aldri forgangast.</span> <span class="verse"><a name="34">34</a>Gjev agt på dykk sjølve, at de aldri let hjarta tyngjast av rus og ovdrykk og verdsleg sut, so den dagen kjem uventande på dykk!</span> <span class="verse"><a name="35">35</a>For som eit fuglenet skal han skal koma yver alle som bur kring i vidande verdi.</span> <span class="verse"><a name="36">36</a>Vak kvar tid og stund, og bed at de kann få styrk til å røma undan alt dette som koma skal, og standa dykk framfor Menneskjesonen!»</span> <span class="verse"><a name="37">37</a>Um dagarne lærde han i templet; men um kveldarne gjekk han ut or byen og var natti yver på den åsen dei kallar Oljeberget.</span> <span class="verse"><a name="38">38</a>Og alt folket kom tidleg um morgonen til honom i templet og lydde på honom.</span> </p></div</div></div></body></html>