<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/luke">Luke</a> &gt <strong>Chapter 23</strong></div><p><span class="verse"><a name="1">1</a>Då reiste dei seg, heile hopen, og førde honom til Pilatus,</span> <span class="verse"><a name="2">2</a>og bar fram klagemålet sitt mot honom. «Me hev kome etter at denne mannen forvillar folket vårt,» sagde dei; «han forbyd deim å gjeva keisaren skatt, og segjer at han er Messias, ein konge.»</span> <span class="verse"><a name="3">3</a>Då tok Pilatus til ords og spurde honom: «Er du kongen yver jødarne?» «Det er som du segjer,» svara han.</span> <span class="verse"><a name="4">4</a>Pilatus sagde til øvsteprestarne og folket: «Eg finn ingi skuld hjå denne mannen.»</span> <span class="verse"><a name="5">5</a>Då tok dei sterkare i og sagde: «Han øser upp folket med læra si i heile Jødeland; han tok til med det i Galilæa, og no hev han kome alt hit.»</span> <span class="verse"><a name="6">6</a>Då Pilatus høyrde det, spurde han um mannen var frå Galilæa,</span> <span class="verse"><a name="7">7</a>og so snart han vart vis med at han lydde under Herodes’ velde, sende han honom åt Herodes; for han var og i Jerusalem i dei dagarne.</span> <span class="verse"><a name="8">8</a>Herodes vart svært glad då han såg Jesus; han hadde lenge ynskt at han måtte få sjå honom; for han hadde høyrt mykje um honom og gjorde seg von um å få sjå eit teikn av honom.</span> <span class="verse"><a name="9">9</a>Han spurde honom um mangt og mykje, men Jesus svara ikkje eit ord.</span> <span class="verse"><a name="10">10</a>Øvsteprestarne og dei skriftlærde stod der og klaga på honom so sterkt dei kunde.</span> <span class="verse"><a name="11">11</a>Og Herodes med hermennerne sine svivyrde og hædde honom, kasta ei brikjeleg kåpa um honom og sende honom so attende til Pilatus.</span> <span class="verse"><a name="12">12</a>Den dagen vart Herodes og Pilatus vener; fyrr hadde det vore fiendskap millom deim.</span> <span class="verse"><a name="13">13</a>So kalla Pilatus i hop øvsteprestarne og rådsherrarne og folket</span> <span class="verse"><a name="14">14</a>og dei sagde til deim: «De hev ført denne mannen fram for meg og skulda honom for at han leider folket på avveg. No hev eg lydt honom ut, so de hev høyrt på det, men eg hev ’kje funne honom saka i noko av det de klagar honom for.</span> <span class="verse"><a name="15">15</a>Og det hev ikkje Herodes heller; for eg sende dykk til honom. So kann de sjå, at han hev ikkje gjort noko, som han skulde lata livet for.</span> <span class="verse"><a name="16">16</a>Difor vil eg refsa honom og so gjeva honom fri.»</span> <span class="verse"><a name="17">17</a>Men han laut gjeva deim ein fange fri i høgtidi.</span> <span class="verse"><a name="18">18</a>Då ropa dei alle som ein; «Burt med honom! Gjev oss Barabbas fri!»</span> <span class="verse"><a name="19">19</a>- so heitte ein som var sett i fengsel for eitt upprør som hadde brote ut i byen, og for manndråp -.</span> <span class="verse"><a name="20">20</a>På nytt tala Pilatus til deim; for han vilde gjerne gjeva Jesus fri.</span> <span class="verse"><a name="21">21</a>Men dei ropa imot: «Krossfest honom, krossfest honom!»</span> <span class="verse"><a name="22">22</a>So tala han til deim tridje gongen og sagde: «Kva vondt hev han då gjort, denne mannen? Eg hev ’kje funne honom saka i noko som han kann dømast frå livet for. Difor vil eg refsa honom og so gjeva honom fri.»</span> <span class="verse"><a name="23">23</a>Men dei braut på, og kravde med høge rop at han skulde krossfestast, og ropi deira fekk yvertaket.</span> <span class="verse"><a name="24">24</a>Då dømde Pilatus so at det skulde vera som dei kravde.</span> <span class="verse"><a name="25">25</a>Han løyste den som sat fengsla for upprør og manndråp, den som dei bad um, men gav Jesus yver til deim, so dei kunde gjera med honom som dei vilde.</span> <span class="verse"><a name="26">26</a>Då dei førde honom burt, tok dei fat på ein mann som kom frå marki; han heitte Simon, og var frå Kyrene; honom lagde dei krossen på, so han skulde bera honom etter Jesus.</span> <span class="verse"><a name="27">27</a>Ein stor folkehop fylgde honom; bland deim var det mange kvinnor, som øya og gret for hans skuld.</span> <span class="verse"><a name="28">28</a>Jesus snudde seg åt deim og sagde: «Jerusalems døtter, gråt ikkje yver meg! Gråt heller yver dykk sjølve og borni dykkar!</span> <span class="verse"><a name="29">29</a>For det kjem dagar då dei skal segja: «Sæle dei som aldri bar barn under beltet! Sælt det livet som aldri hev født, og det brjostet som aldri hev fostra!»</span> <span class="verse"><a name="30">30</a>Då kjem dei til å segja til fjelli: «Fall yver oss!» og til haugarne: «Gøym oss!»</span> <span class="verse"><a name="31">31</a>For fer dei so med det grøne treet, korleis skal det då ganga med det turre?»</span> <span class="verse"><a name="32">32</a>Tvo andre, tvo illgjerningsmenn, vart og førde av stad saman med honom og skulde lata livet.</span> <span class="verse"><a name="33">33</a>Då dei kom til den staden som kallast Skallen, krossfeste dei honom der, og like eins illgjerningsmennerne, den eine på høgre og den andre på vinstre sida.</span> <span class="verse"><a name="34">34</a>Men Jesus sagde: «Fader, forlat deim, for dei veit ikkje kva dei gjer!» So skifte dei klædi hans millom seg og drog strå um deim.</span> <span class="verse"><a name="35">35</a>Folket stod og såg på; og rådsherrarne spotta og sagde: «Han hev hjelpt andre, no kann han hjelpa seg sjølv, dersom han er Guds Messias, den utvalde!»</span> <span class="verse"><a name="36">36</a>Hermennerne gjorde narr av honom; dei gjekk fram og rette honom eddik og sagde:</span> <span class="verse"><a name="37">37</a>«Er du kongen yver jødarne, so hjelp deg sjølv!»</span> <span class="verse"><a name="38">38</a>Og uppyver honom var det ei innskrift: «Dette er kongen yver jødarne.»</span> <span class="verse"><a name="39">39</a>Ein av illgjerningsmennerne som hekk der, hædde honom og sagde: «Er ’kje du Messias? - hjelp deg sjølv og oss!»</span> <span class="verse"><a name="40">40</a>Då tok den andre til ords, og skjemde på honom og sagde: «Ottast ikkje du heller Gud, du som er under same domen?</span> <span class="verse"><a name="41">41</a>Og det er me med rette; for me fær berre lika for det me hev gjort. Men han hev ikkje gjort noko urett.</span> <span class="verse"><a name="42">42</a>Jesus,» sagde han, «kom meg i hug når du kjem i ditt rike!»</span> <span class="verse"><a name="43">43</a>«Det segjer eg deg for visst,» svara Jesus: «I dag skal du vera med meg i paradis.»</span> <span class="verse"><a name="44">44</a>Det var no kring den sette timen; då vart det myrkt yver heile landet, alt til den niande timen,</span> <span class="verse"><a name="45">45</a>og soli svartna. Forhenget i templet rivna midt i tvo.</span> <span class="verse"><a name="46">46</a>Og Jesus ropa med høg røyst: «Fader, i dine hender gjev eg mi ånd!» Då han hadde sagt det, andast han.</span> <span class="verse"><a name="47">47</a>Då hovudsmannen såg det som hende, lova han Gud og sagde: «Den mannen var sanneleg skuldlaus!»</span> <span class="verse"><a name="48">48</a>Og heile folkemengdi som hadde samla seg for å sjå på dette, øya seg og gjekk burt att då dei såg kva som hende.</span> <span class="verse"><a name="49">49</a>Men alle venerne hans, og dei kvinnorne som hadde fylgt honom frå Galilæa, stod langt undan og såg på.</span> <span class="verse"><a name="50">50</a>Det var ein mann som heitte Josef, ein god og rettvis mann; han høyrde til det Høge Rådet,</span> <span class="verse"><a name="51">51</a>men hadde ikkje vore med på rådi og gjerningarne deira; han åtte heime i Arimatæa, ein by i Jødeland, og var ein av deim som venta på Guds rike -</span> <span class="verse"><a name="52">52</a>den mannen gjekk til Pilatus og bad um likamen åt Jesus,</span> <span class="verse"><a name="53">53</a>tok honom ned, sveipte honom i lin og lagde honom i ei grav som var hoggi i berget, og som det endå ikkje var lagd nokon i.</span> <span class="verse"><a name="54">54</a>Det var då fyrebuingsdagen, og kviledagen var i kjømdi.</span> <span class="verse"><a name="55">55</a>Nokre av dei kvinnorne som hadde vore med han frå Galilæa, fylgde etter; dei skoda gravi og såg korleis likamen hans vart lagd.</span> <span class="verse"><a name="56">56</a>So gjekk dei heim att og laga til angande kryddor og salvar. Kviledagen heldt dei seg i ro etter lovi.</span> </p></div</div></div></body></html>