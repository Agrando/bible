<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/luke/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/luke">Luke</a> &gt <strong>Chapter 3</strong></div><p><span class="verse"><a name="1">1</a>I det femtande styringsåret åt keisar Tiberius, med Pontius Pilatus var landshovding i Judæa, og Herodes fylkeskonge i Galilæa, og Filip, bror hans, fylkeskonge i Ituræa- og Trakonitis-landet, og Lysanias fylkeskonge i Abilene,</span> <span class="verse"><a name="2">2</a>og med Annas og Kajafas var øvsteprestar, kom Guds ord til Johannes, son åt Zakarja, i øydemarki.</span> <span class="verse"><a name="3">3</a>Då for han kring i heile Jordan-kverven, og ropa ut umvendingsdåp til forlating for synderne,</span> <span class="verse"><a name="4">4</a>som skrive stend i spådomsboki åt Jesaja, profeten: «Høyr han som ropar i heidi: «Rydje vegen for Herren, jamne stigarne hans!</span> <span class="verse"><a name="5">5</a>Kvart djuv skal fyllast, kvart fjell skal lægjast, og kvar ein haug; beint skal det verta det som krokut var, staupute vegen han skal verta slett,</span> <span class="verse"><a name="6">6</a>og kvart eit liv Guds frelsa skoda skal.»»</span> <span class="verse"><a name="7">7</a>Som no folket kom ut og vilde få honom til å døypa seg, sagde han til deim: «Orme-ungar, kven lærde dykk å røma frå vreiden som skal koma?</span> <span class="verse"><a name="8">8</a>Ber då frukter som høver med umvendingi, og gjev dykk ikkje til å tenkja som so: «Me hev Abraham til far!» for eg segjer dykk at Gud kann vekkja upp born åt Abraham av desse steinarne.</span> <span class="verse"><a name="9">9</a>Øksi ligg alt innmed roti på treet; kvart tre som ikkje ber god frukt, vert hogge ned og kasta på elden.»</span> <span class="verse"><a name="10">10</a>«Kva skal me då gjera?» spurde folket.</span> <span class="verse"><a name="11">11</a>Han svara deim: «Den som hev tvo trøyor, skal skifta med den som ingi hev, og den som hev mat, skal gjera sameleis.»</span> <span class="verse"><a name="12">12</a>Det kom og nokre tollmenner som vilde døypast, og sagde: «Meister, kva skal me gjera?»</span> <span class="verse"><a name="13">13</a>«Krev ikkje meir enn de er fyresagde!» svara han.</span> <span class="verse"><a name="14">14</a>Like eins var det nokre hermenner som spurde honom: «Kva skal då me gjera?» Då svara han: «De skal ikkje plåga folk eller truga pengar utav deim! De skal nøgja dykk med løni dykkar!»</span> <span class="verse"><a name="15">15</a>Men folket gjekk i venting, og alle tenkte um Johannes: «Tru han er Messias?»</span> <span class="verse"><a name="16">16</a>Då tok han til ords og sagde til alle: «Eg døyper dykk med vatn; men det kjem ein som er sterkare enn eg - eg er ikkje verdig å løysa skobandet hans; han skal døypa dykk med den Heilage Ande og eld.</span> <span class="verse"><a name="17">17</a>Han hev kasteskovli i handi, og skal gjera av låven sin, og samla kornet i stabburet sitt; men agnerne skal han brenna i ein eld som aldri sloknar.»</span> <span class="verse"><a name="18">18</a>Dette og mykje anna lagde han folket på hjarta, og kunngjorde evangeliet åt deim.</span> <span class="verse"><a name="19">19</a>Men då han tala til Herodes, fylkeskongen, for giftarmålet med Herodias, brorkona hans, og for alt det vonde han hadde gjort,</span> <span class="verse"><a name="20">20</a>so gjorde Herodes det og attpå alt, at han sette Johannes i fengsel.</span> <span class="verse"><a name="21">21</a>Då no alt folket vart døypt, og Jesus og var døypt, då hende det, med han bad, at himmelen opna seg,</span> <span class="verse"><a name="22">22</a>og den Heilage Ande dala ned yver honom i duveham, og det kom ei røyst frå himmelen: «Du er son min, som eg elskar; deg hev eg hugnad i.»</span> <span class="verse"><a name="23">23</a>Jesus var um lag tretti år då han stod fram, og var, etter som dei meinte, son åt Josef, son åt Eli,</span> <span class="verse"><a name="24">24</a>son åt Mattat, son åt Levi, son åt Melki, son åt Jannai, son åt Josef,</span> <span class="verse"><a name="25">25</a>son åt Mattatias, son åt Amos, son åt Nahum, son åt Esli, son åt Naggai,</span> <span class="verse"><a name="26">26</a>son åt Ma’at, son åt Mattatias, son åt Sime’i, son åt Josek, son åt Joda,</span> <span class="verse"><a name="27">27</a>son åt Johanan, son åt Resa, son åt Zerubbabel, son åt Salatiel, son åt Neri,</span> <span class="verse"><a name="28">28</a>son åt Melki, son åt Addi, son åt Kosam, son åt Elmadam, son åt Er,</span> <span class="verse"><a name="29">29</a>son åt Josva, son åt Eliezer, son åt Jorim, son åt Mattat, son åt Levi,</span> <span class="verse"><a name="30">30</a>son åt Simeon, son åt Juda, son åt Josef, son åt Jonam, son åt Eljakim,</span> <span class="verse"><a name="31">31</a>son åt Melea, son åt Menna, son åt Mattata, son åt Natan, son åt David,</span> <span class="verse"><a name="32">32</a>son åt Isai, son åt Obed, son åt Boaz, son åt Salmon, son åt Nahson,</span> <span class="verse"><a name="33">33</a>son åt Amminadab, son åt Ram, son åt Hesron, son åt Peres, son åt Juda,</span> <span class="verse"><a name="34">34</a>son åt Jakob, son åt Isak, son åt Abraham, son åt Tarah, son åt Nahor,</span> <span class="verse"><a name="35">35</a>son åt Serug, son åt Re’u, son åt Peleg, son åt Eber, son åt Salah,</span> <span class="verse"><a name="36">36</a>son åt Kenan, son åt Arpaksad, son åt Sem, son åt Noah, son åt Lamek,</span> <span class="verse"><a name="37">37</a>son åt Metusalah, son åt Enok, son åt Jared, son åt Malalael, son åt Kenan,</span> <span class="verse"><a name="38">38</a>son åt Enos, son åt Set, son åt Adam, Guds son.</span> </p></div</div></div></body></html>