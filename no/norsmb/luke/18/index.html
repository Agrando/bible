<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/luke">Luke</a> &gt <strong>Chapter 18</strong></div><p><span class="verse"><a name="1">1</a>Då sagde han deim ei likning um at dei stødt skulde beda og ikkje trøytna.</span> <span class="verse"><a name="2">2</a>«I ein by,» sagde han, «var det ein gong ein domar, som ikkje ottast Gud og ikkje hadde age for noko menneskje.</span> <span class="verse"><a name="3">3</a>I same byen var det ei enkja; ho kom jamleg til domaren og sagde: «Hjelp meg, so eg fær rett på motparten min!»</span> <span class="verse"><a name="4">4</a>Lenge vilde han ikkje, men då det leid på, sagde han med seg: «Endå eg ikkje ottast Gud og ikkje hev age for noko menneskje,</span> <span class="verse"><a name="5">5</a>so vil eg like vel hjelpa denne enkja til retten sin, av di ho plågar meg so; elles kjem ho vel til slutt og legg til meg midt i syni!»</span> <span class="verse"><a name="6">6</a>Høyr kva den urettferdige domaren segjer,» sagde Herren;</span> <span class="verse"><a name="7">7</a>«skulde so ’kje Gud hjelpa sine utvalde til retten sin, dei som ropar til honom dag og natt, um han so drygjer det ut for deim?</span> <span class="verse"><a name="8">8</a>Eg segjer dykk: Han skal hjelpa deim til retten sin, og det fort. Men når Menneskjesonen kjem, skal han då finna trui på jordi?»</span> <span class="verse"><a name="9">9</a>Til nokre som trudde um seg sjølve at dei var rettferdige, og som vanvyrde alle andre, sagde han denne likningi:</span> <span class="verse"><a name="10">10</a>«Det var ein gong tvo menner som gjekk upp i templet og vilde beda; den eine var ein farisæar, og den andre ein tollmann.</span> <span class="verse"><a name="11">11</a>Farisæaren stelte seg upp for seg sjølv og bad soleis: «Eg takkar deg, Gud, for di eg ikkje er som anna folk, ein røvar, svikar, horkar, eller og som den tollmannen der!</span> <span class="verse"><a name="12">12</a>Eg fastar tvo gonger i vika, og gjev tiend av alt eg tek inn.»</span> <span class="verse"><a name="13">13</a>Tollmannen stod langt undan; han vilde ikkje ein gong lyfta augo mot himmelen, men slo seg for bringa og sagde: Å Gud, ver meg syndaren nådig!</span> <span class="verse"><a name="14">14</a>Eg segjer dykk: Han var rettferdiggjord då han gjekk heim til sitt hus, men hin ikkje; for kvar den som set seg sjølv høgt, skal gjerast låg, men den som set seg sjølv lågt, skal gjerast høg.»</span> <span class="verse"><a name="15">15</a>Dei bar og småborni sine til honom, so han skulde røra ved deim. Då læresveinarne såg det, truga dei deim;</span> <span class="verse"><a name="16">16</a>men Jesus kalla deim til seg og sagde: «Lat småborni koma til meg, og hindra deim ikkje! For Guds rike høyrer slike til.</span> <span class="verse"><a name="17">17</a>Det segjer eg dykk for sant: Den som ikkje tek imot Guds rike som eit lite barn, skal på ingen måte koma inn i det.»</span> <span class="verse"><a name="18">18</a>Ein synagoge-forstandar spurde honom: «Gode meister, kva skal eg gjera so eg kann vinna eit ævelegt liv?»</span> <span class="verse"><a name="19">19</a>«Kvi kallar du meg god?» sagde Jesus. «Ingen er god utan ein - Gud!</span> <span class="verse"><a name="20">20</a>Du kjenner bodi: «Du skal ikkje gjera hor! Du skal ikkje drepa! Du skal ikkje stela! Du skal ikkje vitna rangt! Du skal æra far din og mor di!»»</span> <span class="verse"><a name="21">21</a>«Alt det hev eg halde frå eg var ung,» svara han.</span> <span class="verse"><a name="22">22</a>Då Jesus høyrde det sagde han: «Eitt vantar deg endå: sel alt det du hev, og byt det ut åt dei fatige, so fær du ein skatt i himmelen! Og kom so og fylg meg!»</span> <span class="verse"><a name="23">23</a>Mannen vart sturen då han høyrde dei ordi; for han var svært rik.</span> <span class="verse"><a name="24">24</a>Jesus såg det på honom og sagde: «Kor vandt det er for dei som hev gods og gull å koma inn i Guds rike!</span> <span class="verse"><a name="25">25</a>Ja, ein kamel kjem lettare gjenom eit nålauga enn ein rik kjem inn i Guds rike.»</span> <span class="verse"><a name="26">26</a>«Kven kann då verta frelst?» sagde dei som høyrde på det.</span> <span class="verse"><a name="27">27</a>Han svara: «Det som er umogelegt for menneskje, er mogelegt for Gud.»</span> <span class="verse"><a name="28">28</a>«Enn me som hev skilt oss med alt som var vårt og fylgt deg!» sagde Peter.</span> <span class="verse"><a name="29">29</a>Då sagde han til deim: «Det segjer eg dykk for sant: Det er ingen som hev skilt seg med hus eller kona eller brør eller foreldre eller born for Gudsriket skuld,</span> <span class="verse"><a name="30">30</a>utan han skal få det att mangdubbelt i denne tidi, og i den verdi som kjem eit ævelegt liv.»</span> <span class="verse"><a name="31">31</a>So kalla han dei tolv innåt seg og sagde til deim: «No fer me upp til Jerusalem, og alt det som profetarne hev skrive um Menneskjesonen, skal ganga fram:</span> <span class="verse"><a name="32">32</a>Han gjevast yver til heidningarne og spottast, og farast ille med og sputtast på,</span> <span class="verse"><a name="33">33</a>og dei skal hudfletta honom og slå honom i hel, og tridje dagen skal han standa upp att.»</span> <span class="verse"><a name="34">34</a>Men dei forstod ikkje noko av dette; det var dult for deim kva som låg i det ordet, og dei skyna ikkje det han sagde.</span> <span class="verse"><a name="35">35</a>Då han no kom burtimot Jeriko, sat ein blind mann attmed vegen og bad seg.</span> <span class="verse"><a name="36">36</a>Då han høyrde det for so mykje folk fram igjenom, spurde han kva var tids.</span> <span class="verse"><a name="37">37</a>Dei fortalde honom at Jesus frå Nasaret for framum.</span> <span class="verse"><a name="38">38</a>Då ropa han: «Jesus, Davids son, gjer sælebot på meg!»</span> <span class="verse"><a name="39">39</a>Dei som gjekk fyre, skjente på honom og sagde han skulde tegja; men han ropa berre endå meir: «Davids son, gjer sælebot på meg!»</span> <span class="verse"><a name="40">40</a>Då stana Jesus og sagde at dei skulde leida den blinde hit til honom, og då han kom innåt, spurde han:</span> <span class="verse"><a name="41">41</a>«Kva vil du eg skal gjera for deg?» - «Herre, lat meg få att syni mi!» svara han.</span> <span class="verse"><a name="42">42</a>«No fær du att syni! Trui di hev hjelpt deg,» sagde Jesus.</span> <span class="verse"><a name="43">43</a>Og straks fekk han att syni si og fylgde honom alt med han lova Gud; og alt folket som såg det, gav Gud æra og pris.</span> </p></div</div></div></body></html>