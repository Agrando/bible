<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/luke">Luke</a> &gt <strong>Chapter 2</strong></div><p><span class="verse"><a name="1">1</a>I dei dagarne let keisar Augustus lysa ut at det skulde takast manntal yver heile verdi.</span> <span class="verse"><a name="2">2</a>Dette var fyrste gongen dei tok manntal med Kvirinius var landshovding i Syria.</span> <span class="verse"><a name="3">3</a>Då for alle heim, kvar til sin eigen by, og skulde skriva seg i manntalet.</span> <span class="verse"><a name="4">4</a>Josef og for frå Galilæa, frå den byen som heiter Nasaret, upp til Judæa, til Davidsbyen, den som dei kallar Betlehem - for han høyrde til Davids hus og ætt -</span> <span class="verse"><a name="5">5</a>og vilde skriva seg der. Maria, festarmøyi hans, var med honom; ho gjekk då med barn,</span> <span class="verse"><a name="6">6</a>og med dei var der, bar det so til at tidi hennar kom,</span> <span class="verse"><a name="7">7</a>og ho åtte den fyrste sonen sin; ho sveipte honom og lagde honom i ei krubba, for det var ikkje rom åt dei i herbyrget.</span> <span class="verse"><a name="8">8</a>Det var nokre hyrdingar der i bygdi som låg ute og vakta buskapen sin um natti.</span> <span class="verse"><a name="9">9</a>Best det var, stod ein engel frå Herren innmed deim, og Herrens herlegdom lyste kringum deim. Då vart dei fælande rædde;</span> <span class="verse"><a name="10">10</a>men engelen sagde til deim: «Ver ikkje rædde! Eg kjem med bod til dykk um ei stor gleda som skal timast alt folket:</span> <span class="verse"><a name="11">11</a>I dag er det fødd dykk ein frelsar i Davids by; han er Kristus, Herren!</span> <span class="verse"><a name="12">12</a>Og det skal de hava til merke: de skal finna eit lite barn som er sveipt og ligg i ei krubba.»</span> <span class="verse"><a name="13">13</a>Og brått var det ein stor her av himmelånder med engelen; dei lova Gud og kvad:</span> <span class="verse"><a name="14">14</a>«Æra vere Gud i det høgste, og fred på jordi, og hugnad med menneskje!»</span> <span class="verse"><a name="15">15</a>Då englarne hadde fare burt att og upp til himmelen, sagde hyrdingarne seg imillom: «Lat oss no ganga radt til Betlehem og sjå dette som hev hendt, og som Herren hev vitra oss um!»</span> <span class="verse"><a name="16">16</a>So skunda dei seg dit, og fann Maria og Josef, og det vesle barnet som låg i krubba.</span> <span class="verse"><a name="17">17</a>Og då dei hadde set det, fortalde dei alt som hadde vorte sagt deim um dette barnet.</span> <span class="verse"><a name="18">18</a>Alle som høyrde på hyrdingarne, undra seg yver det dei fortalde;</span> <span class="verse"><a name="19">19</a>men Maria gøymde alle desse ordi i hjarta, og gruna på deim.</span> <span class="verse"><a name="20">20</a>Og hyrdingarne for heim att, og lova og prisa Gud for alt det dei hadde høyrt og set, og som høvde so vel med det som var sagt deim.</span> <span class="verse"><a name="21">21</a>Då åtte dagar var lidne, og han skulde umskjerast, kalla dei honom Jesus; det var det namnet engelen hadde nemnt, fyrr han var komen i morsliv.</span> <span class="verse"><a name="22">22</a>So snart reinsingstidi som er fyreskrivi i Moselovi, var til endes for deim, tok dei honom med seg upp til Jerusalem; dei vilde te honom fram for Herren</span> <span class="verse"><a name="23">23</a>- soleis som det stend skrive i Herrens lov: «Alt mannkyn som kjem fyrst frå morsliv, skal kallast heilagt åt Herren» -</span> <span class="verse"><a name="24">24</a>og vilde bera fram offer, etter det som er sagt i Herrens lov: «eit par turtelduvor eller tvo duveungar.»</span> <span class="verse"><a name="25">25</a>I Jerusalem var det då ein mann som heitte Simeon, ein rettferdig og gudleg mann, som venta på Israels trøyst; den Heilage Ande var yver honom,</span> <span class="verse"><a name="26">26</a>og hadde vitra honom um at han ikkje skulde fara or verdi, fyrr han hadde set Herrens Messias.</span> <span class="verse"><a name="27">27</a>No kom han til templet - det var Anden som dreiv honom - og då foreldri kom berande inn med Jesus-barnet, og vilde fara med det som visi var etter lovi,</span> <span class="verse"><a name="28">28</a>tok han det og på armarne, og lova Gud og sagde:</span> <span class="verse"><a name="29">29</a>«Herre, no gjev du din tenar heimlov, som ordet ditt lydde, og let han fara i fred!</span> <span class="verse"><a name="30">30</a>For no fekk auga mitt skoda di frelsa,</span> <span class="verse"><a name="31">31</a>som du hev skipa til for åsyni åt alle folk,</span> <span class="verse"><a name="32">32</a>eit ljos som for heidningarn’ lyser, ein herlegdom og ei æra for Israel, folket ditt eige.»</span> <span class="verse"><a name="33">33</a>Far hans og mor hans undra seg yver det som vart sagt um honom.</span> <span class="verse"><a name="34">34</a>Og Simeon velsigna deim og sagde til Maria, mor hans: «Dette barnet er sett til fall og uppreising for mange i Israel og til eit motsegjingsteikn;</span> <span class="verse"><a name="35">35</a>men deg og skal sverdet stinga gjenom hjarta; då kjem det upp kva tankar mange gøymde i hugen.»</span> <span class="verse"><a name="36">36</a>Det var og ei profetkvinna der, Anna Fanuelsdotter av Assers-ætti. Ho var langt ut i åri; etter ho vart gift, hadde ho butt i hop med mannen sin i sju år,</span> <span class="verse"><a name="37">37</a>og sidan sete enkja i heile fire og åtteti år. Ho kom aldri frå templet, og tente Gud i bøn og fasta natt og dag.</span> <span class="verse"><a name="38">38</a>I denne stundi gjekk ho fram og takka og prisa Gud, og tala um barnet til alle som venta på frelsa for Jerusalem.</span> <span class="verse"><a name="39">39</a>Då dei hadde gjort alt som er fyreskrive i Herrens lov, for dei attende til heimstaden sin, Nasaret i Galilæa.</span> <span class="verse"><a name="40">40</a>Og barnet voks, og vart sterkt og fullt av visdom, og Guds nåde var yver honom.</span> <span class="verse"><a name="41">41</a>År um anna for foreldri hans til Jerusalem i påskehelgi.</span> <span class="verse"><a name="42">42</a>Då han var tolv år, drog dei og dit upp, som skikk og bruk var på høgtidi;</span> <span class="verse"><a name="43">43</a>men då dei hadde vore der høgtidsdagarne til endes, og skulde taka på heimvegen, vart Jesus-barnet att i Jerusalem, og foreldri hans gådde det ikkje.</span> <span class="verse"><a name="44">44</a>Dei tenkte han var med i ferdafylgjet, og for ei dagsleid fram, og leita etter honom millom skyldfolk og kjenningar.</span> <span class="verse"><a name="45">45</a>Som dei no ikkje fann honom, for dei attende til Jerusalem, og leita etter honom der;</span> <span class="verse"><a name="46">46</a>og då tri dagar var lidne, fann dei honom i templet; der sat han midt ibland lærarane og lydde på deim og spurde deim,</span> <span class="verse"><a name="47">47</a>og alle som høyrde på honom, var reint upp i under kor vitug han var, og for svar han gav.</span> <span class="verse"><a name="48">48</a>Då dei fekk sjå honom, vart dei mest frå seg av undring, og mor hans sagde: «Kvi for du soleis åt mot oss, barn? Far din og eg hev leita so sårt etter deg!»</span> <span class="verse"><a name="49">49</a>«Kvifor leita de etter meg?» svara han; «visste de ikkje at eg lyt vera i huset åt far min?»</span> <span class="verse"><a name="50">50</a>Men dei skyna ikkje kva han meinte med det ordet.</span> <span class="verse"><a name="51">51</a>So fylgde han deim heim til Nasaret, og var lydug mot deim. Men mor hans gøymde alt dette i hjarta sitt.</span> <span class="verse"><a name="52">52</a>Og Jesus gjekk fram i visdom og vokster og velvilje hjå Gud og menneskje.</span> </p></div</div></div></body></html>