<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/luke">Luke</a> &gt <strong>Chapter 17</strong></div><p><span class="verse"><a name="1">1</a>Sidan sagde han til læresveinarne sine: «Det er uråd anna enn det lyt koma freistingar, men ve yver den som dei kjem ifrå!</span> <span class="verse"><a name="2">2</a>Han var betre faren det låg ein kvernstein um halsen hans og han var kasta i havet, enn at han skulde freista ein av desse små.</span> <span class="verse"><a name="3">3</a>Tak dykk i vare! Syndar bror din, so tala til honom, og angrar han, so tilgjev honom!</span> <span class="verse"><a name="4">4</a>Um han syndar mot deg sju gonger um dagen, og sju gonger kjem attende til deg og segjer: «Eg angrar!» so skal du tilgjeva honom.»</span> <span class="verse"><a name="5">5</a>Apostlarne sagde til Herren: «Gjev oss meir tru!»</span> <span class="verse"><a name="6">6</a>«Hev de tru som eit senapskorn,» svara Herren, «so kunde de segja til dette morbærtreet: «Rykk deg upp og røt deg i havet!» og det skulde lyda dykk.</span> <span class="verse"><a name="7">7</a>Um nokon av dykk hev ein dreng som pløgjer eller gjæter, segjer han då til honom når han kjem heim frå marki: «Kom straks og set deg til bords?»</span> <span class="verse"><a name="8">8</a>Segjer han ’kje heller: «Stell til kveldsmaten åt meg, bind livgjordi um deg, og gakk meg til handa med eg et og drikk! Sidan kann du eta og drikka?»</span> <span class="verse"><a name="9">9</a>Takkar han vel drengen for di han gjorde som han var fyresagd? Eg trur ikkje det.</span> <span class="verse"><a name="10">10</a>Soleis de og; når de hev gjort alt som var sagt dykk, so seg: «Me er uturvande tenarar! Me hev ’kje gjort anna enn det som var skyldnaden vår.»»</span> <span class="verse"><a name="11">11</a>Med han var på vegen til Jerusalem og for midt imillom Samaria og Galilæa,</span> <span class="verse"><a name="12">12</a>bar det so til at han gjekk inn i ein liten by, og der kom det imot han ti menner som hadde spillsykja; dei vart standande eit langt stykke undan,</span> <span class="verse"><a name="13">13</a>og ropa høgt: «Jesus, meister, gjer sælebot på oss!»</span> <span class="verse"><a name="14">14</a>Då Jesus vart var deim, sagde han til deim: «Gakk og te dykk fram for prestarne!» Og med dei var på vegen, hende det at dei vart reine.</span> <span class="verse"><a name="15">15</a>Ein av deim kom attende då han såg han var lækt; han lova Gud med høg røyst,</span> <span class="verse"><a name="16">16</a>og kasta seg å gruve framfor føterne hans og takka honom; det var ein samaritan.</span> <span class="verse"><a name="17">17</a>Då tok Jesus til ords og sagde: «Vart dei ’kje reine alle ti? Kvar er då dei ni?</span> <span class="verse"><a name="18">18</a>Var det ingen utan denne framande som kom attende og vilde gjeva Gud æra?»</span> <span class="verse"><a name="19">19</a>So sagde han til mannen: «Statt upp og gakk heim att! Trui di hev hjelpt deg.»</span> <span class="verse"><a name="20">20</a>Farisæarane spurde honom ein gong når Guds rike skulde koma. Då svara han deim so: «Guds rike kjem ikkje so at ein kann sjå det for augo.</span> <span class="verse"><a name="21">21</a>Ein kann ikkje heller segja: «Sjå her er det!» eller: «Der er det!» For Guds rike, det er inni dykk.»</span> <span class="verse"><a name="22">22</a>Sidan sagde han til læresveinarne: «Det kjem ei tid då de skal stunda etter å sjå ein av dei dagarne då Menneskjesonen råder, men de skal ikkje få sjå det.</span> <span class="verse"><a name="23">23</a>Dei kjem til å segja til dykk: «Sjå der er han! Sjå her!» Gakk ikkje der burt, og fylg ikkje etter deim!</span> <span class="verse"><a name="24">24</a>For liksom ljonet, når det kjem, skin frå himmelbrun til himmelbrun, soleis skal det vera med Menneskjesonen den dagen han kjem.</span> <span class="verse"><a name="25">25</a>Men fyrst lyt han lida mykje, og denne ætti skal skjota honom ifrå seg.</span> <span class="verse"><a name="26">26</a>Og som det var i Noahs dagar, so skal det og vera den tidi då Menneskjesonen kjem:</span> <span class="verse"><a name="27">27</a>dei åt, dei drakk, dei gifte seg, dei vart burtgifte, alt til den dagen då Noah gjekk inn i arki; då kom storflodi og tynte alle i hop.</span> <span class="verse"><a name="28">28</a>Eller som det var i Lots dagar: dei åt, dei drakk, dei kjøpte, dei selde, dei planta, dei bygde;</span> <span class="verse"><a name="29">29</a>men den dagen då Lot tok ut frå Sodoma, regnde det eld og svåvel frå himmelen og tynte deim alle.</span> <span class="verse"><a name="30">30</a>På same vis skal det vera den dagen Menneskjesonen syner seg.</span> <span class="verse"><a name="31">31</a>Er nokon den dagen uppå taket og hev sine ting nedi huset, so må han ikkje ganga ned og henta deim; og er nokon utpå marki, so må han ikkje venda um.</span> <span class="verse"><a name="32">32</a>Kom i hug kona hans Lot!</span> <span class="verse"><a name="33">33</a>Den som freister å berga livet sitt, skal missa det, og den som misser det, skal vinna det att.</span> <span class="verse"><a name="34">34</a>Eg segjer dykk: Den natti skal det liggja tvo i ei seng; den eine skal hentast, og hin setjast att.</span> <span class="verse"><a name="35">35</a>Tvo kvinnor skal mala på same kverni; den eine skal hentast, og hi setjast att.</span> <span class="verse"><a name="36">36</a>Tvo skal vera utpå marki; den eine skal hentast, og hin setjast att.»</span> <span class="verse"><a name="37">37</a>Då tok læresveinarne til ords og sagde: «Kvar, Herre?» Han svara: «Der liket er, der vil ørnane sankast innåt.»</span> </p></div</div></div></body></html>