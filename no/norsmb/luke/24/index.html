<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/luke">Luke</a> &gt <strong>Chapter 24</strong></div><p><span class="verse"><a name="1">1</a>Men den fyrste dagen i vika, tidleg i otta, kom dei til gravi, og hadde med seg kryddorne som dei hadde laga til.</span> <span class="verse"><a name="2">2</a>Då fekk dei sjå at steinen var velt ifrå gravi;</span> <span class="verse"><a name="3">3</a>dei gjekk inn, men fann ikkje likamen åt Herren Jesus.</span> <span class="verse"><a name="4">4</a>Dei visste ikkje kva dei skulde tenkja um dette; då stod det med ein gong tvo menner i skinande klæde innmed deim,</span> <span class="verse"><a name="5">5</a>og med dei fulle av otte stirde nedfyre seg, sagde mennerne til deim: «Kvi leitar de etter den livande millom dei daude?</span> <span class="verse"><a name="6">6</a>Han er ikkje her; han hev stade upp att. Kom i hug kva han sagde med dykk då han endå var i Galilæa,</span> <span class="verse"><a name="7">7</a>at Menneskjesonen skulde gjevast i henderne på synduge menneskje og krossfestast, og standa upp att tridje dagen!»</span> <span class="verse"><a name="8">8</a>Då kom dei i hug ordi hans,</span> <span class="verse"><a name="9">9</a>og dei gjekk burt att frå gravi, og fortalde alt dette til dei elleve og alle dei andre.</span> <span class="verse"><a name="10">10</a>Det var Maria Magdalena og Johanna og Jakobs-Maria og dei hine kvinnorne i fylgjet deira - dei sagde dette med apostlarne;</span> <span class="verse"><a name="11">11</a>men dei tenkte det var noko vas dei for med, og trudde deim ikkje.</span> <span class="verse"><a name="12">12</a>Peter sprang like vel av stad til gravi, og då han lutte seg ned, såg han ikkje anna enn likklædi; so gjekk han burt att, og undrast med seg yver det som var hendt.</span> <span class="verse"><a name="13">13</a>Same dagen gjekk tvo av deim utetter til ein liten by som heiter Emmaus, og ligg ei mil frå Jerusalem,</span> <span class="verse"><a name="14">14</a>og på vegen tala dei med einannan um alt det som nyst hadde hendt.</span> <span class="verse"><a name="15">15</a>Med dei no gjekk og tala og dryfte det med kvarandre, kom Jesus sjølv innåt og slo fylgje med deim;</span> <span class="verse"><a name="16">16</a>men augo deira var fjetra, so dei kjende honom ikkje.</span> <span class="verse"><a name="17">17</a>«Kva er det for ting de røder so um, med de gjeng etter vegen?» spurde han. Då stana dei, og det var sjåande til at dei sturde.</span> <span class="verse"><a name="18">18</a>Og den eine av deim - han heitte Kleopas - tok til ords og sagde til honom: «Du må visst vera den einaste som held til i Jerusalem og ikkje veit kva som hev hendt der desse dagarne!»</span> <span class="verse"><a name="19">19</a>«Kva for noko?» spurde han. «Det med Jesus frå Nasaret,» svara dei, «han som var ein profet, megtig i gjerning og ord for Gud og alt folket,</span> <span class="verse"><a name="20">20</a>korleis øvsteprestarne og rådsherrarne våre fekk dømt honom frå livet og krossfeste honom.</span> <span class="verse"><a name="21">21</a>Og me vona at han var den som skulde løysa ut Israel. Og med alt det so er det no på tridje dagen sidan dette gjekk fyre seg.</span> <span class="verse"><a name="22">22</a>Men so hev og nokre kvinnor i flokken vår sett oss i uro og undring; dei var i otta ved gravi,</span> <span class="verse"><a name="23">23</a>og fann ikkje likamen hans, men kom og fortalde at dei hadde set ei syn av englar, og at englarne hadde sagt at han liver.</span> <span class="verse"><a name="24">24</a>Nokre av felagerne våre gjekk då ut til gravi, og fann det heiltupp so som kvinnorne hadde sagt, men honom såg dei ikkje.»</span> <span class="verse"><a name="25">25</a>«Å, for uvituge de er,» svara han, «og for seinhuga til å tru alt det som profetarne hev tale!</span> <span class="verse"><a name="26">26</a>Laut ikkje Messias lida dette, fyrr han kunde ganga inn til sin herlegdom?»</span> <span class="verse"><a name="27">27</a>So tok han til frå Moses og alle profetarne, og i alle skrifterne lagde han ut for deim det som er sagt um honom der.</span> <span class="verse"><a name="28">28</a>Då dei var tett innmed den byen dei skulde til, lest han vilja ganga lenger.</span> <span class="verse"><a name="29">29</a>Men dei nøydde honom og sagde: «Ver hjå oss! Det lid til kvelds, og dagen hallar.» So gjekk han inn og var hjå deim.</span> <span class="verse"><a name="30">30</a>Som han no sat til bords med deim, tok han brødet og velsigna det, og braut det og gav deim.</span> <span class="verse"><a name="31">31</a>Då vart augo deira upplatne, so dei kjende honom att; men i det same kvarv han burt for augo deira.</span> <span class="verse"><a name="32">32</a>Då sagde dei med einannan: «Brann ikkje hjarta i oss då han tala med oss på vegen, då han lagde ut skrifterne åt oss?»</span> <span class="verse"><a name="33">33</a>Og dei tok ut i same stund, og gjekk attende til Jerusalem. Dei fann dei elleve og felagarne deira samla, og dei sagde:</span> <span class="verse"><a name="34">34</a>«Herren hev sanneleg stade upp att, og hev synt seg for Simon.»</span> <span class="verse"><a name="35">35</a>Og sjølve fortalde dei um det som hadde hendt på vegen, og korleis dei hadde kjent honom då han braut brødet.</span> <span class="verse"><a name="36">36</a>Best dei tala um dette, stod han sjølv midt ibland deim og sagde: «Fred vere med dykk!»</span> <span class="verse"><a name="37">37</a>Dei kvakk og vart rædde, og trudde det var ei ånd dei såg.</span> <span class="verse"><a name="38">38</a>Då sagde han til deim: «Kvi er de so forstøkte, og kvifor vaknar det tvil i hjarta dykkar?</span> <span class="verse"><a name="39">39</a>Sjå henderne og føterne mine, at det er eg sjølv! Kjenn på meg og sjå! Ei ånd hev då ’kje kjøt og bein, som de ser eg hev.»</span> <span class="verse"><a name="40">40</a>Då han hadde sagt det, synte han deim henderne og føterne sine.</span> <span class="verse"><a name="41">41</a>Då dei endå ikkje kunde tru for gleda, men berre undra seg, sagde han: «Hev de noko etande her?»</span> <span class="verse"><a name="42">42</a>Dei gav han eit stykke steikt fisk og noko av ei honningkaka,</span> <span class="verse"><a name="43">43</a>og han tok det og åt det for augo deira.</span> <span class="verse"><a name="44">44</a>So sagde han til deim: «Dette var det eg tala til dykk um då eg endå var i lag med dykk, at alt som er skrive um meg i Moselovi og profetarne og salmarne, laut sannast.»</span> <span class="verse"><a name="45">45</a>So let han upp for tankarne deira, so dei kunde skyna skrifterne.</span> <span class="verse"><a name="46">46</a>«So stend skrive,» sagde han, «at Messias skal lida og standa upp frå dei daude tridje dagen,</span> <span class="verse"><a name="47">47</a>og i hans namn skal umvending og syndeforlating ropast ut for alle folkeslag; frå Jerusalem skal det ganga ut.</span> <span class="verse"><a name="48">48</a>De skal sjølve vitna um dette.</span> <span class="verse"><a name="49">49</a>Og no vil eg senda yver dykk det som far min hev lova; men de skal halda dykk rolege i byen, til de vert budde med kraft frå det høge.»</span> <span class="verse"><a name="50">50</a>Sidan tok han deim med seg ut or byen, til burt imot Betania, og han lyfte upp henderne og velsigna deim.</span> <span class="verse"><a name="51">51</a>Og med han lyste velsigningi, skildest han frå deim og for upp til himmelen.</span> <span class="verse"><a name="52">52</a>Og dei kasta seg på kne og tilbad honom. So gjekk dei attende til Jerusalem i stor gleda,</span> <span class="verse"><a name="53">53</a>og sidan var dei allstødt i templet og lova og prisa Gud.</span> </p></div</div></div></body></html>