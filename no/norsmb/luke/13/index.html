<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/luke/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/luke">Luke</a> &gt <strong>Chapter 13</strong></div><p><span class="verse"><a name="1">1</a>På same tidi kom det nokre og fortalde honom dei galilæarane som Pilatus drap med dei bar fram offeret sitt, so blodet deira blanda seg med offerblodet.</span> <span class="verse"><a name="2">2</a>Då tok han til ords og sagde til deim: «Trur de desse galilæarane var større syndarar enn alle andre galilæarar, sidan det gjekk deim soleis?</span> <span class="verse"><a name="3">3</a>Nei, segjer eg dykk, men vender de ikkje um, skal de alle umkomast på sovori vis.</span> <span class="verse"><a name="4">4</a>Eller dei attan som Siloatårnet datt nedyver og slo i hel, trur de dei var verre brotsmenner enn alt hitt folket som bur i Jerusalem?</span> <span class="verse"><a name="5">5</a>Nei, segjer eg dykk, men vender de ikkje um, skal de alle umkomast på same vis.»</span> <span class="verse"><a name="6">6</a>So sagde han denne likningi: «Ein mann hadde eit fiketre, som stod i vingarden hans. Han kom og leita etter frukt på det, men fann ingi.</span> <span class="verse"><a name="7">7</a>Då sagde han til vingardsmannen: «No er det tridje året eg kjem og leitar etter frukt på dette fiketreet og finn ingi. Hogg det ned! Kvi skal det og binda burt jordi?»</span> <span class="verse"><a name="8">8</a>«Herre, lat det få standa i år og!» svara vingardsmannen, «til eg fær grave kring det og lagt hævd innåt;</span> <span class="verse"><a name="9">9</a>kann henda det ber eit anna år; gjer det ’kje det, so fær du hogga det ned!»»</span> <span class="verse"><a name="10">10</a>Ein kviledag lærde Jesus i ei av synagogorne.</span> <span class="verse"><a name="11">11</a>Der var det ei kvinna som hadde havt ei vond ånd i seg i attan år, og den hadde gjort henne so magtlaus at ho var tvikrokut og ikkje på nokor vis kunde halda seg upprett.</span> <span class="verse"><a name="12">12</a>Då Jesus fekk sjå henne, kalla han henne til seg. «No er du løyst frå vanmagti di, kvinna!» sagde han</span> <span class="verse"><a name="13">13</a>og lagde henderne på henne; og med ein gong rette ho seg upp, og lova Gud.</span> <span class="verse"><a name="14">14</a>Då tok synagoge-forstandaren til ords - han var harm for di Jesus hadde lækt på kviledagen - og sagde til folket: «Det er seks dagar ein lyt arbeida; på deim kann de koma og lata dykk lækja, og ikkje på kviledagen!»</span> <span class="verse"><a name="15">15</a>«Hyklarar!» svara Herren honom då, «løyser ikkje kvar ein av dykk uksen og asnet sitt av båsen um kviledagen, og leider deim av og vatnar deim?</span> <span class="verse"><a name="16">16</a>Og denne kvinna, som er Abrahams dotter, og som Satan hev halde bundi, tenkje seg til, i attan år, skulde ikkje ho løysast or det bandet, for di um det er kviledag?»</span> <span class="verse"><a name="17">17</a>Då han sagde det, skjemdest alle dei som stod honom imot, og heile folket gledde seg yver alt det underfulle han gjorde.</span> <span class="verse"><a name="18">18</a>So sagde han då: «Kva er Guds rike likt? kva skal eg likna det med?</span> <span class="verse"><a name="19">19</a>Det er likt eit senapskorn som ein mann tok og sådde i hagen sin, og det voks og vart til eit tre, og fuglarne i lufti bygde reir i greinerne på det.»</span> <span class="verse"><a name="20">20</a>So sagde han atter: «Kva skal eg likna Guds rike med?</span> <span class="verse"><a name="21">21</a>Det er likt ein surdeig som ei kvinna tok og gøymde i tri skjeppor mjøl til alt saman var syrt.»</span> <span class="verse"><a name="22">22</a>So for han kring frå by til by og frå grend til grend og lærde folket, alt med han var på veg til Jerusalem.</span> <span class="verse"><a name="23">23</a>Det var ein som sagde til honom: «Herre, er det få som vert frelste?» Då sagde han til deim:</span> <span class="verse"><a name="24">24</a>«Stræva alt de kann for å koma inn igjenom den tronge døri! Mange, segjer eg dykk, skal freista å koma inn, men er ikkje god til.</span> <span class="verse"><a name="25">25</a>Når husbonden fyrst hev reist seg og stengt døri, og de so gjev dykk til å standa utanfor og banka på døri og segja: «Herre, lat upp åt oss!» då skal han svara dykk so: «Eg veit ikkje kvar de er ifrå.»</span> <span class="verse"><a name="26">26</a>Tek de då på å segja som so: «Me hev ete og drukke i lag med deg, og du lærde i gatorne våre,»</span> <span class="verse"><a name="27">27</a>so skal han svara: «Eg segjer dykk: Eg veit ikkje kvar de er ifrå. Hav dykk burt frå meg, alle de som gjorde urett!»</span> <span class="verse"><a name="28">28</a>Der skal det vera gråt og tanngnistring, når de fær sjå Abraham og Isak og Jakob og alle profetarne i Guds rike, men de sjølve vert kasta ut.</span> <span class="verse"><a name="29">29</a>Og det skal koma folk frå aust og frå vest og frå nord og frå sud og setja seg til bords i Guds rike.</span> <span class="verse"><a name="30">30</a>Men kom i hug at det finst dei som er millom dei siste, og skal vera millom dei fyrste, og det finst dei som er millom dei fyrste og skal vera millom dei siste.»</span> <span class="verse"><a name="31">31</a>I same bilet kom det nokre farisæarar og sagde med honom: «Tak ut og far herifrå! Herodes tenkjer på å drepa deg.»</span> <span class="verse"><a name="32">32</a>Han svara: «Gakk og seg den reven: «I dag og i morgon driv eg ut djevlar og gjer sjuke friske att; tridje dagen er eg til endes komen;</span> <span class="verse"><a name="33">33</a>men i dag og i morgon og dagen etter lyt eg ferdast; for det ber aldri til at ein profet let livet annanstad enn i Jerusalem.»</span> <span class="verse"><a name="34">34</a>Jerusalem, Jerusalem, du som slær i hel profetarne og steinar deim som er sende til deg, kor ofte vilde eg ’kje ha samla borni dine kring meg, liksom fuglemori samlar ungeflokken under vengjerne! Men de vilde ikkje.</span> <span class="verse"><a name="35">35</a>Sjå no skal de få hava huset dykkar sjølve. Eg segjer dykk: De fær aldri sjå meg fyrr den tidi kjem då de ropar: «Velsigna vere han som kjem i Herrens namn!»»</span> </p></div</div></div></body></html>