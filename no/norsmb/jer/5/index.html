<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/jer/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/jer">Jeremiah</a> &gt <strong>Chapter 5</strong></div><p><span class="verse"><a name="1">1</a>Gakk kringum i gatorne i Jerusalem, og sjå etter og få vita og leita på torgi um de finn einkvar, um det er nokon som gjer rett, som legg vinn på ærlegdom, so vil eg tilgjeva byen.</span> <span class="verse"><a name="2">2</a>Og endå um dei segjer: «So sant som Herren liver,» so gjer dei rang eid like vel.</span> <span class="verse"><a name="3">3</a>Herre, ser ikkje augo dine etter ærlegdom? Du slo deim, men dei anka seg ikkje, du tynte deim, men dei let seg ikkje aga. Dei gjorde andlitet hardare enn stein, dei vilde ikkje venda um.</span> <span class="verse"><a name="4">4</a>Då sagde eg: «Dette er berre småfolk; dei er fåvituge, for dei veit ikkje Herrens veg, sin Guds rett.</span> <span class="verse"><a name="5">5</a>No vil eg ganga til storfolket og tala med deim, for dei veit Herrens veg, sin Guds rett.» Men nettupp dei, alle saman, hev brote sund oket, slite av seg bandi.</span> <span class="verse"><a name="6">6</a>Difor skal løva frå skogen slå deim, vargen frå villmarkerne tyna deim. Panteren ligg og gjæter attmed byarne deira; kvar den som gjeng ut or deim, vert sundriven. For mange er deira forbrot, mangfaldige deira fråfall.</span> <span class="verse"><a name="7">7</a>Kvi skulde då eg gjeva deg til? Borni dine hev vendt seg frå meg og svore ved slikt som ikkje er gud. Og eg metta deim, men dei dreiv hor og flokka seg i skjøkjehuset.</span> <span class="verse"><a name="8">8</a>Som velfødde hestar er dei tidleg ute; kvar ein kneggjar dei åt grannekona si.</span> <span class="verse"><a name="9">9</a>Skulde eg ikkje heimsøkja slikt, segjer Herren, eller skulde mi sjæl ikkje harma seg på eit sovore folk?</span> <span class="verse"><a name="10">10</a>Stig upp på hennar murar og øydelegg, men gjer ikkje reint audt. Riv av hennar vinrankor, dei høyrer ikkje Herren til.</span> <span class="verse"><a name="11">11</a>For dei hev ille svike meg, både Israels hus og Judas hus, segjer Herren.</span> <span class="verse"><a name="12">12</a>Dei hev neitta Herren og sagt: «Det er ikkje han, og nokor ulukka skal ikkje koma yver oss, og sverd og svolt skal me ikkje sjå.</span> <span class="verse"><a name="13">13</a>Og profetarne skal verta til vind, for det er ingen som talar i deim. Soleis skal det ganga med deim sjølve.»</span> <span class="verse"><a name="14">14</a>Difor, so segjer Herren, allhers drott: Sidan de talar slike ord, sjå, so gjera eg mine ord i din munn til ein eld og dette folket til ved, og han skal øyda deim.</span> <span class="verse"><a name="15">15</a>Sjå, eg let eit folk frå eit land langt burte koma yver dykk, Israels hus, segjer Herren, eit sterkt folk er det, eit eldegamalt folk er det, eit folk med eit mål du ikkje kjenner, og ikkje skynar du kva dei segjer.</span> <span class="verse"><a name="16">16</a>Deira pilehus er som ei opi grav, alle saman er dei kjempor.</span> <span class="verse"><a name="17">17</a>Og dei skal eta upp din avle og ditt brød, dei skal tyna dine søner og dine døtter, dei skal eta upp dine sauer og dine naut, dei skal øydeleggja dine vintre og fiketre, dine faste byar, som du lit på, skal dei brjota ned med sverd.</span> <span class="verse"><a name="18">18</a>Men jamvel i dei dagarne, segjer Herren, vil eg ikkje heiltupp øyda dykk ut.</span> <span class="verse"><a name="19">19</a>Og når de då segjer: «Kvi hev Herren, vår Gud, gjort alt dette imot oss?» då skal du segja med deim: «Likeins som de sveik meg og tente framande gudar i dykkar land, so skal de tena framande i eit land som ikkje er dykkar land!»</span> <span class="verse"><a name="20">20</a>Kunngjer dette i Jakobs hus og lat deim få høyra det i Juda og seg:</span> <span class="verse"><a name="21">21</a>Høyr dette, du fåvise og vitlause lyd, som hev augo, men ikkje ser, som hev øyro, men ikkje høyrer.</span> <span class="verse"><a name="22">22</a>Vil de ikkje ottast meg, segjer Herren, eller skjelva for mi åsyn? eg som sette fjøresanden til demma for havet, til eit ævelegt stengje som det ikkje kann fløda yver, som bårorne kjem dynjande imot, men ikkje vinn på, og marmar imot, men ikkje kann fløda yver.</span> <span class="verse"><a name="23">23</a>Men denne lyden hev eit stridigt og tråssugt hjarta, dei hev vike undan og er burtgjengne.</span> <span class="verse"><a name="24">24</a>Og dei hev ikkje sagt i sitt hjarta: «Lat oss ottast Herren, vår Gud, som gjev regn, både haustregn og vårregn, i rett tid, som tek vare på dei visse haustonne-vikorne for oss!»</span> <span class="verse"><a name="25">25</a>Dykkar misgjerningar hev avlaga alt dette, og dykkar synder hev halde det gode burte frå dykk.</span> <span class="verse"><a name="26">26</a>For det finst ugudlege i lyden min, dei legg seg på lur liksom fuglefangarar huker, dei set ut gildra, menneskje veider dei.</span> <span class="verse"><a name="27">27</a>Nett som eit bur fullt av fuglar, so er husi deira fulle av svik; difor er dei store og rike vortne.</span> <span class="verse"><a name="28">28</a>Dei er feite vortne so det skin av deim; dei er breiddfulle med vondt; dei dømer ikkje i nokor sak, hjelpar ikkje den farlause til sin rett, og i fatigmanns sak dømer dei ikkje.</span> <span class="verse"><a name="29">29</a>Skulde eg ikkje heimsøkja for slikt, segjer Herren, eller skulde mi sjæl ikkje hemna seg på eit sovore folk?</span> <span class="verse"><a name="30">30</a>Grysjelege og gruelege ting gjeng fyre seg i landet.</span> <span class="verse"><a name="31">31</a>Profetarne spår lygn, og prestarne er strenge herrar etter deira råd, og lyden min likar det. Men kva vil de gjera når enden på dette kjem?</span> </p></div</div></div></body></html>