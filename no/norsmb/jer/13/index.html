<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/jer/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/jer">Jeremiah</a> &gt <strong>Chapter 13</strong></div><p><span class="verse"><a name="1">1</a>So sagde Herren med meg: Gakk og kjøp deg eit linbelte, og spenn det um lenderne dine, men lat det ikkje koma i vatn!</span> <span class="verse"><a name="2">2</a>Og eg kjøpte beltet etter Herrens ord og spente det um lenderne mine.</span> <span class="verse"><a name="3">3</a>Då kom Herrens ord til meg andre gongen; han sagde:</span> <span class="verse"><a name="4">4</a>Tak beltet som du kjøpte, som er um lenderne dine, og statt upp og gakk til Eufrat, og gøym det der i ei bergriva!</span> <span class="verse"><a name="5">5</a>Og eg gjekk og gøymde det attmed Eufrat, so som Herren hadde bode meg.</span> <span class="verse"><a name="6">6</a>So hende det mange dager etterpå, at Herren sagde med meg: Statt upp og gakk til Eufrat, og tak derifrå det beltet som eg baud deg å gøyma der!</span> <span class="verse"><a name="7">7</a>Og eg gjekk til Eufrat, og eg grov og tok beltet frå den staden der som eg hadde gøymt det. Og sjå, beltet var øydelagt, det var inkje gagn i det meir.</span> <span class="verse"><a name="8">8</a>Då kom Herrens ord til meg; han sagde:</span> <span class="verse"><a name="9">9</a>So segjer Herren: Soleis vil eg gjera ende på det store ovmodet i Juda og Jerusalem.</span> <span class="verse"><a name="10">10</a>Denne vonde lyden, som ikkje vil høyra mine ord, som ferdast etter sitt harde hjarta og fer etter andre gudar, og tener deim og tilbed deim, han skal verta som dette beltet, som det ikkje er gagn i meir.</span> <span class="verse"><a name="11">11</a>For likeins som beltet er fastgjort um mannsens lender, soleis feste eg til meg alt Israels hus og alt Judas hus, segjer Herren, so dei skulde vera mitt folk og vera meg til frægd, til fagnad og pryda; men dei høyrde ikkje.</span> <span class="verse"><a name="12">12</a>Og du skal segja med deim dette ordet: So segjer Herren, Israels Gud: Kvar ei vinkrukka er til å fylla vin på. Då skal dei segja med deg: «Veit me ikkje det då, at kvar ei vinkrukka er til å fylla vin på?»</span> <span class="verse"><a name="13">13</a>Seg då med deim: So segjer Herren: Sjå, eg fyller alle som bur i dette landet, og kongarne som sit på Davids kongsstol, og prestarne og profetarne og alle som bur i Jerusalem, so dei vert drukne.</span> <span class="verse"><a name="14">14</a>Og eg vil krasa deim, kvar mot annan, både federne og borni, alle saman, segjer Herren. Eg vil ikkje spara og ikkje miskunna, og ikkje tykkja synd i deim, men tyna deim.</span> <span class="verse"><a name="15">15</a>Høyr og gjev gaum! Ver ikkje ovmodige! for Herren talar.</span> <span class="verse"><a name="16">16</a>Gjev Herren, dykkar Gud, æra, fyrr han let det myrkna, og fyrr føterne dykkar støyter seg på dei dimme heidar! De stundar på ljos, men han skal gjera det til daudeskugge, og lata det verta stumende myrkt.</span> <span class="verse"><a name="17">17</a>Men vil de ikkje høyra på det, då lyt mi sjæl syrgja i løynd yver slikt eit ovmod, og mitt auga må gråta so tårorne trillar, av di Herrens hjord vert burtførd.</span> <span class="verse"><a name="18">18</a>Seg med kongen og til kongsmori: Set dykk lågt ned! for den prydelege kruna er falli av dykkar hovud.</span> <span class="verse"><a name="19">19</a>Byarne i Sudlandet er stengde, og ingen opnar deim. Alt Juda er ført burt i utlægd, ført burt til siste mannen.</span> <span class="verse"><a name="20">20</a>Lat upp augo dykkar og sjå kor dei kjem nordanfrå! Kvar er no hjordi som du hadde fenge, dei væne sauerne dine?</span> <span class="verse"><a name="21">21</a>Kva vil du segja, når han set til hovdingar yver deg deim som du sjølv hev vant på deg og havt til vener? Skulde du ikkje få flagor, som ei kvinna fær føderider?</span> <span class="verse"><a name="22">22</a>Og um du då segjer i ditt hjarta: «Kvi lyt eg taka imot dette?» - for di store misgjerning er din kjolefald lyft upp, dine hælar nækte med vald.</span> <span class="verse"><a name="23">23</a>Kann ein blåmann skifta si hud eller ein pantar sine flekkjer? Då skulde de og kunna gjera det gode, de som hev vanst til å gjera vondt.</span> <span class="verse"><a name="24">24</a>So vil eg då spreida deim liksom halm som fyk for vind utor øydemarki.</span> <span class="verse"><a name="25">25</a>Dette er luten din, den deilen eg hev etla åt deg, segjer Herren, av di du hev gløymt meg og lit på lygn.</span> <span class="verse"><a name="26">26</a>So vil då eg og lyfta upp din kjolefald yver ditt andlit, so di skam vert synberr.</span> <span class="verse"><a name="27">27</a>Hordomen din og kneggjingi di, den skamlause ulivnaden din uppå haugar på marki, all skjemdarferdi di hev eg set. Usæle Jerusalem! Kor lenge kjem det ikkje endå til å vara fyrr du vert rein!</span> </p></div</div></div></body></html>