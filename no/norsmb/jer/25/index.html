<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/jer/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/jer">Jeremiah</a> &gt <strong>Chapter 25</strong></div><p><span class="verse"><a name="1">1</a>Det ordet som kom til Jeremia um all Juda-lyden i det fjorde styringsåret åt Jojakim Josiason, Juda-kongen, det er fyrste styringsåret åt Nebukadressar, Babel-kongen,</span> <span class="verse"><a name="2">2</a>og som profeten Jeremia tala til heile Juda-folket og til alle Jerusalems-buarne; han sagde:</span> <span class="verse"><a name="3">3</a>Frå det trettande styringsåret åt Josia Amonsson, Juda-kongen, og alt til denne dag, no i tri og tjuge år, hev Herrens ord kome til meg, og eg hev tala til dykk jamt og samt, men de vilde ikkje høyra.</span> <span class="verse"><a name="4">4</a>Og Herren sende til dykk alle tenararne sine, profetarne, jamt og samt, men de vilde ikkje høyra og lagde ikkje øyra til, so de kunde høyra.</span> <span class="verse"><a name="5">5</a>Han sagde: Vend um, kvar og ein frå sin vonde veg og frå dykkar vonde åtferd! so skal de få bu i det landet som Herren gav dykk og federne dykkar frå æva og til æva.</span> <span class="verse"><a name="6">6</a>Og ferdast ikkje etter andre gudar, so de tener og tilbed deim, og gjer meg ikkje harm med slikt som henderne dykkar hev gjort! so eg ikkje skal gjera dykk noko ilt.</span> <span class="verse"><a name="7">7</a>Men de lydde ikkje på meg, segjer Herren, men de vilde harma meg med slikt som henderne dykkar hev gjort dykk sjølve til tjon.</span> <span class="verse"><a name="8">8</a>Difor, so segjer Herren, allhers drott: Av di de ikkje lydde på mine ord,</span> <span class="verse"><a name="9">9</a>sjå, so sender eg bod etter alle ætterne i Nordheimen og fær deim hit, segjer Herren, og etter Nebukadressar, tenaren min, og eg let deim koma yver dette landet og yver deim som bur her, og yver alle desse folki rundt ikring. Og eg bannstøyter deim og gjer deim til ein fælske og ei spott og til ævelege audner.</span> <span class="verse"><a name="10">10</a>Og eg vil gjera det audt hjå deim for fagnadrøyst og glederøyst, røyst av brudgom og røyst av brur, handkvern-dur og lampeljos.</span> <span class="verse"><a name="11">11</a>Og alt dette landet skal verta til audn og øyda, og desse folki skal tena Babel-kongen i sytti år.</span> <span class="verse"><a name="12">12</a>Og når sytti år er lidne, vil eg heimsøkja Babel-kongen og dette folket for deira misgjerningar, segjer Herren, og Kaldæarlandet vil eg heimsøkja og gjera det til ævelege øydemarker.</span> <span class="verse"><a name="13">13</a>Og eg vil lata koma yver det landet alle ordi mine som eg hev tala um det, alt som er skrive i denne boki, det som Jeremia hev spått um alle folkeslagi.</span> <span class="verse"><a name="14">14</a>For velduge folk og store kongar skal trælka deim og, og eg vil gjeva deim lika for deira verk og for det henderne deira hev gjort.</span> <span class="verse"><a name="15">15</a>For so sagde Herren, Israels Gud, med meg: Tak dette staupet med vreide-vin or mi hand og lat alle folkeslagi som eg sender deg til, drikka av det!</span> <span class="verse"><a name="16">16</a>Og dei skal drikka og raga og rasa for det sverdet som eg sender ibland deim.</span> <span class="verse"><a name="17">17</a>Eg tok då staupet or Herrens hand og let alle dei folki drikka som han sende meg til:</span> <span class="verse"><a name="18">18</a>Jerusalem og byarne i Juda og kongarne og hovdingarne der, for å gjera deim til audn og øyda, til ei spott og til ei våbøn - so som det er den dag i dag -</span> <span class="verse"><a name="19">19</a>Farao, egyptarkongen, og hans tenarar og hovdingar og all landslyden hans</span> <span class="verse"><a name="20">20</a>og alt blandingsfolket hans og alle kongarne i Us-landet og alle kongarne i Filistarlandet og Askalon og Gaza og Ekron og det som er att av Asdod,</span> <span class="verse"><a name="21">21</a>Edom og Moab og Ammons-sønerne</span> <span class="verse"><a name="22">22</a>og alle kongarne i Tyrus og alle kongarne i Sidon og kongarne på havstrenderne, burtanfor havet,</span> <span class="verse"><a name="23">23</a>Dedan og Tema og Buz og alle med rundklypt hår</span> <span class="verse"><a name="24">24</a>og alle kongarne i Arabia og alle kongarne yver blandingsfolket som bur i øydemarki,</span> <span class="verse"><a name="25">25</a>og alle kongarne i Zimri og alle kongarne i Elam og alle kongarne i Media</span> <span class="verse"><a name="26">26</a>og alle kongarne i Nordheimen, dei nærbuande og dei burtlengste, ein med hin, ja, alle riki i verdi utyver jordflata. Og Sesak-kongen skal drikka etter deim.</span> <span class="verse"><a name="27">27</a>Og du skal segja med deim: So segjer Herren, allhers drott, Israels Gud: Drikk til de vert drukne og spyr, og dett so de ikkje kann standa upp att - for sverdet som eg sender ibland dykk!</span> <span class="verse"><a name="28">28</a>Men vil dei ikkje taka staupet or di hand og drikka, då skal du segja med deim: So segjer Herren, allhers drott: Drikka skal de.</span> <span class="verse"><a name="29">29</a>For sjå, eg let ulukka fyrst råka den byen som er uppkalla etter mitt namn - og so skulde de sleppa å umgjelda! De skal ikkje sleppa å umgjelda, for sverd byd eg ut imot alle som bur på jordi, segjer Herren, allhers drott.</span> <span class="verse"><a name="30">30</a>Og du skal kunngjera for deim alle desse profetordi. Og du skal segja med deim: Herren skal bura frå høgdi og lata si røyst ljoma frå sin heilage bustad, ja, han skal stor-bura yver sitt beiteland, setja i med eit rop, liksom når dei trøder vinpersa, imot alle som bur på jordi.</span> <span class="verse"><a name="31">31</a>Det omar av ein dyn alt til enden av jordi, for Herren hev ei trætta med folki, han gjeng til doms med alt kjøt; han let sverdet få dei ugudlege, segjer Herren.</span> <span class="verse"><a name="32">32</a>So segjer Herren, allhers drott: Sjå, ei ulukka gjeng ut frå folk til folk, og eit brotver kjem frå dei ytste endarne av jordi.</span> <span class="verse"><a name="33">33</a>Og dei som Herren hev slege den dagen, skal liggja daude frå eine enden av jordi til hin; ingen skal gråta yver deim eller samla deim i hop og jorda deim; til møk utyver marki skal dei verta.</span> <span class="verse"><a name="34">34</a>Barma dykk, de hyrdingar, og ropa, og velt dykk i moldi, de gjævingar i hjordi! for tidi til å slagta dykk er komi. Og eg vil spreida dykk, og de skal detta ned liksom eit dyrverdigt kjerald.</span> <span class="verse"><a name="35">35</a>Då vert det ingi livd for hyrdingarne og ingi undankoma for gjævingarne i hjordi.</span> <span class="verse"><a name="36">36</a>Høyr kor hyrdingarne ropar, kor gjævingarne i hjordi øyar seg! For Herren øyder ut beitemarki deira,</span> <span class="verse"><a name="37">37</a>og dei fredfulle engjarne vert aude for Herrens brennande vreide.</span> <span class="verse"><a name="38">38</a>Fram stig han som ei ungløva ut or si kjørr; ja, landet deira vert til ei audn for det herjande sverdet og for hans brennande vreide.</span> </p></div</div></div></body></html>