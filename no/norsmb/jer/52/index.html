<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/jer/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/jer">Jeremiah</a> &gt <strong>Chapter 52</strong></div><p><span class="verse"><a name="1">1</a>Eitt og tjuge år gamall var Sidkia då vart konge, og elleve år rådde han i Jerusalem. Mor hans heitte Hamital Jeremiadotter, frå Libna.</span> <span class="verse"><a name="2">2</a>Han gjorde det som vondt var i Herrens augo, plent som Jojakim.</span> <span class="verse"><a name="3">3</a>Det var for Herrens harm skuld det gjekk so med Jerusalem og Juda, til dess han støytte deim burt frå si åsyn. Sidkia fall ifrå Babel-kongen.</span> <span class="verse"><a name="4">4</a>I det niande styringsåret hans, den tiande dagen i den tiande månaden, kom Nebukadressar, Babel-kongen, med heile heren sin til Jerusalem, lægra seg utanfor byen og bygde skansar rundt ikring honom.</span> <span class="verse"><a name="5">5</a>Byen vart kringsett til kong Sidkias ellevte styringsår.</span> <span class="verse"><a name="6">6</a>I den fjorde månaden, den niande dagen i månaden, røynde svolten hardt på i byen, og landsfolket hadde inkje mat.</span> <span class="verse"><a name="7">7</a>Då vart bymuren gjenombroten, og alt stridsfolket rømde og for ut or byen um natti gjenom porten i dubbelmuren ved kongshagen, medan kaldæarane låg rundt ikring byen. Dei tok leidi til Moarne.</span> <span class="verse"><a name="8">8</a>Men kaldæarheren sette etter kongen og nådde Sidkia att på Moarne ved Jeriko. Alt herfolket sprang frå honom og spreiddest.</span> <span class="verse"><a name="9">9</a>Dei fanga då kongen og førde honom upp til Babel-kongen, til Ribla i Hamatlandet, og han sagde upp domen yver honom.</span> <span class="verse"><a name="10">10</a>Og Babel-kongen drap sønerne åt Sidkia medan han såg på det; sameleis drap han alle hovdingarne i Juda der i Ribla.</span> <span class="verse"><a name="11">11</a>So stakk han ut augo på Sidkia, batt honom med tvo koparlekkjor og førde honom til Babel og sette honom i fangehus, der var han til sin døyande dag.</span> <span class="verse"><a name="12">12</a>Og i den femte månaden, den tiande dagen i månaden, i det nittande styringsåret åt Babel-kongen Nebukadressar, kom livvakthovdingen Nebuzaradan, som stod for Babel-kongens åsyn, til Jerusalem.</span> <span class="verse"><a name="13">13</a>Han brende upp Herrens hus og kongsgarden, ja, alle husi i Jerusalem og alle storfolk-hus sette han eld på.</span> <span class="verse"><a name="14">14</a>Og heile kaldæarheren som var med livvakthovdingen, reiv ned alle murarne ikring Jerusalem.</span> <span class="verse"><a name="15">15</a>Og sume av ålmugen og resten av folket som var att i byen, og rømingarne som hadde gjenge yver til Babel-kongen, og den flokken som var att dessforutan, førde livvakthovdingen Nebuzaradan burt.</span> <span class="verse"><a name="16">16</a>Nokre av fatigfolket let livvakthovdingen Nebuzaradan vera att til å arbeida i vinhagarne og på åkrarne.</span> <span class="verse"><a name="17">17</a>Koparsulorne som høyrde til Herrens hus, og fotstykki og koparhavet som var i Herrens hus, braut kaldæarane sund, og førde all koparen av deim til Babel.</span> <span class="verse"><a name="18">18</a>Og dei tok oskefati og eldskuflerne og ljossakserne og blodbollarne og skålerne og alle kopargognere som dei hadde til gudstenesta.</span> <span class="verse"><a name="19">19</a>Og livvakthovdingen tok fati og glodpannorne og blodbollarne og oskefati og ljosestakarne og fati og bollarne, alt som var av gull og sylv.</span> <span class="verse"><a name="20">20</a>Tvo sulor og eit hav og dei tolv koparuksarne som var under fotstykki, som kong Salomo hadde laga åt Herrens hus - koparen i alle desse gognerne var ikkje vegande.</span> <span class="verse"><a name="21">21</a>Um sulorne er å segja: Den eine sula var attan alner høg, og ein tråd på tolv alner gjekk ikring henne, og ho var fire fingrar tjukk og innhol.</span> <span class="verse"><a name="22">22</a>Og det var eit sulehovud på henne av kopar, og det eine sulehovudet var fem alner høgt, og det var krot og granateple rundt ikring på sulehovudet, alt av kopar. Og likeins var det på den andre sula og granateple.</span> <span class="verse"><a name="23">23</a>Og granatepli var seks og nitti utetter; alle granatepli på krotverket var eit hundrad rundt ikring.</span> <span class="verse"><a name="24">24</a>Livvakthovdingen tok øvstepresten Seraja og den næst øvste presten Sefanja og dei tri dørstokkvaktarane,</span> <span class="verse"><a name="25">25</a>og frå byen tok han ein hirdmann som var uppsynsmann yver herfolket, og sju mann som han råka på i byen av næmaste lagsfolket hjå kongen, dessutan skrivaren til herhovdingen, han som skreiv ut landsfolket til hertenesta, og seksti mann av landsfolket som han råka på i byen;</span> <span class="verse"><a name="26">26</a>deim tok livvakthovdingen Nebuzaradan og førde deim til Babel-kongen i Ribla.</span> <span class="verse"><a name="27">27</a>Og Babel-kongen slo deim i hel der i Ribla i Hamatlandet. Soleis vart Juda burtført frå landet sitt.</span> <span class="verse"><a name="28">28</a>Dette er det folket som Nebukadressar førde burt: I det sjuande året tri tusund og tri og tjuge jødar;</span> <span class="verse"><a name="29">29</a>i Nebukadressars attande år åtte hundrad og tvo og tretti sjæler frå Jerusalem;</span> <span class="verse"><a name="30">30</a>i Nebukadressars tri og tjugande år førde Nebuzaradan, livvakthovdingen, burt av jødarne sju hundrad og fem og fyrti sjæler; fire tusund og seks hundrad sjæler i alt.</span> <span class="verse"><a name="31">31</a>I det sju og trettiande året etter Juda-kongen Jojakin var burtførd, den fem og tjugande dagen i den tolvte månaden, gav Evil-Merodak, Babel-kongen - same året som han vart konge - Jojakin, Juda-kongen, uppreisnad og tok honom ut or fangehuset.</span> <span class="verse"><a name="32">32</a>Han helsa honom venleg og gav honom fremste sessen millom dei kongarne som var hjå honom i Babel.</span> <span class="verse"><a name="33">33</a>Han fekk leggja av seg fangebunaden, og gjekk kvar dag til kongens bord, so lenge han livde.</span> <span class="verse"><a name="34">34</a>Kost og tæring naut han dagvisst på kongens kostnad til kvar dag det han trong for dagen, alt til sin døyande dag, heile si livetid.</span> </p></div</div></div></body></html>