<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2cor/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2cor">2 Corinthians</a> &gt <strong>Chapter 4</strong></div><p><span class="verse"><a name="1">1</a>Difor, då me hev denne tenesta, etter som me hev fenge miskunn, so misser me ikkje modet,</span> <span class="verse"><a name="2">2</a>men me hev avsagt dei skamlege løynvegar og gjeng ikkje fram med svikråd eller forfalskar Guds ord, men ved å kunngjera sanningi steller me oss fram for alle manns samvit for Guds åsyn.</span> <span class="verse"><a name="3">3</a>Er då enn vårt evangelium dult, so er det dult millom deim som vert fortapte,</span> <span class="verse"><a name="4">4</a>dei som guden til denne verdi hev blinda den vantruande hugen på, so ljoset frå evangeliet um Kristi herlegdom, han som er Guds bilæte, ikkje skal skina for deim.</span> <span class="verse"><a name="5">5</a>For ikkje oss sjølve forkynnar me, men Kristus Jesus som Herre, men oss sjølve som dykkar tenarar for Jesu skuld.</span> <span class="verse"><a name="6">6</a>For Gud, som sagde at ljos skulde skina fram or myrkret, han er den som og let det skina i våre hjarto, so kunnskapen um Guds herlegdom i Jesu Kristi åsyn skulde lysa fram frå oss.</span> <span class="verse"><a name="7">7</a>Men me hev denne skatten i leirkjerald, so den rike krafti skal vera av Gud og ikkje av oss,</span> <span class="verse"><a name="8">8</a>med di me stødt er i trengsla, men ikkje i stengsla, tvilande, men ikkje mistvilande,</span> <span class="verse"><a name="9">9</a>forfylgde, men ikkje uppgjevne, nedslegne, men ikkje tynte,</span> <span class="verse"><a name="10">10</a>alltid berande Jesu daude med oss i likamen, at og Jesu liv må verta openberra i vår likam;</span> <span class="verse"><a name="11">11</a>for endå medan me liver, vert me alltid yvergjevne til dauden for Jesu skuld, at og Jesu liv må verta openberra i vårt døyelege kjøt.</span> <span class="verse"><a name="12">12</a>Soleis er då dauden verksam i oss, men livet i dykk.</span> <span class="verse"><a name="13">13</a>Men då me hev den same Ande med trui - etter det som stend skrive: «Eg trudde, difor tala eg» - so trur me og, difor talar me og,</span> <span class="verse"><a name="14">14</a>då me veit, at han som vekte upp Herren Jesus, skal og vekkja oss upp med Jesus og stella oss fram med dykk.</span> <span class="verse"><a name="15">15</a>For det hender alt for dykkar skuld, so nåden kann vinna so mange fleire og verka rikleg takk til Guds æra.</span> <span class="verse"><a name="16">16</a>Difor misser me ikkje modet, men um og vårt ytre menneskje gjeng til grunns, so vert då det indre uppnya dag etter dag.</span> <span class="verse"><a name="17">17</a>For vår kortvarande og lette trengsla verkar for oss ei æveleg nøgd av herlegdom i yvermål på yvermål,</span> <span class="verse"><a name="18">18</a>med di me ikkje fester oss ved det synlege, men ved det usynlege; for det synlege er timelegt, men det usynlege ævelegt.</span> </p></div</div></div></body></html>