<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2cor">2 Corinthians</a> &gt <strong>Chapter 10</strong></div><p><span class="verse"><a name="1">1</a>Men eg, Paulus, legg dykk på hjarta ved Kristi spaklynde og godlynde, eg som framfor augo på dykk er audmjuk hjå dykk, men djerv mot dykk når eg er fråverande;</span> <span class="verse"><a name="2">2</a>men eg bed um, at eg ved mitt nærvære må sleppa å vera djerv med det frimod som eg tenkjer hugheilt å fara fram med imot sume, som dømer oss som um me ferdast etter kjøtet.</span> <span class="verse"><a name="3">3</a>For um me ferdast i kjøtet, strider me då ikkje etter kjøtet.</span> <span class="verse"><a name="4">4</a>For våre stridsvåpn er ikkje kjøtlege, men megtige for Gud til å støyta ned festningar,</span> <span class="verse"><a name="5">5</a>med di me støyter ned tankebygningar og all høgd som reiser seg imot kunnskapen um Gud, og tek all tanke til fange under lydnaden mot Kristus</span> <span class="verse"><a name="6">6</a>og er ferdige til å refsa all ulydnad, når dykkar lydnad fyrst er fullkomen.</span> <span class="verse"><a name="7">7</a>De ser på det som ligg dykk for augo. Um nokon er viss med seg sjølv at han høyrer Kristus til, han døme då atter ifrå seg sjølv, at liksom han høyrer Kristus til, soleis me og.</span> <span class="verse"><a name="8">8</a>For um eg og vil rosa meg noko meir av vår magt, som Herren gav oss til å uppbyggja dykk og ikkje til å riva ned, so vilde eg ikkje verta til skammar,</span> <span class="verse"><a name="9">9</a>so ikkje eg skal synast liksom å vilde skræma dykk med brevi mine.</span> <span class="verse"><a name="10">10</a>For brevi, segjer dei, er myndige og djerve, men det likamlege nærværet er veikt, og talen ikkje vyrd.</span> <span class="verse"><a name="11">11</a>Den som segjer slikt, han tenkje då, at slike som me fråverande er i ord i brevi, slike er me og nærverande i gjerning.</span> <span class="verse"><a name="12">12</a>For me vågar ikkje å rekna oss til eller likna oss med sume som rosar seg sjølve; men når desse mæler seg med seg sjølve og liknar seg med seg sjølve, er dei fåvituge.</span> <span class="verse"><a name="13">13</a>Men me vil ikkje rosa oss til umåte, men etter målet av det umkverve som Gud hev sett oss til mål: at me skulde nå radt fram til dykk.</span> <span class="verse"><a name="14">14</a>For me tøygjer oss ikkje utyver vårt mål, som um me ikkje hadde nått fram til dykk - for me er då komne fram til dykk med Kristi evangelium -</span> <span class="verse"><a name="15">15</a>med di me ikkje rosar oss til umåte, av framandt arbeid, men hev von um, at når dykkar tru veks, skal me verta ovleg store hjå dykk etter vårt mål,</span> <span class="verse"><a name="16">16</a>so me kann forkynna evangeliet på hi sida åt dykk, og ikkje i eit framandt umkverve rosa oss av det som alt er fullført.</span> <span class="verse"><a name="17">17</a>Men den som rosar seg, rose seg i Herren!</span> <span class="verse"><a name="18">18</a>For ikkje den som prisar seg sjølv, held prøva, men den som Herren prisar.</span> </p></div</div></div></body></html>