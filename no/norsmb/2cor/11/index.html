<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2cor">2 Corinthians</a> &gt <strong>Chapter 11</strong></div><p><span class="verse"><a name="1">1</a>Gjev de vilde tola ein grand dårskap av meg! Jau, de skal tola meg.</span> <span class="verse"><a name="2">2</a>For eg er åbryen på dykk med Guds åbryskap. For eg trulova dykk med ein mann, so eg kunde framstella ei rein møy for Kristus.</span> <span class="verse"><a name="3">3</a>Men eg ottast for, at liksom ormen dåra Eva med si svikråd, soleis skal og dykkar tankar verta skadde og snudde burt frå den einfalde truskapen mot Kristus.</span> <span class="verse"><a name="4">4</a>For um det kjem ein og forkynner ein annan Jesus, som me ikkje hev forkynt, eller de fær ein framand ande, som de ikkje fyrr hev fenge, eller eit framandt evangelium, som de ikkje fyrr hev motteke, so vil de tola det godt!</span> <span class="verse"><a name="5">5</a>For eg tenkjer at eg ikkje i nokon ting er mindre mann enn dei ovstore apostlarne;</span> <span class="verse"><a name="6">6</a>men um eg enn er ulærd i talen, er eg det då ikkje i kunnskapen; me hev tvert imot alltid synt dykk honom i alle stykke.</span> <span class="verse"><a name="7">7</a>Eller gjorde eg synd, då eg audmykte meg sjølv so de kunde verta upphøgde, med di eg forkynte dykk Guds evangelium for inkje?</span> <span class="verse"><a name="8">8</a>Andre kyrkjelydar hev eg skattlagt, med di eg tok løn til dykkar tenesta, og då eg var hjå dykk og noko vanta meg, var eg ingen til tyngsla;</span> <span class="verse"><a name="9">9</a>for når eg vanta noko, hjelpte brørne som kom frå Makedonia, og i alt vara eg meg for å falla dykk til tyngsla.</span> <span class="verse"><a name="10">10</a>So visst som Kristi sanning er i meg, so skal denne ros ikkje takast frå meg i Akaia-bygderne!</span> <span class="verse"><a name="11">11</a>Kvifor då? av di eg ikkje elskar dykk? Det veit Gud!</span> <span class="verse"><a name="12">12</a>Men det eg gjer, det vil eg og gjera sidan, so eg kann avskjera deim tilhøve, som søkjer tilhøve, so dei må verta funne liksom me i det som dei rosar seg av.</span> <span class="verse"><a name="13">13</a>For desse er falske apostlar, svikfulle arbeidarar, som skaper seg til liksom dei var Kristi apostlar.</span> <span class="verse"><a name="14">14</a>Og det er ikkje underlegt, for Satan sjølv skaper seg um til ein ljosengel;</span> <span class="verse"><a name="15">15</a>difor er det ikkje noko stort um hans tenarar og skaper seg um til rettferds tenarar; men deira ende skal høva til deira verk.</span> <span class="verse"><a name="16">16</a>Atter segjer eg: Ingen halde meg for å vera uvitug, men um de gjer det, so tak då imot meg, um og som ein uvitug, so eg og må kunna rosa meg ein grand!</span> <span class="verse"><a name="17">17</a>Det eg her talar, talar eg ikkje etter Herrens vilje, men liksom i dårskap i denne tillitsame ros.</span> <span class="verse"><a name="18">18</a>Sidan mange rosar etter kjøtet, so vil eg og rosa meg.</span> <span class="verse"><a name="19">19</a>For de toler gjerne uvitingarne, de som er so kloke.</span> <span class="verse"><a name="20">20</a>For de toler det, um nokon gjer dykk til trælar, um nokon et dykk upp, um nokon fangar dykk, um nokon upphøgjer seg yver dykk, um nokon slær dykk i andlitet.</span> <span class="verse"><a name="21">21</a>Med skam segjer eg det, av di me hev vore veike; men det som nokon er djerv i - eg talar i dårskap - det er eg og djerv i.</span> <span class="verse"><a name="22">22</a>Er dei hebræarar? eg og. Er dei israelitar? eg og. Er dei Abrahams ætt? eg og.</span> <span class="verse"><a name="23">23</a>Er dei Kristi tenarar? - eg talar som ein galen mann -: eg er det endå meir. Eg hev havt større stræv, fenge fleire slag, vore oftare i fengsel, ofte i livsfåre.</span> <span class="verse"><a name="24">24</a>Av jødarne hev eg fem gonger fenge fyrti slag so nær som eitt.</span> <span class="verse"><a name="25">25</a>Tri gonger vart eg hudflengd, ein gong steina, tri gonger leid eg skipbrot; eg hev vore eit døger i djupet.</span> <span class="verse"><a name="26">26</a>Ofte var eg på ferder, i fårar i elvar, i fårar millom røvarar, i fårar millom landsmenner, i fårar millom heidningar, i fårar i by, i fårar i øydemark, i fårar på hav, i fårar millom falske brør,</span> <span class="verse"><a name="27">27</a>i strev og møda, ofte i nattevoka, i svolt og torste, ofte fastande, frosen og naken;</span> <span class="verse"><a name="28">28</a>umfram alt det andre hev eg endå det daglege tillaup, umsuti for alle kyrkjelydarne.</span> <span class="verse"><a name="29">29</a>Kven er veik utan at eg vert veik? Kven vert avstygd utan at det brenn i meg?</span> <span class="verse"><a name="30">30</a>Um eg endeleg skal rosa meg, so vil eg rosa meg av det som høyrer mi vanmagt til.</span> <span class="verse"><a name="31">31</a>Gud og vår Herre Jesu Kristi Fader, som er velsigna i all æva, han veit at eg ikkje lyg!</span> <span class="verse"><a name="32">32</a>I Damaskus let kong Aretas’ landshovding vakta damaskenarbyen, då han vilde gripa meg;</span> <span class="verse"><a name="33">33</a>og gjenom ein glugg i muren vart eg fira ned i ei korg og slapp ut or hans hender.</span> </p></div</div></div></body></html>