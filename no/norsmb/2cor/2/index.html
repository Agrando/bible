<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2cor/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2cor">2 Corinthians</a> &gt <strong>Chapter 2</strong></div><p><span class="verse"><a name="1">1</a>Men eg sette meg fyre for mi eigi skuld, at eg ikkje atter vilde koma til dykk med sorg.</span> <span class="verse"><a name="2">2</a>For um eg gjer dykk sorg, kven er det då som gjer meg glad, utan den som eg gjer sorg?</span> <span class="verse"><a name="3">3</a>Og eg skreiv til dykk just difor, at eg ikkje, når eg kom, skulde få sorg av deim som eg skulde hava gleda av, då eg hev den tiltru til dykk alle, at mi gleda er gleda for dykk alle.</span> <span class="verse"><a name="4">4</a>For i myki trengsla og hjartans tyngsla skreiv eg dykk til med mange tåror, ikkje for di at de skulde få sorg, men at de skulde kjenna den kjærleiken som eg serleg hev til dykk.</span> <span class="verse"><a name="5">5</a>Men um nokon hev gjort sorg, so er det ikkje meg han hev gjort sorg, men til deils - at eg ikkje skal vera for hard - dykk alle.</span> <span class="verse"><a name="6">6</a>Det er nok for honom med den refsingi han hev fenge av dei fleste,</span> <span class="verse"><a name="7">7</a>so at de heller må tilgjeva og trøysta honom, so han ikkje skal ganga under i endå tyngre sorg.</span> <span class="verse"><a name="8">8</a>Difor bed eg dykk at de må lata kjærleik råda mot honom.</span> <span class="verse"><a name="9">9</a>For difor var det og eg skreiv, at eg skulde få vita um de held prøva, um de er lyduge i alt.</span> <span class="verse"><a name="10">10</a>Men den som de tilgjev, honom tilgjev eg og. For det eg hev tilgjeve - um eg hev havt noko å tilgjeva - det hev eg gjort for dykkar skuld, for Kristi åsyn,</span> <span class="verse"><a name="11">11</a>so me ikkje skal verta dåra av Satan; for me er ikkje uvitande um hans råder.</span> <span class="verse"><a name="12">12</a>Då eg kom til Troas for Kristi evangelium skuld, og ei dør var opna for meg i Herren,</span> <span class="verse"><a name="13">13</a>hadde eg ikkje ro i mi ånd, av di eg ikkje fann Titus, bror min, men eg skildest frå deim og for til Makedonia.</span> <span class="verse"><a name="14">14</a>Men Gud vere takk, som alltid fører oss fram på sigerferd i Kristus og ved oss openberrar angen av kunnskapen um honom på kvar stad!</span> <span class="verse"><a name="15">15</a>For me er Kristi huglege ange for Gud millom deim som vert frelste, og millom deim som vert fortapte,</span> <span class="verse"><a name="16">16</a>for desse ein ange av daude til daude, for hine ein ange av liv til liv. Og kven er vel dugleg til dette?</span> <span class="verse"><a name="17">17</a>For me er ikkje slike som dei mange, at me falskar Guds ord til eigi vinning, men som i reinleik, ja, som av Gud talar me for Guds åsyn i Kristus.</span> </p></div</div></div></body></html>