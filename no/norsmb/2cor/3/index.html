<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>Byrjar me å gjeva oss sjølve lovord att? eller treng me då, liksom sume folk, til å hava lovords brev til dykk eller frå dykk?</span> <span class="verse"><a name="2">2</a>De er vårt brev, innskrive i våre hjarto, kjent og lese av alle menneskje,</span> <span class="verse"><a name="3">3</a>med di det er kunnigt at de er Kristi brev, tilkome ved vår tenesta, innskrive ikkje med blekk, men med den livande Guds Ande, ikkje på steintavlor, men på hjartans kjøttavlor.</span> <span class="verse"><a name="4">4</a>Men ei slik tiltru hev me til Gud ved Kristus,</span> <span class="verse"><a name="5">5</a>ikkje at me av oss sjølve duger til å tenkja ut noko som av oss sjølve, men dugleiken vår er av Gud,</span> <span class="verse"><a name="6">6</a>han som og gjorde oss duglege til å vera tenarar for ei ny pakt, ikkje for bokstav, men for ande; for bokstaven slær i hel, men Anden gjer livande.</span> <span class="verse"><a name="7">7</a>Når då daudens tenesta, som var innhoggi med bokstavar på steinar, kom med herlegdom, so Israels-borni ikkje greidde å sjå på Mose åsyn på grunn av herlegdomen i hans åsyn, endå det var ein som kvarv burt,</span> <span class="verse"><a name="8">8</a>kor skal ikkje då Andens tenesta endå meir vera i herlegdom!</span> <span class="verse"><a name="9">9</a>For er fordømings-tenesta herlegdom, so er rettferds-tenesta endå mykje meir rik på herlegdom.</span> <span class="verse"><a name="10">10</a>For endå det herlege er i dette stykke ikkje herlegt mot den ovrike herlegdomen.</span> <span class="verse"><a name="11">11</a>For når det burtkvervande var i herlegdom, so skal det vedvarande so mykje meir vera i herlegdom.</span> <span class="verse"><a name="12">12</a>Sidan me då hev slik ei von, so gjeng me fram med stort frimod</span> <span class="verse"><a name="13">13</a>og gjer ikkje som Moses, som lagde eit sveip yver si åsyn, so Israels-borni ikkje skulde skoda enden av det som kvarv burt.</span> <span class="verse"><a name="14">14</a>Men deira hug vart forherd; for like til denne dag ligg det same sveipet der når dei les den gamle pakti, og det vert ikkje openberra at ho vert avlyst i Kristus.</span> <span class="verse"><a name="15">15</a>Men til denne dag ligg det eit sveip yver hjarta deira når Moses vert lesen.</span> <span class="verse"><a name="16">16</a>Men når det vender um til Herren, då vert sveipet burtteke.</span> <span class="verse"><a name="17">17</a>Men Herren er Anden; men der Herrens Ande er, der er fridom.</span> <span class="verse"><a name="18">18</a>Men me som med usveipt åsyn ser Herrens herlegdom som i ein spegel, me vert alle umlaga til det same bilæte frå herlegdom til herlegdom, liksom av Herrens Ande.</span> </p></div</div></div></body></html>