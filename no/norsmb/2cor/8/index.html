<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2cor">2 Corinthians</a> &gt <strong>Chapter 8</strong></div><p><span class="verse"><a name="1">1</a>Me kunngjer dykk, brør, den Guds nåde som er gjeven i kyrkjelydarne i Makedonia,</span> <span class="verse"><a name="2">2</a>at endå dei var hardt røynde med trengsla, so hev deira rike gleda og deira djupe fatigdom i yverfullt mål verka hjå deim ein rikdom på ærleg kjærleik.</span> <span class="verse"><a name="3">3</a>For dei var viljuge etter si råd, det vitnar eg, ja yver si råd, av eigen hug,</span> <span class="verse"><a name="4">4</a>so dei inderleg bad oss um lov til å få vera med i hjelpi til dei heilage;</span> <span class="verse"><a name="5">5</a>og dei gav ikkje berre soleis som me vona, men seg sjølve gav dei fyrst til Herren og so til oss ved Guds vilje,</span> <span class="verse"><a name="6">6</a>so at me bad Titus, at liksom han fyrr hadde byrja, so skulde han og fullenda hjå dykk ogso dette kjærleiksverket.</span> <span class="verse"><a name="7">7</a>Men liksom de er rike i alle måtar, på tru og tale og kunnskap og all umhug og på kjærleik som de hev vekt hjå oss, so vert no og rike i dette kjærleiksverket!</span> <span class="verse"><a name="8">8</a>Ikkje som eit påbod segjer eg dette, men ved ihugen hjå dei andre vil eg og røyna sanningi av dykkar kjærleik.</span> <span class="verse"><a name="9">9</a>For de kjenner vår Herre Jesu Kristi nåde, at han for dykkar skuld vart fatig, då han var rik, so de ved hans fatigdom skulde verta rike.</span> <span class="verse"><a name="10">10</a>Og eg segjer mi meining um dette; for det er til gagn for dykk, som fyreåt, alt frå i fjor, byrja ikkje berre å verka, men og å vilja.</span> <span class="verse"><a name="11">11</a>Men fullfør no og verket, so liksom hugen var til å vilja, soleis og fullføringi kann verta etter utkoma.</span> <span class="verse"><a name="12">12</a>For er hugen der, so er han vellika etter det som han hev, ikkje etter det som han ikkje hev.</span> <span class="verse"><a name="13">13</a>For det er ikkje for di at det skal vera lette for andre og trengsla for dykk, men at det skal vera jamnad:</span> <span class="verse"><a name="14">14</a>dykkar yvermål vert til hjelp for deira trong i den noverande tid, at og deira yvermål kann verta til hjelp for dykkar trong, so det vert jamnad,</span> <span class="verse"><a name="15">15</a>som de stend skrive: «Den som sanka mykje, fekk ikkje yverfyllt, og den som sanka lite, leid ingen skort.»</span> <span class="verse"><a name="16">16</a>Men Gud vere takk, som inngav den same umhug for dykk i Titus’ hjarta!</span> <span class="verse"><a name="17">17</a>for han tok gjerne imot mi påminning, ja, han er endå so ihuga at han fer sjølvminnt ut til dykk.</span> <span class="verse"><a name="18">18</a>Og me sender og med honom den broren som hev ros hjå alle kyrkjelydarne for sitt arbeid i evangeliet,</span> <span class="verse"><a name="19">19</a>ja, ikkje berre det, men han er og av kyrkjelydarne utvald til vår fylgjesmann med denne kjærleiksgåva, som er framkomi ved vår tenesta, til å fremja Herrens eigi æra og vårt framtak,</span> <span class="verse"><a name="20">20</a>då me vil vara oss for at nokon skal lasta oss for noko som vedkjem denne rike gåva, som er framkomi ved vår tenesta,</span> <span class="verse"><a name="21">21</a>og me legg vinn på det som godt er, ikkje berre for Herren, men og for menneskje.</span> <span class="verse"><a name="22">22</a>Og me sender med deim vår bror, som me ofte på mange måtar hev funne ihuga, men no mykje meir ihuga ved si store tiltru til dykk.</span> <span class="verse"><a name="23">23</a>Anten det då er tale um Titus, so er han min lagsmann og medarbeidar hjå dykk, eller um våre brør, so er dei sendemenner frå kyrkjelydarne, Kristi æra.</span> <span class="verse"><a name="24">24</a>Syn deim då sanningi av dykkar kjærleik og av vår ros yver dykk, og det for augo på kyrkjelydarne!</span> </p></div</div></div></body></html>