<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2cor/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2cor">2 Corinthians</a> &gt <strong>Chapter 5</strong></div><p><span class="verse"><a name="1">1</a>For me veit, at um vår likams jordiske hus vert nedrive, so hev me ein bygnad av Gud, eit hus som ikkje er gjort med hender, ævelegt i himmelen.</span> <span class="verse"><a name="2">2</a>For ogso medan me er i dette huset, sukkar me, av di me stundar etter å verta yverklædde med vårt hus frå himmelen,</span> <span class="verse"><a name="3">3</a>so sant me skal verta funne påklædde, ikkje nakne.</span> <span class="verse"><a name="4">4</a>For me som er i denne hytta, sukkar under byrdi, av di me ikkje vil verta avklædde, men yverklædde, so det døyelege kann verta gløypt av livet.</span> <span class="verse"><a name="5">5</a>Men den som laga oss just til dette, er Gud, som og gav oss Anden til pant.</span> <span class="verse"><a name="6">6</a>Difor er me alltid frimodige, og veit, at so lenge me er heime i likamen, er me burte frå Herren;</span> <span class="verse"><a name="7">7</a>for me ferdast i tru, men ikkje i syn.</span> <span class="verse"><a name="8">8</a>Me er då frimodige og hyggjer oss meir til å koma burt frå likamen og koma heim til Herren.</span> <span class="verse"><a name="9">9</a>Difor, anten me er heime eller burte, set me vår æra i å vera honom til hugnad.</span> <span class="verse"><a name="10">10</a>For me skal alle verta openberra for Kristi domstol, so kvar kann få att det som er verka ved likamen, etter det han hev gjort, anten godt eller vondt.</span> <span class="verse"><a name="11">11</a>Då me soleis kjenner otten for Herren, prøver me å vinna menneskje, men for Gud er me openberre; eg vonar og å vera openberr for dykkar samvit.</span> <span class="verse"><a name="12">12</a>Ikkje rosar me oss sjølve atter for dykk, men me gjev dykk høve til å rosa dykk av oss, so de kann hava noko å setja imot deim som rosar seg av det dei er i det ytre og ikkje i hjarta.</span> <span class="verse"><a name="13">13</a>For um me er frå vitet, so er det for Gud, og um me er med sans og samling, so er det for dykk.</span> <span class="verse"><a name="14">14</a>For Kristi kjærleik tvingar oss,</span> <span class="verse"><a name="15">15</a>då me hev gjort upp med oss sjølve at ein døydde for alle, difor hev dei alle døytt. Og han døydde for alle, so dei som liver, ikkje lenger skal liva for seg sjølve, men for honom som døydde og stod upp att for deim.</span> <span class="verse"><a name="16">16</a>Difor kjenner me heretter ikkje nokon etter kjøtet; um me og hev kjent Kristus etter kjøtet, so kjenner me honom no ikkje lenger soleis.</span> <span class="verse"><a name="17">17</a>Difor, um nokon er i Kristus, so er han ein ny skapning; det gamle hev forgjengest, sjå, alt hev vorte nytt!</span> <span class="verse"><a name="18">18</a>Men alt dette er av Gud, som forlikte oss med seg sjølv ved Kristus og gav oss forlikstenesta.</span> <span class="verse"><a name="19">19</a>For i Kristus forlikte Gud verdi med seg sjølv, so han ikkje tilreknar deim misgjerningarne deira, og hev lagt forliksordet ned i oss.</span> <span class="verse"><a name="20">20</a>So er me då sendebod i staden for Kristus, liksom Gud sjølv gav fyreteljing gjenom oss. Me bed i staden for Kristus: Lat dykk forlika med Gud!</span> <span class="verse"><a name="21">21</a>Den som ikkje visste av synd, hev han gjort til synd for oss, so me skal verta rettferdige for Gud i honom.</span> </p></div</div></div></body></html>