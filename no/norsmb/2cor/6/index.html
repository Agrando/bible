<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2cor">2 Corinthians</a> &gt <strong>Chapter 6</strong></div><p><span class="verse"><a name="1">1</a>Men som medarbeidarar legg me dykk og på hjarta, at de ikkje til unyttes må taka imot Guds nåde.</span> <span class="verse"><a name="2">2</a>For han segjer: «I den tid som meg tektest, bønhøyrde eg deg, og på frelse-dagen hjelpte eg deg.» Sjå, no er det tid som tekkjest vel, sjå, no er det frelse-dagen!</span> <span class="verse"><a name="3">3</a>Og me gjev ikkje meinstøyt i nokon ting, so ikkje tenesta skal verta lasta,</span> <span class="verse"><a name="4">4</a>men i alt viser me oss som Guds tenarar: ved stort tolmod, i trengslor, i naud, i hugverk,</span> <span class="verse"><a name="5">5</a>under slag, i fengsel, i upprør, i træling, i vaking, i fasta,</span> <span class="verse"><a name="6">6</a>ved reinleik, ved skynsemd, ved langmod, ved godleik, ved den Heilage Ande, ved uskrymta kjærleik,</span> <span class="verse"><a name="7">7</a>med sannings ord, med Guds kraft, med rettferds våpn på høgre og vinstre sida;</span> <span class="verse"><a name="8">8</a>i æra og vanæra, med lastord og lovord, som villførande og endå sannferdige,</span> <span class="verse"><a name="9">9</a>som ukjende og endå velkjende, som døyande, og sjå, me liver! som dei som vert refste, men ikkje ihelslegne,</span> <span class="verse"><a name="10">10</a>som syrgjande, men alltid glade, som fatige, men som endå gjer mange rike, som inkje havande og endå eigande alt.</span> <span class="verse"><a name="11">11</a>Vår munn er upplaten mot dykk, korintarar, vårt hjarta hev vidga seg ut.</span> <span class="verse"><a name="12">12</a>De hev ikkje trongt rom hjå oss, men det er trongt i dykkar hjarto.</span> <span class="verse"><a name="13">13</a>Men til likt vederlag - eg talar som til born -: vidga de og ut dykkar hjarto!</span> <span class="verse"><a name="14">14</a>Gakk ikkje i framandt ok med vantruande! For kva samlag hev rettferd med urett? eller kva samfund hev ljos med myrker?</span> <span class="verse"><a name="15">15</a>Og kva samklang er det millom Kristus og Belial? eller kva lut hev ein truande med ein vantruande?</span> <span class="verse"><a name="16">16</a>Og kva semja hev Guds tempel med avgudar? For me er den livande Guds tempel, som Gud sagde: «Eg vil bu og ferdast millom deim, og eg vil vera deira Gud, og dei skal vera mitt folk.»</span> <span class="verse"><a name="17">17</a>«Difor, gakk ut frå deim, og skil dykk frå deim, segjer Herren, og rør ikkje ved ureint, so skal eg taka imot dykk,</span> <span class="verse"><a name="18">18</a>og eg skal vera dykk ein fader, og de skal vera meg søner og døtter, segjer Herren, den allmegtige.»</span> </p></div</div></div></body></html>