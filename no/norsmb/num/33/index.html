<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 33</strong></div><p><span class="verse"><a name="1">1</a>No skal eg nemna dei staderne der Israels-folket tok læger på ferdi si, då Moses og Aron førde flokkarne deira burt frå Egyptarland.</span> <span class="verse"><a name="2">2</a>For kvar gong dei tok ut ifrå lægret, skreiv Moses upp kvar dei var, so som Herren hadde sagt med honom, og her er namni på lægerstaderne deira etter som dei for fram.</span> <span class="verse"><a name="3">3</a>Femtande dagen i fyrste månaden tok Israels-sønerne ut frå Ra’amses, påskedagen for dei i veg med tråss i hugen, midt for augo på alle egyptarane;</span> <span class="verse"><a name="4">4</a>egyptarane heldt då på og jorda alle sine frumborne, deim som Herren hadde slege i hel; for Herren hadde halde dom yver gudarne deira.</span> <span class="verse"><a name="5">5</a>Då Israels-sønerne hadde fare frå Ramses, lægra dei seg fyrst i Sukkot.</span> <span class="verse"><a name="6">6</a>So tok dei ut frå Sukkot, og lægra seg i Etam, ytst utmed øydemarki.</span> <span class="verse"><a name="7">7</a>So tok dei ut frå Etam, men sidan snudde dei um, og tok vegen til Pi-Hakhirot, som ligg midt imot Ba’al-Sefon, og dei lægra seg framanfor Migdol.</span> <span class="verse"><a name="8">8</a>So tok dei ut frå Pi-Hakhirot, og for tvert igjenom havet til øydemarki, og då dei hadde fare tri dagar i Etammarki, lægra dei seg i Mara.</span> <span class="verse"><a name="9">9</a>So tok dei ut frå Mara, og kom til Elim. I Elim var det tolv vatskjeldor og sytti palmetre, og dei lægra seg der.</span> <span class="verse"><a name="10">10</a>So tok dei ut frå Elim, og lægra seg ved Raudehavet.</span> <span class="verse"><a name="11">11</a>So tok dei ut frå Raudehavet, og lægra seg i Sinheidi.</span> <span class="verse"><a name="12">12</a>So tok dei ut frå Sinheidi, og lægra seg i Dofka.</span> <span class="verse"><a name="13">13</a>So tok dei ut frå Dofka, og lægra seg i Alus.</span> <span class="verse"><a name="14">14</a>So tok dei ut frå Alus, og lægra seg i Refidim; men der fanst det ikkje vatn so folket kunde få drikka.</span> <span class="verse"><a name="15">15</a>So tok dei ut frå Refidim, og lægra seg i Sinaiheidi.</span> <span class="verse"><a name="16">16</a>So tok dei ut frå Sinaiheidi, og lægra seg i Kibrot-Hatta’ava.</span> <span class="verse"><a name="17">17</a>So tok dei ut frå Kibrot-Hatta’ava, og lægra seg i Haserot.</span> <span class="verse"><a name="18">18</a>So tok dei ut frå Haserot, og lægra seg i Ritma.</span> <span class="verse"><a name="19">19</a>So tok dei ut frå Ritma, og lægra seg i Rimmon-Peres.</span> <span class="verse"><a name="20">20</a>So tok dei ut frå Rimmon-Peres, og lægra seg i Libna.</span> <span class="verse"><a name="21">21</a>So tok dei ut frå Libna, og lægra seg i Rissa.</span> <span class="verse"><a name="22">22</a>So tok dei ut frå Rissa, og lægra seg i Kehelata.</span> <span class="verse"><a name="23">23</a>So tok dei ut frå Kehelata, og lægra seg innmed Seferfjellet.</span> <span class="verse"><a name="24">24</a>So tok dei ut frå Seferfjellet, og lægra seg i Harada.</span> <span class="verse"><a name="25">25</a>So tok dei ut frå Harada, og lægra seg i Makhelot.</span> <span class="verse"><a name="26">26</a>So tok dei ut frå Makhelot, og lægra seg i Tahat.</span> <span class="verse"><a name="27">27</a>So tok dei ut frå Tahat, og lægra seg i Tarah.</span> <span class="verse"><a name="28">28</a>So tok dei ut frå Tarah, og lægra seg i Mitka.</span> <span class="verse"><a name="29">29</a>So tok dei ut frå Mitka, og lægra seg i Hasmona.</span> <span class="verse"><a name="30">30</a>So tok dei ut frå Hasmona, og lægra seg i Moserot.</span> <span class="verse"><a name="31">31</a>So tok dei ut frå Moserot, og lægra seg i Bene-Ja’akan.</span> <span class="verse"><a name="32">32</a>So tok dei ut frå Bene-Ja’akan, og lægra seg i Hor-Hagidgad.</span> <span class="verse"><a name="33">33</a>So tok dei ut frå Hor-Hagidgad, og lægra seg i Jotbata.</span> <span class="verse"><a name="34">34</a>So tok dei ut frå Jotbata, og lægra seg i Abrona.</span> <span class="verse"><a name="35">35</a>So tok dei ut frå Abrona, og lægra seg i Esjon-Geber.</span> <span class="verse"><a name="36">36</a>So tok dei ut frå Esjon-Geber, og lægra seg i Sinheidi, i Kades.</span> <span class="verse"><a name="37">37</a>So tok dei ut frå Kades, og lægra seg attmed Horfjellet, i landskilet med Edom.</span> <span class="verse"><a name="38">38</a>Og Aron, øvstepresten, gjekk upp på Horfjellet, som Herren hadde sagt med honom, og der døydde han i det fyrtiande året etter Israels-sønerne hadde teke ut frå Egyptarlandet, fyrste dagen i femte månaden.</span> <span class="verse"><a name="39">39</a>Aron var hundrad og tri og tjuge år gamall då han døydde på Horfjellet.</span> <span class="verse"><a name="40">40</a>Men den kananitiske kongen som budde i Arad, i sørluten av Kana’an, fekk høyra at Israels-sønerne kom;</span> <span class="verse"><a name="41">41</a>då tok dei ut frå Horfjellet, og lægra seg i Salmona.</span> <span class="verse"><a name="42">42</a>So tok dei ut frå Salmona, og lægra seg i Punon.</span> <span class="verse"><a name="43">43</a>So tok dei ut frå Punon, og lægra seg i Obot.</span> <span class="verse"><a name="44">44</a>So tok dei ut frå Obot, og lægra seg i Ijje-ha-Abarim i landskilet med Moab.</span> <span class="verse"><a name="45">45</a>So tok dei ut frå Ijjim, og lægra seg i Dibon-Gad.</span> <span class="verse"><a name="46">46</a>So tok dei ut frå Dibon-Gad, og lægra seg i Almon-Diblataima.</span> <span class="verse"><a name="47">47</a>So tok dei ut frå Almon-Diblataima, og lægra seg i Abarimfjelli, austanfor Nebo.</span> <span class="verse"><a name="48">48</a>So tok dei ut frå Abarimfjelli, og lægra seg på Moabmoarne ved Jordanelvi der ho renn frammed Jeriko;</span> <span class="verse"><a name="49">49</a>lægret deira låg langs med Jordan, og rakk frå Bet-ha-Jesjimot til Abel-hasj-sjittim på Moabmoarne.</span> <span class="verse"><a name="50">50</a>Og Herren tala til Moses på Moabmoarne ved Jordan, midt for Jeriko, og sagde:</span> <span class="verse"><a name="51">51</a>«Tala til Israels-sønerne, og seg til deim: «Når de fer yver Jordan og kjem til Kana’ans-landet,</span> <span class="verse"><a name="52">52</a>so skal de driva ut deim som bur der i landet, og knasa alle bilætsteinarne deira, og slå sund alle gudelikjendi dei hev støypt seg, riva ned alle hovi.</span> <span class="verse"><a name="53">53</a>De skal eigna til dykk landet, og setja dykk ned der; for dykk hev eg gjeve det landet til odel og eiga.</span> <span class="verse"><a name="54">54</a>De skal skifta det millom dykk etter ætter, og draga strå um bygderne. Den som hev mykje folk, skal de gjeva mykje jord, og den som hev lite folk mindre. Kvar skal få den eigedomen som strået hans kjem ut med. Etter ætterne de høyrer til skal landet bytast millom dykk.</span> <span class="verse"><a name="55">55</a>Men driv de deim ikkje ut, dei som no bur i landet, so skal dei som de sparer verta tornar i augo og broddar i sidorne dykkar, og dei skal plåga dykk i dykkar eige land.</span> <span class="verse"><a name="56">56</a>Og det som eg hadde sett meg fyre å gjera med deim, det skal eg då gjera med dykk.»»</span> </p></div</div></div></body></html>