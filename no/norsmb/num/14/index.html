<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 14</strong></div><p><span class="verse"><a name="1">1</a>Då skreik alt folket yver seg, og dei gret heile natti.</span> <span class="verse"><a name="2">2</a>Og alle Israels-borni, heile lyden, mukka mot Moses og Aron, og sagde: «Gud gjeve me hadde døytt i Egyptarlandet eller her i øydemarki - å Gud gjeve me hadde døytt!</span> <span class="verse"><a name="3">3</a>Kvi vil Herren føra oss til dette landet, so me vert nedhogne, og konorne og borni våre vert fangar? Er det ikkje betre for oss å fara attende til Egyptarland?»</span> <span class="verse"><a name="4">4</a>Og dei sagde seg imillom: «Me vil taka oss ein hovding, og fara attende til Egyptarland!»</span> <span class="verse"><a name="5">5</a>Då kasta Moses og Aron seg ned på jordi for augo åt heile Israels-lyden;</span> <span class="verse"><a name="6">6</a>og Josva, son åt Nun, og Kaleb, son åt Jefunne, som hadde vore med og forfare Kana’ans-landet, reiv sund klædi sine</span> <span class="verse"><a name="7">7</a>og tala til heile Israels-lyden, og sagde: «Det landet som me hev fare igjenom og skoda, er eit ovgodt land.</span> <span class="verse"><a name="8">8</a>Er Gud oss god, so fører han oss fram til landet, og gjev oss det; det er eit land som fløymer med mjølk og honning.</span> <span class="verse"><a name="9">9</a>Set dykk berre ikkje upp mot Gud, og ver ikkje rædde folket som bur der i landet! Dei er ikkje annleis enn som eit matmål for oss. Hjelpi deira hev kvorve burt, og Herren er med oss. Ver ikkje rædde!»</span> <span class="verse"><a name="10">10</a>Då vilde heile lyden steina deim; men Herrens herlegdom synte seg i møtetjeldet for heile Israels-folket.</span> <span class="verse"><a name="11">11</a>Og Herren sagde til Moses: «Kor lenge vil dette folket hæda og vanvyrda meg? Kor lenge vil dei mistru meg, endå so mange teikn som eg hev gjort millom deim?</span> <span class="verse"><a name="12">12</a>Men no vil eg søkja deim med sott, og rydja deim ut, og so vil eg gjera di ætt til eit større og sterkare folk enn dei er.»</span> <span class="verse"><a name="13">13</a>Då sagde Moses til Herren: «Skal då egyptarane få spyrja slikt? dei som du førde dette folket burt i frå i ditt velde!</span> <span class="verse"><a name="14">14</a>Skal dei få det å tala um med folk her i landet, som hev høyrt at du, Herre, er midt imillom dette folket, og syner deg for deim, andlit til andlit, du, Herre, og at skyi di held seg yver deim, og at du gjeng fyre deim i ein skystopul um dagen og i ein eldstopul um natti?</span> <span class="verse"><a name="15">15</a>Slær du no dette folket i hel, som det var ein mann, so kjem dei folki som hev høyrt ordet um deg til å segja:</span> <span class="verse"><a name="16">16</a>«Herren magta ikkje å føra dette folket fram til det landet han hadde lova deim, og so drap han deim ned i øydemarki.»</span> <span class="verse"><a name="17">17</a>Men syn deg no i ditt velde, Herre, som du lova då du sagde:</span> <span class="verse"><a name="18">18</a>«Herren er tolug og rik på nåde. Han tilgjev brot og misgjerningar; men han vil ikkje at den skuldige skal vera strafflaus: han hemner broti åt federne på borni og på barnebarns-borni og borni etter deim.»</span> <span class="verse"><a name="19">19</a>Tilgjev då av di store nåde broti åt dette folket, liksom du hev havt tolmod med deim heile vegen, frå Egyptarland og hit!»</span> <span class="verse"><a name="20">20</a>Då sagde Herren: «Eg skal gjeva deim til, som du bed um.</span> <span class="verse"><a name="21">21</a>Men so vist som eg liver og Herrens herlegdom fyller heile jordi:</span> <span class="verse"><a name="22">22</a>ingen av deim som hev set herlegdomen min og dei teikni eg gjorde i Egyptarland og i øydemarki, og som like vel hev freista meg gong på gong, og aldri vilde lyda på ordi mine -</span> <span class="verse"><a name="23">23</a>ingen av deim skal sjå det landet eg hev lova federne deira; ingen av deim som hev hædt og vanvyrdt meg, skal få sjå det.</span> <span class="verse"><a name="24">24</a>Men Kaleb, tenaren min, vil eg fylgja til det landet han hev vore i, og ætti hans skal få det til eiga; for honom er det ein annan hug i, og han hev halde seg trutt etter meg.</span> <span class="verse"><a name="25">25</a>Amalekitarne og kananitarne bur her i dalen; difor lyt de i morgon venda um, og taka ut i øydemarki, den vegen som ber til Raudehavet.»</span> <span class="verse"><a name="26">26</a>Og Herren tala meir til Moses og Aron, og sagde:</span> <span class="verse"><a name="27">27</a>«Kor lenge skal denne vonde lyden halda på å mukka mot meg? Eg hev nok høyrt korleis Israels-sønerne murrar og mukkar imot meg.</span> <span class="verse"><a name="28">28</a>Seg til deim: «So vist som eg liver,» segjer Herren: «det som eg høyrde de ynskte dykk, det skal de få.</span> <span class="verse"><a name="29">29</a>Her i øydemarki skal beini dykkar liggja, alle de som vart mynstra, heile flokken, so mange som er yver tjuge år gamle og hev sett seg upp imot meg;</span> <span class="verse"><a name="30">30</a>ingen av dykk skal koma inn i det landet som eg rette handi i veret på at eg vilde gjeva dykk til bustad - ingen utan Kaleb, son åt Jefunne, og Josva, son åt Nun.</span> <span class="verse"><a name="31">31</a>Småborni dykkar, som de spådde skulde falla i fiendehand, deim vil eg fylgja dit, og dei skal verta heime i det landet som de hev vanda.</span> <span class="verse"><a name="32">32</a>Men dykkar bein skal liggja her i øydemarki;</span> <span class="verse"><a name="33">33</a>og sønerne dykkar skal gjæta i heiderne i fyrti år, og lida for utruskapen dykkar, til beini dykkar hev morkna i øydemarki.</span> <span class="verse"><a name="34">34</a>Likso mange dagar som de for yver Kana’ans-landet, likso mange år skal de lida for broti dykkar, fyrti år, eit år for kvar dag, og de skal få kjenna korleis det er når eg vender meg frå dykk.</span> <span class="verse"><a name="35">35</a>Det segjer eg, Herren: So vil eg gjera med heile denne vonde lyden, som hev slege seg i hop mot meg; i denne øydemarki skal dei enda sine dagar, her skal dei døy.»»</span> <span class="verse"><a name="36">36</a>Dei mennerne som Moses hadde sendt ut til å forfara Kana’ans-landet, og som spreidde låke tiender um det då dei kom att, og fekk heile lyden til å setja seg upp imot Moses,</span> <span class="verse"><a name="37">37</a>desse mennerne, som hadde lasta burt landet, dei døydde brått for Herrens åsyn.</span> <span class="verse"><a name="38">38</a>Av alle deim som hadde fare på njosningsferd til Kana’ans-landet, var det berre Josva, son åt Nun, og Kaleb, son åt Jefunne, som fekk liva.</span> <span class="verse"><a name="39">39</a>Og Moses bar Herrens ord fram for Israels-folket. Då angra dei sårt,</span> <span class="verse"><a name="40">40</a>og dagen etter, i otta, tok dei uppetter til høgfjellet, og sagde: «Sjå her er me og vil fara upp til den staden som Herren hev sagt; for me hev synda.»</span> <span class="verse"><a name="41">41</a>Då sagde Moses: «Kvi vil de då gjera imot Herrens ord? Dette kjem ikkje til å lukkast.</span> <span class="verse"><a name="42">42</a>Far ikkje dit! For Herren er ikkje med dykk. De kjem berre til å rjuka for fienden.</span> <span class="verse"><a name="43">43</a>For der møter de amalekitarne og kananitarne, og då vert de nedhogne, etter di de hev vike frå Herren, og han ikkje er med dykk.»</span> <span class="verse"><a name="44">44</a>Like vel var dei so uvyrdne at dei styrmde av stad til høgfjellet. Men Herrens sambandskista og Moses flutte seg ikkje frå lægret.</span> <span class="verse"><a name="45">45</a>Og amalekitarne og kananitarne, som budde på det fjellet, kom ned, og slo deim og jaga deim frå einannan, og elte deim alt til Horma.</span> </p></div</div></div></body></html>