<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 23</strong></div><p><span class="verse"><a name="1">1</a>So sagde Bileam til Balak: «Bygg sju altar for meg her, og få meg hit sju uksar og sju verar!»</span> <span class="verse"><a name="2">2</a>Balak gjorde som Bileam sagde, og Balak og Bileam ofra ein ukse og ein ver på kvart altar.</span> <span class="verse"><a name="3">3</a>So sagde Bileam til Balak: «Statt her innmed brennofferet ditt, med eg gjeng burt eit bil; kann henda Herren kjem til møtes med meg; kva han då let meg sjå, det skal eg segja med deg.» So gjekk han burt på ei treberr høgd;</span> <span class="verse"><a name="4">4</a>der kom Gud til møtes med honom, og Bileam sagde til honom: «No hev eg stelt til sju altar, og ofra ein ukse og ein ver på kvart altar.»</span> <span class="verse"><a name="5">5</a>Då lagde Herren eit ord i munnen på honom, og sagde: «Gakk attende til Balak, og tala so som eg no hev lært deg.»</span> <span class="verse"><a name="6">6</a>Då han kom attende, såg han Balak stod ved brennofferet sitt med alle Moabs hovdingar.</span> <span class="verse"><a name="7">7</a>Då bar han fram spådomsordet sitt, og kvad: «Or Aram Balak hit meg baud, or austerfjelli Moabs drott: «Kom! Yver Jakob våbøn lys, og vreide vond yv’ Israel!»</span> <span class="verse"><a name="8">8</a>Koss kann eg beda vondt yv’ den som Gud vil vel og ikkje vondt, og lysa heitan harm yv’ ein som Herren ikkje harmast på?</span> <span class="verse"><a name="9">9</a>Frå høgste nuten ser eg han, frå haugarn’ eg augna kann: Ein lyd som liver for seg sjølv. Med heidningfolk held han ’kje lag.</span> <span class="verse"><a name="10">10</a>Kven kann upprekna Jakobs ætt, og taka tal på Israel? Det vøre telja sand i strand og gyvet som på jordi fyk. Mått’ eg som desse gode døy, og få ei endelykt som dei!»</span> <span class="verse"><a name="11">11</a>«Kva er det du gjer?» ropa Balak. «Til å banna fiendarne mine fekk eg deg hit, og so velsignar du deim!»</span> <span class="verse"><a name="12">12</a>«Lyt eg ikkje halda meg etter dei ordi som Herren legg meg i munnen?» svara Bileam.</span> <span class="verse"><a name="13">13</a>Då sagde Balak: «Kjære, kom og ver med meg til ein annan stad, so du kann sjå deim betre - her ser du berre enden av lægret; heile lægret ser du ikkje - og bed so ei våbøn yver deim der.»</span> <span class="verse"><a name="14">14</a>So tok han Bileam med seg til vardehaugen på toppen av Pisga; der bygde han sju altar og ofra ein ung ukse og ein ver på kvart altar.</span> <span class="verse"><a name="15">15</a>Og Bileam sagde til honom: «Statt her innmed brennofferet ditt, med eg gjeng der burt til eit møte.»</span> <span class="verse"><a name="16">16</a>So kom Herren til møtes med Bileam, og lagde eit ord i munnen hans, og sagde: «So skal du tala når du kjem attende til Balak!»</span> <span class="verse"><a name="17">17</a>Då han kom attende, stod Balak endå ved brennofferet, og Moabs hovdingar med honom. «Kva sagde Herren?» spurde han.</span> <span class="verse"><a name="18">18</a>Då bar Bileam upp spådomsordet sitt, og kvad: «Kom, Balak, og mitt kvede høyr, lyd på min song, son åt Sippor!</span> <span class="verse"><a name="19">19</a>Rett aldri munde Gud sitt ord mishalla som eit menneskje ell’ angra som eit mannebarn. Det han hev sagt, set han i verk det han hev lova, held han og.</span> <span class="verse"><a name="20">20</a>Velsigning send’ han - signar han, so kann eg ikkje venda det.</span> <span class="verse"><a name="21">21</a>Aldri hjå Jakob naud du såg, ell’ ulukka hjå Israel; Herren, hans Gud, er med han stødt, og kongeluren hjå han læt.</span> <span class="verse"><a name="22">22</a>Gud leidd han or Egyptarland, ein urukse med sterke horn.</span> <span class="verse"><a name="23">23</a>Jakob treng ingi trolldomskunst, og ingen spådom i Israel; når stundi er der, vert det sagt åt Jakob og åt Israel kva Gud vil gjera til kvar tid.</span> <span class="verse"><a name="24">24</a>Sjå, lyden som ei løva ris, som løva lyfter seg til sprang, og ikkje lyster leggja seg, fyrr ho hev metta seg med rov og drukke blod av deim ho drap.»</span> <span class="verse"><a name="25">25</a>Då sagde Balak til Bileam: «Um du ikkje vil banna deim, so tarv du då ikkje velsigna deim.»</span> <span class="verse"><a name="26">26</a>«Hev eg ikkje sagt deg at eg i eitt og alt lyt gjera som Herren segjer med meg?» svara Bileam.</span> <span class="verse"><a name="27">27</a>«Kjære, kom,» sagde kongen, «so skal eg fylgja deg til ein annan stad; kann henda Herren ikkje hev noko imot at du bannar deim der.»</span> <span class="verse"><a name="28">28</a>So tok han Bileam med seg upp på toppen av Peorfjellet, som skodar ned på Øydemoen.</span> <span class="verse"><a name="29">29</a>Då sagde Bileam til honom: «Bygg sju altar for meg her, og få meg hit sju unge uksar og sju verar!»</span> <span class="verse"><a name="30">30</a>Og Balak gjorde som Bileam sagde, og på kvart alter ein ukse og ein ver.</span> </p></div</div></div></body></html>