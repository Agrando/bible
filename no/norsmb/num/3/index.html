<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 3</strong></div><p><span class="verse"><a name="1">1</a>No skal me nemna ætti åt Aron og Moses som ho var den tid Herren tala til Moses på Sinaifjellet:</span> <span class="verse"><a name="2">2</a>Sønerne hans Aron heitte Nadab - han var den eldste - og Abihu og Eleazar og Itamar.</span> <span class="verse"><a name="3">3</a>Det var namni på Arons-sønerne, dei som vart salva til prestar og innsette i preste-embættet.</span> <span class="verse"><a name="4">4</a>Men Nadab og Abihu døydde for Herrens åsyn, då dei bar uvigd eld fram for Herren på Sinaiheidi, og dei hadde ingi søner. Sidan stod Eleazar og Itamar fyre prestetenesta, under Arons, far sin’s, augo.</span> <span class="verse"><a name="5">5</a>Og Herren tala til Moses, og sagde:</span> <span class="verse"><a name="6">6</a>«Lat Levi-ætti koma og ganga fram for Aron, øvstepresten; dei skal vera honom til hjelp.</span> <span class="verse"><a name="7">7</a>Dei skal syta for det som han og heile lyden treng når dei stend framanfor møtetjeldet, og greida alt arbeidet i gudshuset.</span> <span class="verse"><a name="8">8</a>Og dei skal taka vare på alt det som høyrer til møtetjeldet, og gjera alt som skal gjerast for Israels-folket; for det er dei som skal greida alt arbeidet i gudhuset.</span> <span class="verse"><a name="9">9</a>Du skal gjeva levitarne til Aron og sønerne hans: dei skal vera ei gåva til honom frå Israels-folket.</span> <span class="verse"><a name="10">10</a>Og Aron og sønerne hans skal du setja til å styra preste-embættet; kjem nokon annan innåt, so skal han lata livet.»</span> <span class="verse"><a name="11">11</a>Og Herren tala meir til Moses, og sagde:</span> <span class="verse"><a name="12">12</a>«Sjå no hev eg sjølv teke ut levitarne or Israels-lyden i staden for alle dei frumborne, dei som kjem fyrst frå morsliv, hjå Israels-folket: levitarne skal vera mine.</span> <span class="verse"><a name="13">13</a>For mine er alle dei frumborne. Den dagen eg slo i hel alt som var frumbore i Egyptarlandet, vigde eg åt meg alt som er frumbore hjå Israel, både folk og fe; meg høyrar det til, meg, Herren.»</span> <span class="verse"><a name="14">14</a>Og Herren tala atter til Moses på Sinaiheidi, og sagde:</span> <span class="verse"><a name="15">15</a>«Du skal mynstra Levi-sønerne etter ætter og ættgreiner, og alle karfolk som er yver ein månad gamle, skal du skriva inn i manntalet.»</span> <span class="verse"><a name="16">16</a>So mynstra Moses deim etter Herrens ord, so han var fyresagd.</span> <span class="verse"><a name="17">17</a>Sønerne hans Levi heitte Gerson og Kahat og Merari.</span> <span class="verse"><a name="18">18</a>Og sønerne hans Gerson med ættgreinene deira heitte Libni og Sime’i.</span> <span class="verse"><a name="19">19</a>Og sønerne hans Kahat med ættgreinene deira, det var Amram og Jishar og Hebron og Uzziel.</span> <span class="verse"><a name="20">20</a>Og sønerne hans Merari med ættgreinene deira, det var Mahli og Musi. Dette var Levi-ætterne med greinerne deira.</span> <span class="verse"><a name="21">21</a>Frå Gerson er Libni-ætti og Some’i-ætti; det er dei me kallar Gersons-ætterne.</span> <span class="verse"><a name="22">22</a>Då dei var mynstra, og alle karfolk yver ein månad gamle var innskrivne i manntalet, so var det sju tusund og fem hundrad mann.</span> <span class="verse"><a name="23">23</a>Gersons-ætterne hadde lægret attanfor gudshuset, i vest.</span> <span class="verse"><a name="24">24</a>Og hovdingen yver Gersons-greini var Eljasaf, son åt Lael.</span> <span class="verse"><a name="25">25</a>Det som Gersons-ætterne skulde hava umsut med i møtetjeldet, det var sjølve tjeldet: åklædetæpi og raggetæpi og tekkjet yver deim, og tæpet til møtetjelddøri,</span> <span class="verse"><a name="26">26</a>og lereftsgarden kring tunet, og tæpet i porten til tunet kring gudshuset og altaret, og togi som høyrde til, og alt som skulde gjerast med det.</span> <span class="verse"><a name="27">27</a>Frå Kahat er Amrams-ætti komi, og Jishars-ætti, og Hebrons-ætti, og Uzziels-ætti; det er dei me kallar Kahats-ætterne.</span> <span class="verse"><a name="28">28</a>Då dei var innskrivne i manntalet - alle karfolk yver ein månad gamle - so var dei åtte tusund og tri hundrad mann, som skulde taka vare på dei heilage tingi.</span> <span class="verse"><a name="29">29</a>Kahats-ætterne hadde lægret sitt på sudsida av gudshuset.</span> <span class="verse"><a name="30">30</a>Hovdingen yver Kahats-ætti og greinerne hennar var Elisafan, son åt Uzziel.</span> <span class="verse"><a name="31">31</a>Og det dei skulde hava umsut med, var lovtavlekista og bordet og ljosestaken og altari og forhenget, og dei heilage gognerne som dei hadde til gudstenesta, og alt som skulde gjerast med det.</span> <span class="verse"><a name="32">32</a>Den høgste hovdingen i Levi-ætti var Eleazar, son åt Aron, øvstepresten. Han hadde tilsynet med deim som gjorde alt som skulde gjerast i heilagdomen.</span> <span class="verse"><a name="33">33</a>Frå Merari er Mahli-ætti og Musi-ætti komne; det er dei me kallar Merari-ætterne.</span> <span class="verse"><a name="34">34</a>Då dei var mynstra, og alle karfolk yver ein månad gamle var innskrivne i manntalet, so var det seks tusund og tvo hundrad mann.</span> <span class="verse"><a name="35">35</a>Hovdingen yver Merari-ætti og greinerne hennar var Suriel, son åt Abiha’il. Dei hadde lægret sitt på nordsida av gudshuset.</span> <span class="verse"><a name="36">36</a>Det som Merari-sønerne var sette til, det var å hava umsut med plankarne i huset, og tverstokkarne og stolparne og stabbarne, og all reidskapen, og alt som skulde gjerast med det,</span> <span class="verse"><a name="37">37</a>og stolparne til tungarden, med stabbarne og pålarne og togi som høyrde til.</span> <span class="verse"><a name="38">38</a>Framanfor gudshuset, mot aust, midt framfor møtetjeldet, på solsida, der hadde Moses og Aron og sønerne hans lægret sitt. Dei var det som bar umsut for alt som skulde gjerast i heilagdomen, alt som skulde gjerast for Israels-sønerne; kom nokon annan innåt, so laut han lata livet.</span> <span class="verse"><a name="39">39</a>Dei som vart talde i Levi-ætti, dei som Moses og Aron talde, ætt for ætt, etter Herrens ord - alle karfolk yver ein månad gamle - var i alt tvo og tjuge tusund mann.</span> <span class="verse"><a name="40">40</a>Og Herren sagde til Moses: «Tel alle frumborne karfolk av Israels-lyden som er yver ein månaden gamle, og skriva deim inn i manntalet,</span> <span class="verse"><a name="41">41</a>og lat so meg, Herren, få levitarne i staden for deim, og feet åt levitarne i staden for alt det frumborne feet hjå Israels-folket.»</span> <span class="verse"><a name="42">42</a>So talde Moses alle dei frumborne Israels-sønerne, som Herren hadde sagt med honom.</span> <span class="verse"><a name="43">43</a>Og då han hadde skrive upp namni på alle frumborne karfolk som var yver ein månad gamle, og rekna deim i hop, so var talet tvo og tjuge tusund og tvo hundrad og tri og sytti.</span> <span class="verse"><a name="44">44</a>Då sagde Herren til Moses:</span> <span class="verse"><a name="45">45</a>«Tak levitarne i staden for alle dei frumborne Israels-sønerne, og feet åt levitarne i staden for feet deira; og levitarne skal høyra meg til, meg, Herren.</span> <span class="verse"><a name="46">46</a>Og i utløysnad for dei tvo hundrad og tri og sytti som det er fleire frumborne israelitar enn levitar,</span> <span class="verse"><a name="47">47</a>skal du taka fem dalar for kvar; dei skal du taka i heilag mynt, etter tjuge gera i dalaren,</span> <span class="verse"><a name="48">48</a>og pengarne skal du gjeva til Aron og sønerne hans i utløysnad for dei frumborne som er yver talet.»</span> <span class="verse"><a name="49">49</a>So fekk Moses løysepengarne for dei som var att av dei frumborne Israels-sønerne, då dei hine var utløyste med levitarne;</span> <span class="verse"><a name="50">50</a>av desse same frumborne Israels-borni fekk han pengarne - det var eit tusund og tri hundrad og fem og seksti dalar i heilag mynt -</span> <span class="verse"><a name="51">51</a>og han gav deim til Aron og sønerne hans etter Herrens ord; for so hadde Herren sagt med honom.</span> </p></div</div></div></body></html>