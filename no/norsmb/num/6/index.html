<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 6</strong></div><p><span class="verse"><a name="1">1</a>Og Herren tala atter til Moses, og sagde:</span> <span class="verse"><a name="2">2</a>«Tala til Israels-sønerne, og seg til deim: «Når ein mann eller kvinna hev gjort ein heilag lovnad, og vigt seg til Herren,</span> <span class="verse"><a name="3">3</a>so skal dei halda seg ifrå vin og sterke drykkjer; dei må ikkje smaka vinedik eller annan sterk edik; dei må ikkje drikka nokon drykk som er tillaga av druvor, og ikkje eta druvor, korkje friske eller turre.</span> <span class="verse"><a name="4">4</a>So lenge vigsla varer, må dei ikkje eta noko som kjem frå vintreet, ikkje ein gong kart eller visar.</span> <span class="verse"><a name="5">5</a>So lenge vigslingslovnaden gjeld, må det ikkje koma saks på hovudet åt den som er vigd; alt til den tidi er ute som han hev vigt til Herren, skal han vera helga; han skal lata hovudhåret sitt veksa fritt.</span> <span class="verse"><a name="6">6</a>So lenge han er vigd til Herren, må han ikkje koma innåt noko lik.</span> <span class="verse"><a name="7">7</a>Um far eller mor eller bror eller syster hans døyr, so må han ikkje for deira skuld gjera seg urein; for vigsla åt hans Gud er på hovudet hans.</span> <span class="verse"><a name="8">8</a>Alt medan vigsla varer, er han helga åt Herren.</span> <span class="verse"><a name="9">9</a>Brådøyr det nokon innmed honom, og fører ureinskap yver det vigde hovudet hans, so skal han raka hovudet sitt den dagen han vert rein att; den sjuande dagen skal han raka det;</span> <span class="verse"><a name="10">10</a>og den åttande dagen skal han koma til presten, til møtetjelddøri, med tvo turtelduvor eller tvo duveungar,</span> <span class="verse"><a name="11">11</a>og presten skal ofra deim, den eine til syndoffer og den andre til brennoffer, so han fær soning for den syndi han førde yver seg, då han kom innåt liket. So skal han same dagen helga hovudet sitt,</span> <span class="verse"><a name="12">12</a>og vigja seg for Herren for den tid han hev lova, og bera fram eit årsgamalt lamb til skuldoffer. Den fyrste vigslingstidi gjeld ikkje meir, etter di vigsla hans vart utskjemd.</span> <span class="verse"><a name="13">13</a>So er lovi um den som hev vigt seg til Herren: Når vigslingstidi hans er ute, skal dei leida honom fram åt møtetjelddøri,</span> <span class="verse"><a name="14">14</a>og han skal bera fram gåvorne sine for Herren: eit årsgamalt lytelaust verlamb til brennoffer, og eit årsgamalt lytelaust saulamb til syndoffer, og ein lytelaus ver til takkoffer,</span> <span class="verse"><a name="15">15</a>og ei korg med søtt omnsbrød som er baka av fint mjøl, og hellekakor med olje i, og oljesmurde tunnbrødleivar, med grjonoffer og drykkoffer som høyrer til.</span> <span class="verse"><a name="16">16</a>Og presten skal bera det fram for Herrens åsyn, og ofra syndofferet og brennofferet hans;</span> <span class="verse"><a name="17">17</a>og av veren skal han stella til eit takkoffer åt Herren, og bera det fram saman med søtebrødkorgi, og so skal han bera fram grjonofferet og drykkofferet hans.</span> <span class="verse"><a name="18">18</a>Den vigde skal raka det vigde hovudet sitt i møtetjelddøri, og taka det vigde hovudhåret sitt, og leggja det på elden som brenn under takkofferet.</span> <span class="verse"><a name="19">19</a>Og presten skal taka den eine bogen av veren, kokt, og ei hellekaka av deim som er i korgi, og ein tunnbrødleiv, og leggja det i henderne på den vigde, etter han hev raka av seg det vigde håret sitt.</span> <span class="verse"><a name="20">20</a>Desse gåvorne skal presten svinga for Herrens åsyn; dei er heilage, og skal høyra presten til, umfram svingebringa og lyftelåret. Sidan kann den vigde drikka vin.</span> <span class="verse"><a name="21">21</a>Dette krev lovi av den som hev gjort vigslingslovnaden: desse gåvorne skal han bera fram for Herren attpå vigsla si umfram det han elles hev råd til; han skal fara åt som det høver med lovnaden han hev gjort, og fylgja dei fyresegnerne som gjeld for vigsla hans.»»</span> <span class="verse"><a name="22">22</a>Og Herren tala atter til Moses, og sagde:</span> <span class="verse"><a name="23">23</a>«Tala til Aron og sønerne hans, og seg: «So skal de segja når de velsignar Israels-borni:</span> <span class="verse"><a name="24">24</a>«Herren velsigne deg og vare deg!</span> <span class="verse"><a name="25">25</a>Herren late sit andlit lysa mot deg, og vere deg nådig!</span> <span class="verse"><a name="26">26</a>Herren lyfte si åsyn på deg, og gjeve deg fred!»»</span> <span class="verse"><a name="27">27</a>Dei skal lysa mitt namn yver Israels-borni, so vil eg velsigna deim.»</span> </p></div</div></div></body></html>