<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 29</strong></div><p><span class="verse"><a name="1">1</a>Den fyrste dagen i den sjuande månaden skal de halda eit heilagt møte, og må ikkje gjera noko utearbeid; den dagen skal lurarne ljoma,</span> <span class="verse"><a name="2">2</a>og de skal bera fram for Herren eit brennoffer som angar godt: ein ung ukse, ein ver, sju årsgamle lamb utan lyte,</span> <span class="verse"><a name="3">3</a>og grjonofferet som høyrer til: fint mjøl, blanda med olje, tri kannor attåt uksen, og tvo kannor attåt veren,</span> <span class="verse"><a name="4">4</a>og ei kanna for kvart av dei sju lambi,</span> <span class="verse"><a name="5">5</a>og so ein syndofferbukk til soning for dykk,</span> <span class="verse"><a name="6">6</a>umfram månads-brennofferet og grjonofferet som høyrer til det, og umfram det faste brennofferet med sitt grjonoffer og dei vanlege drykkofferi; då er det ein god offerrett, som angar søtt for Herren.</span> <span class="verse"><a name="7">7</a>Tiande dagen i den same sjuande månaden skal de halda eit heilagt møte. Då skal de fasta og ikkje gjera noko arbeid;</span> <span class="verse"><a name="8">8</a>og de skal bera fram for Herren eit brennoffer som angar godt: ein ung ukse, ein ver, sju årsgamle lamb - lytelause skal dei vera -</span> <span class="verse"><a name="9">9</a>og grjonofferet som høyrer til: fint mjøl, blanda med olje, tri kannor attåt uksen, og tvo kannor attåt veren,</span> <span class="verse"><a name="10">10</a>og ei kanna for kvart av dei sju lambi,</span> <span class="verse"><a name="11">11</a>og so ein geitebukk til syndoffer, umfram sonings-syndofferet og det daglege brennofferet med grjonofferet og drykkofferi som høyrer til.</span> <span class="verse"><a name="12">12</a>Femtande dagen i den sjuande månaden skal de samlast til eit heilagt møte, og må ikkje gjera noko utearbeid; og de skal halda pilegrimshelg for Herren i sju dagar.</span> <span class="verse"><a name="13">13</a>Då skal de bera fram for Herren ein brennofferrett, som angar godt for Herren: trettan unge uksar, tvo verar, fjortan årsgamle lamb - lytelause skal dei vera -</span> <span class="verse"><a name="14">14</a>og grjonofferet som høyrer til: fint mjøl, blanda med olje, tri kannor for kvar av dei trettan uksarne, og tvo kannor for kvar av dei tvo verarne,</span> <span class="verse"><a name="15">15</a>og ei kanna for kvart av dei fjortan lambi,</span> <span class="verse"><a name="16">16</a>og so ein geitebukk til syndoffer, umfram det daglege brennofferet med sitt grjonoffer og drykkoffer.</span> <span class="verse"><a name="17">17</a>Andre dagen skal de bera fram tolv unge uksar, tvo verar, fjortan årsgamle lamb utan lyte,</span> <span class="verse"><a name="18">18</a>og grjonoffer og drykkoffer som vanleg, svarande til uksarne og verarne og lambi etter talet,</span> <span class="verse"><a name="19">19</a>og ein geitebukk til syndoffer, umfram det daglege brennofferet med sitt grjonoffer og sine drykkoffer;</span> <span class="verse"><a name="20">20</a>tridje dagen elleve uksar, tvo verar, fjortan årsgamle lamb utan lyte,</span> <span class="verse"><a name="21">21</a>og grjonoffer og drykkoffer som vanleg, svarande til uksarne og verarne og lambi etter talet,</span> <span class="verse"><a name="22">22</a>og ein syndofferbukk, umfram det daglege brennofferet med sitt grjonoffer og drykkoffer;</span> <span class="verse"><a name="23">23</a>fjorde dagen ti uksar, tvo verar, fjortan årsgamle lamb utan lyte,</span> <span class="verse"><a name="24">24</a>med grjonoffer og drykkoffer som vanleg, svarande til uksarne og verarne og lambi etter talet,</span> <span class="verse"><a name="25">25</a>og ein syndofferbukk, umfram det daglege brennofferet med sitt grjonoffer og drykkoffer;</span> <span class="verse"><a name="26">26</a>femte dagen ni uksar, tvo verar, fjortan årsgamle lamb utan lyte,</span> <span class="verse"><a name="27">27</a>med grjonoffer og drykkoffer som vanleg, svarande til uksarne og verarne og lambi etter talet,</span> <span class="verse"><a name="28">28</a>og ein syndofferbukk, umfram det daglege brennofferet med sitt grjonoffer og drykkoffer;</span> <span class="verse"><a name="29">29</a>sette dagen åtte uksar, tvo verar, fjortan årsgamle lamb utan lyte,</span> <span class="verse"><a name="30">30</a>med grjonoffer og drykkoffer som vanleg, svarande til uksarne og verarne og lambi etter talet,</span> <span class="verse"><a name="31">31</a>og ein syndofferbukk, umfram det daglege brennofferet med sitt grjonoffer og drykkoffer;</span> <span class="verse"><a name="32">32</a>sjuande dagen sju uksar, tvo verar, fjortan årsgamle lamb utan lyte,</span> <span class="verse"><a name="33">33</a>med grjonoffer og drykkoffer som vanleg, svarande til uksarne og verarne og lambi etter talet,</span> <span class="verse"><a name="34">34</a>og ein syndofferbukk, umfram det daglege brennofferet med sitt grjonoffer og drykkoffer.</span> <span class="verse"><a name="35">35</a>Åttande dagen skal de halda ei stor samlingshøgtid, og må ikkje gjera noko utearbeid;</span> <span class="verse"><a name="36">36</a>og de skal bera fram ein brennofferrett som angar godt: ein ukse, ein ver, sju årsgamle lamb utan lyte,</span> <span class="verse"><a name="37">37</a>med grjonoffer og drykkoffer som vanleg, svarande til uksen og veren og lambi etter talet,</span> <span class="verse"><a name="38">38</a>og ein syndofferbukk, umfram det daglege brennofferet med sitt grjonoffer og drykkoffer.</span> <span class="verse"><a name="39">39</a>Dette er det de skal ofra Herren på høgtiderne dykkar, umfram det de hev lova eller gjev i godvilje, anten det er brennoffer eller grjonoffer eller drykkoffer eller takkoffer.»»</span> </p></div</div></div></body></html>