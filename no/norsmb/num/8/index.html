<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 8</strong></div><p><span class="verse"><a name="1">1</a>Og Herren sagde til Moses:</span> <span class="verse"><a name="2">2</a>«Tala til Aron, og seg til honom: «Når du set upp lamporne, so skal du laga det so at alle sju lamporne kastar ljoset frametter, på romet framanfor ljosestaken.»»</span> <span class="verse"><a name="3">3</a>Og Aron gjorde so: han sette upp lamporne so ljoset fall frametter, på romet framanfor ljosestaken, som Herren hadde sagt med honom.</span> <span class="verse"><a name="4">4</a>Ljosestaken var av drive gull; både leggen og kruna var drive arbeid. Etter det bilætet som Herren synte Moses, hadde dei gjort ljosestaken.</span> <span class="verse"><a name="5">5</a>Og Herren tala atter til Moses, og sagde:</span> <span class="verse"><a name="6">6</a>«Du skal taka levitarne fram or Israels-folket og reinsa deim.</span> <span class="verse"><a name="7">7</a>So skal du fara åt når du reinsar deim: Du skal skvetta skiringsvatn på deim, og dei skal fara yver heile likamen sin med rakekniven, og två klædi sine, so dei er reine.</span> <span class="verse"><a name="8">8</a>So skal dei taka ein ung ukse og grjonofferet som høyrer til: fint mjøl blanda med olje, og til syndoffer skal du taka ein annan ung ukse.</span> <span class="verse"><a name="9">9</a>Du skal segja med levitarne, at dei skal koma hit til møtetjeldet, og so skal du kalla i hop heile Israels-lyden,</span> <span class="verse"><a name="10">10</a>og føra levitarne fram for Herrens åsyn. So skal Israels-sønerne leggja henderne på levitarne,</span> <span class="verse"><a name="11">11</a>og Aron skal vigja deim til Herren for Israels-folket på same visi som når han svinger offeret for Herrens åsyn; og sidan skal dei tena Herren; det skal vera deira kall.</span> <span class="verse"><a name="12">12</a>So skal levitarne leggja henderne på hovudet åt uksarne, og du skal ofra den eine til syndoffer og den andre til brennoffer åt Herren, og gjera soning for levitarne.</span> <span class="verse"><a name="13">13</a>So skal du då føra levitarne fram for Aron og sønerne hans, og vigja deim til Herren på same visi som når offeret vert svinga att og fram for Herrens åsyn.</span> <span class="verse"><a name="14">14</a>Du skal skilja levitarne ut ifrå hitt Israels-folket, og dei skal høyra meg til,</span> <span class="verse"><a name="15">15</a>og sidan, når du hev reinsa og vigt deim, skal dei koma og gjera tenesta i møtetjeldet.</span> <span class="verse"><a name="16">16</a>For dei er ei gåva til meg, ei gåva frå heile Israels-folket; eg valde meg deim i staden for det som kjem fyrst frå morsliv, alt det som er frumbore hjå Israels-folket.</span> <span class="verse"><a name="17">17</a>For mine er alle dei frumborne hjå Israels-folket, både folk og fe; den gongen eg slo i hel alt frumbore i Egyptarlandet, helga eg deim åt meg.</span> <span class="verse"><a name="18">18</a>Men no hev eg teke levitarne i staden for alle dei frumborne Israels-borni;</span> <span class="verse"><a name="19">19</a>eg tok deim fram or Israels-folket, og gav deim til Aron og sønerne hans, på den måten at dei skulde greida tenesta i møtetjeldet for Israels-sønerne og gjera soning for deim, so Israels-sønerne ikkje skal koma innåt heilagdomen og soleis føra ulukka yver seg.»</span> <span class="verse"><a name="20">20</a>Moses og Aron og heile Israels-lyden gjorde i alle måtar so med levitarne som Herren hadde sagt med Moses.</span> <span class="verse"><a name="21">21</a>Og levitarne reinsa seg med skiringsvatnet, og tvo klædi sine, og Aron vigde deim for Herrens åsyn på same visi som når eit svingeoffer vert vigt, og gjorde soning for deim, so dei vart reine,</span> <span class="verse"><a name="22">22</a>og so kom dei og gjorde arbeidet sitt i møtetjeldet, for augo åt Aron og sønerne hans. Som Herren hadde sagt Moses fyre, so gjorde dei med levitarne.</span> <span class="verse"><a name="23">23</a>Og Herren tala atter til Moses, og sagde:</span> <span class="verse"><a name="24">24</a>«Dette er lovi som gjeld for levitarne: Frå dei er fem og tjuge år gamle, skal dei standa i tenesta og gjera alt det arbeidet som trengst i møtetjeldet;</span> <span class="verse"><a name="25">25</a>men so snart dei hev fyllt femti år, skal dei gjeva seg utor tenesta, og ikkje arbeida lenger.</span> <span class="verse"><a name="26">26</a>Dei kann vera brørne sine til hjelp i møtetjeldet med eitt og anna som er å gjera der, men dei skal ikkje hava fast tenesta. Soleis skal du skipa det med levitarne og tenesta deira.»</span> </p></div</div></div></body></html>