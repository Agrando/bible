<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 11</strong></div><p><span class="verse"><a name="1">1</a>Det var ein gong folket klaga seg for Herren, liksom dei leid vondt. Då Herren høyrde det, vart han harm, og elden hans slo ned millom deim, og herja i den eine enden av lægret.</span> <span class="verse"><a name="2">2</a>Då ropa folket på Moses, og Moses bad til Herren for deim; so slokna elden av.</span> <span class="verse"><a name="3">3</a>Sidan kalla dei den staden Tabera, av di Herrens eld slo ned millom deim.</span> <span class="verse"><a name="4">4</a>Men herkemugen, som var med deim, fyste etter annan kost; då for Israels-folket og til å jamra seg att, og sagde: «Gud gjev me hadde kjøt å eta!</span> <span class="verse"><a name="5">5</a>Me saknar fisken som me fekk kostelaust i Egyptarland, og agurkarne og melonorne og purren og kvitlauken og skarlauken;</span> <span class="verse"><a name="6">6</a>her turkar me reint upp; me ser ikkje anna for augo enn manna.»</span> <span class="verse"><a name="7">7</a>Manna var likt korianderfrø og på lit som bedolahkvåda.</span> <span class="verse"><a name="8">8</a>Folket for utyver og sanka det, og mol det på handkvern eller støytte det sund i mortlar. Sidan saud dei det i gryta, og laga kakor av det; då smaka det som sukkerbrød med olje i.</span> <span class="verse"><a name="9">9</a>Når dalskoddi seig ned yver lægri um natti, fylgde det manna med.</span> <span class="verse"><a name="10">10</a>Då Moses høyrde gråt frå kvart einaste hus, og såg at Herren var fælande harm, tykte han det var ilt,</span> <span class="verse"><a name="11">11</a>og sagde til Herren: «Kvi hev du fare so hardt med tenaren din? Kvi hev du so lite godhug for meg at du vil leggja på meg slik ei byrd som å syta for heile dette folket?</span> <span class="verse"><a name="12">12</a>Hev då eg gjeve deim livet eller sett deim inn i verdi, sidan du segjer med meg at eg skal halda deim på armen, som barnfostren held eit sugebarn, og bera deim fram til det landet du hev lova federne deira?</span> <span class="verse"><a name="13">13</a>Kvar skal eg taka kjøt frå til heile dette folket? For dei heng yver meg med gråt, og segjer: «Gjev oss kjøt, so me fær eta!»</span> <span class="verse"><a name="14">14</a>Ikkje kann eg åleine syta for heile dette folket; det er meir enn eg orkar.</span> <span class="verse"><a name="15">15</a>Vil du fara so med meg, so drep meg heller med ein gong, so sant du vil meg vel, og lat meg ikkje sjå mi eigi ulukka.»</span> <span class="verse"><a name="16">16</a>Då sagde Herren til Moses: «Kalla meg i hop sytti av dei gildaste menner i Israel, deim som du veit er dei gjævaste millom folket og formenner for deim! Tak deim so med deg til møtetjeldet og lat deim standa der hjå deg,</span> <span class="verse"><a name="17">17</a>so vil eg koma ned og tala med deg der, og eg vil lata deim og få av den åndi som er yver deg, so dei kann hjelpa deg og bera all den tyngsla du hev av folket, og du ikkje tarv bera henne åleine.</span> <span class="verse"><a name="18">18</a>Og til folket skal du segja: «Helga dykk til i morgon, so skal de få kjøt å eta, etter di de jamra dykk for Herren og sagde: «Gud gjeve me hadde kjøt! Å kor godt me livde i Egyptarland!» No vil Herren gjeva dykk kjøt, som de skal eta av,</span> <span class="verse"><a name="19">19</a>og det ikkje ein dag, eller tvo eller fem eller ti eller tjuge dagar,</span> <span class="verse"><a name="20">20</a>men ein heil månad, til de byd dykk imot, so det lyt gjeva det upp att, for di de mismætte Herren som er midt imillom dykk, og jamra dykk for honom, og sagde: «Kvi for me då frå Egyptarland?»»»</span> <span class="verse"><a name="21">21</a>«Seks hundrad tusund gangføre menner er det folket som eg fylgjest med,» svara Moses, «og du segjer at du vil gjeva deim kjøt so dei hev mat for ein heil månad!</span> <span class="verse"><a name="22">22</a>Skal me slagta so mange sauer og naut at det rekk til for deim, eller skal all fisken i havet sankast i hop so dei fær nok?»</span> <span class="verse"><a name="23">23</a>Då sagde Herren til Moses: «Rekk ikkje Herrens arm so langt som han vil? No skal du få sjå um det ikkje gjeng som eg hev sagt.»</span> <span class="verse"><a name="24">24</a>So gjekk Moses ut, og kunngjorde Herrens ord for folket, og han kalla saman sytti av dei gjævaste mennerne i lyden, og bad deim standa rundt ikring møtetjeldet.</span> <span class="verse"><a name="25">25</a>Og Herren for ned i skyi, og tala til Moses, og let dei sytti gjæve mennerne få av den åndi som var yver honom. Då hende det at med same åndi let seg ned yver deim, tala dei profetord, men sidan gjorde dei det ikkje.</span> <span class="verse"><a name="26">26</a>Det var tvo menner som hadde vorte att i lægret; den eine heitte Eldad og den andre Medad. På deim let åndi seg og ned; for dei høyrde til deim som var uppskrivne, men dei hadde ikkje gjenge ut til møtetjeldet, og no tala dei profetord i lægret.</span> <span class="verse"><a name="27">27</a>Og ein svein kom springande med bod til Moses og sagde: «Eldad og Medad talar profetord i lægret.»</span> <span class="verse"><a name="28">28</a>Då tok Josva frami, han som hadde vore fylgjesveinen åt Moses alt ifrå ungdomen, og sagde: «Herre Moses, forbyd deim dette!»</span> <span class="verse"><a name="29">29</a>«Er du åbru for mi skuld?» svara Moses. «Eg vilde at heile Herrens folk kunde tala profetord, og at Herren sende sin Ande yver deim!»</span> <span class="verse"><a name="30">30</a>Då Moses vel var komen attende til lægret saman med Israels hovdingar,</span> <span class="verse"><a name="31">31</a>so sende Herren ein vind som førde enghønor inn ifrå havet, og støytte deim ned yver lægret og markerne rundt ikring, so vidt som ei dagsleid i firkant. Dei flaug so lågt at dei ikkje var meir enn eit par alner frå marki,</span> <span class="verse"><a name="32">32</a>og folket var ute heile den dagen og heile natti og heile den andre dagen og samla deim inn; ingen sanka mindre enn eit tjug tunnor, og dei breidde deim utyver rundt ikring lægret.</span> <span class="verse"><a name="33">33</a>Medan dei endå åt av kjøtet - det var ikkje ende - loga Herrens vreide upp att, og han sende ein øgjeleg manndaude yver deim.</span> <span class="verse"><a name="34">34</a>Difor kallar dei den staden Kibrot-Hatta’ava; for der vart dei jorda dei som hadde vore so fysne.</span> <span class="verse"><a name="35">35</a>Frå Kibrot-Hatta’ava for folket til Haserot, og der vart dei verande ei tid.</span> </p></div</div></div></body></html>