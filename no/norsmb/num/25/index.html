<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 25</strong></div><p><span class="verse"><a name="1">1</a>Med Israels-folket heldt til i Sittim, tok folket til å fljuga etter kvinnorne i Moab.</span> <span class="verse"><a name="2">2</a>Og Moabs-kvinnorne bad deim til blotveitslorne åt guden sin; so åt dei med deim og bøygde kne for guden deira;</span> <span class="verse"><a name="3">3</a>Israel tydde seg til Ba’al-Peor. Då vart Herren brennande harm på Israel,</span> <span class="verse"><a name="4">4</a>og Herren sagde til Moses: «Tak med deg alle Israels hovdingar, og legg desse mennerne på stegl for Guds og alle manns augo, so Herrens brennande vreide kann vendast burt frå Israel!»</span> <span class="verse"><a name="5">5</a>Og Moses sagde til styresmennerne i Israel: «Kvar av dykk skal slå i hel deim av folki sine som hev halde seg til Ba’al-Peor!»</span> <span class="verse"><a name="6">6</a>Best det var, kom ein av Israels-sønerne med ei kvinna frå Midjan, og leidde henne heim til sitt eige folk midt for augo på Moses og heile Israels-lyden, med dei sat og syrgde i møtetjelddøri.</span> <span class="verse"><a name="7">7</a>Då Pinehas, son åt Eleazar og soneson åt Aron, øvstepresten, såg det, steig han fram or lyden, og treiv eit spjot</span> <span class="verse"><a name="8">8</a>og gjekk etter mannen inn i koven, og rende spjotet gjenom deim båe, mannen og kvinna, so det gjekk inn i livet hennar. Då stanna sotti som herja Israels-folket.</span> <span class="verse"><a name="9">9</a>Men talet på deim som døydde i sotti, var fire og tjuge tusund.</span> <span class="verse"><a name="10">10</a>Og Herren tala til Moses, og sagde:</span> <span class="verse"><a name="11">11</a>«Pinehas, son åt Eleazar og soneson åt Aron, øvstepresten, hev vendt vreiden min burt frå Israels-folket; etter di han stod so strengt på min rett, vilde ikkje eg vera so streng at eg gjorde ende på Israels-borni.</span> <span class="verse"><a name="12">12</a>Difor skal du segja honom at eg vil gjera samband med honom, so det skal ganga honom vel;</span> <span class="verse"><a name="13">13</a>ævelegt prestedøme lovar eg honom og ætti hans etter honom, for di han var so vyrk for æra åt sin Gud og gjorde soning for Israels-folket.»</span> <span class="verse"><a name="14">14</a>Den drepne israeliten, han som vart drepen i hop med den midjanitiske kvinna, heitte Zimri Saluson; han var formann for ei grein av Simeons-ætti.</span> <span class="verse"><a name="15">15</a>Og midjanitkvinna som vart drepi, heitte Kozbi; ho var dotter åt Sur, som var hovding yver ei ættgrein av midjanitarne.</span> <span class="verse"><a name="16">16</a>Og Herren tala til Moses, og sagde:</span> <span class="verse"><a name="17">17</a>«De skal søkja åt midjanitarne og slå deim ned;</span> <span class="verse"><a name="18">18</a>for dei sat um dykk og lagde svikråder mot dykk då det hende, dette med Peor og Kozbi, frenka deira, hovdingdotteri frå Midjan, som vart drepi den gongen sotti kom yver dykk for Peors skuld.»</span> </p></div</div></div></body></html>