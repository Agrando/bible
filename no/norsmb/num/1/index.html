<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 1</strong></div><p><span class="verse"><a name="1">1</a>So var det den fyrste dagen i den andre månaden året etter dei hadde fare frå Egyptarlandet, då tala Herren til Moses på Sinaiheidi, i møtetjeldet, og sagde:</span> <span class="verse"><a name="2">2</a>«De skal taka tal på heile Israels-lyden etter ætter og ættgreiner, og skriva upp namni på alle karar, ein for ein,</span> <span class="verse"><a name="3">3</a>alle våpnføre menner i Israel som er tjuge år gamle eller meir, skal de mynstra, flokk for flokk, du og Aron.</span> <span class="verse"><a name="4">4</a>Og med dykk skal det vera ein mann av kvar ætt, den som er hovdingen for alle greinerne i ætti.</span> <span class="verse"><a name="5">5</a>So heiter dei mennerne som skal vera dykk til hjelp: av Rubens-ætti: Elisur, son åt Sede’ur;</span> <span class="verse"><a name="6">6</a>av Simeons-ætti: Selumiel, son åt Surisaddai;</span> <span class="verse"><a name="7">7</a>av Juda-ætti: Nahson, son åt Amminadab;</span> <span class="verse"><a name="8">8</a>av Issakars-ætti: Netanel, son åt Suar;</span> <span class="verse"><a name="9">9</a>av Sebulons-ætti; Eliab, son åt Helon;</span> <span class="verse"><a name="10">10</a>av Josefs-sønerne: Elisama, son åt Ammihud, av Efraims-ætti, og Gamliel, son åt Pedasur, av Manasse-ætti;</span> <span class="verse"><a name="11">11</a>av Benjamins-ætti: Abidan, son åt Gideoni;</span> <span class="verse"><a name="12">12</a>av Dans-ætti: Ahiezer, son åt Ammisaddai;</span> <span class="verse"><a name="13">13</a>av Assers-ætti: Pagiel, son åt Okran;</span> <span class="verse"><a name="14">14</a>av Gads-ætti: Eljasaf, son åt Re’uel;</span> <span class="verse"><a name="15">15</a>av Naftali-ætti: Ahira, son åt Enan.»</span> <span class="verse"><a name="16">16</a>Dette var dei som var kalla til formenner for lyden, dei høgste i fedreætterne sine, hovdingarne yver Israels-folket.</span> <span class="verse"><a name="17">17</a>So henta Moses og Aron dei mennerne som var namngjevne,</span> <span class="verse"><a name="18">18</a>og fyrste dagen i andre månaden kalla dei lyden i hop til eit ålmannamøte; og alle som var yver tjuge år, vart innskrivne i manntalet med namn, ein for ein, etter ætter og ættgreiner,</span> <span class="verse"><a name="19">19</a>soleis som Herren hadde sagt; og Moses mynstra deim på Sinaiheidi.</span> <span class="verse"><a name="20">20</a>Fyrst mynstra han Rubens-sønerne - deim som var ætta frå Ruben, eldste son åt Israel - og då alle våpnføre menner av Rubens-folket, frå tjugeårsalderen og uppetter, var innskrivne i manntalet, ein for ein, etter ætter og ættgreiner,</span> <span class="verse"><a name="21">21</a>so var det seks og fyrti tusund og fem hundrad mann.</span> <span class="verse"><a name="22">22</a>So mynstra han Simeons-sønerne og ætterne deira, og då alle våpnføre menner av Simeons-folket, frå tjugeårsalderen og uppetter, var innskrivne i manntalet, ein for ein, etter ætter og ættgreiner,</span> <span class="verse"><a name="23">23</a>so var det ni og femti tusund og tri hundrad mann.</span> <span class="verse"><a name="24">24</a>So mynstra han Gads-sønerne og ætterne deira, og då alle dei våpnføre av Gads-folket, frå tjugeårsalderen og uppetter, var innskrivne i manntalet, ein for ein, etter ætter og ættgreiner,</span> <span class="verse"><a name="25">25</a>so var det fem og fyrti tusund og seks hundrad og femti mann.</span> <span class="verse"><a name="26">26</a>So mynstra han Juda-sønerne og ætterne deira, og då alle dei våpnføre av Juda-folket, frå tjugeårsalderen og uppetter, var innskrivne i manntalet, ein for ein, etter ætter og ættgreiner,</span> <span class="verse"><a name="27">27</a>so var det fire og sytti tusund og seks hundrad mann.</span> <span class="verse"><a name="28">28</a>So mynstra han Issakars-sønerne og ætterne deira, og då alle dei våpnføre av Issakars-folket, frå tjugeårsalderen og uppetter, var innskrivne i manntalet, ein for ein, etter ætter og ættgreiner,</span> <span class="verse"><a name="29">29</a>so var det fire og femti tusund og fire hundrad mann.</span> <span class="verse"><a name="30">30</a>So mynstra han Sebulons-sønerne og ætterne deira, og då alle dei våpnføre av Sebulons-folket, frå tjugeårsalderen og uppetter, var innskrivne i manntalet, ein for ein, etter ætter og ættgreiner,</span> <span class="verse"><a name="31">31</a>so var det sju og femti tusund og fire hundrad mann.</span> <span class="verse"><a name="32">32</a>So mynstra han Josefs-sønerne og ætterne deira: Då alle dei våpnføre av Efraims-folket, frå tjugeårsalderen og uppetter, var innskrivne i manntalet, ein for ein, etter ætter og ættgreiner,</span> <span class="verse"><a name="33">33</a>so var det fyrti tusund og fem hundrad mann;</span> <span class="verse"><a name="34">34</a>og då alle dei våpnføre av Manasse-folket, frå tjugeårsalderen og uppetter, var innskrivne i manntalet, ein for ein, etter ætter og ættgreiner,</span> <span class="verse"><a name="35">35</a>so var det tvo og tretti tusund og tvo hundrad mann.</span> <span class="verse"><a name="36">36</a>So mynstra han Benjamins-sønerne og ætterne deira, og då alle dei våpnføre av Benjamins-folket, frå tjugeårsalderen og uppetter, var innskrivne i manntalet, ein for ein, etter ætter og ættgreiner,</span> <span class="verse"><a name="37">37</a>so var det fem og tretti tusund og fire hundrad mann.</span> <span class="verse"><a name="38">38</a>So mynstra han Dans-sønerne og ætterne deira, og då alle dei våpnføre av Dans-folket, frå tjugeårsalderen og uppetter, var innskrivne i manntalet, ein for ein, etter ætter og ættgreiner,</span> <span class="verse"><a name="39">39</a>so var det tvo og seksti tusund og sju hundrad mann.</span> <span class="verse"><a name="40">40</a>So mynstra han Assers-sønerne og ætterne deira, og då alle dei våpnføre av Assers-folket, frå tjugeårsalderen og uppetter, var innskrivne i manntalet, ein for ein, etter ætter og ættgreiner,</span> <span class="verse"><a name="41">41</a>so var det ein og fyrti tusund og fem hundrad mann.</span> <span class="verse"><a name="42">42</a>So mynstra han Naftali-sønerne og ætterne deira, og då alle dei våpnføre av Naftali-folket, frå tjugeårsalderen og uppetter, var innskrivne i manntalet, ein for ein, etter ætter og ættgreiner,</span> <span class="verse"><a name="43">43</a>so var det tri og femti tusund og fire hundrad mann.</span> <span class="verse"><a name="44">44</a>Dette var dei som vart mynstra, dei som Moses og Aron og Israels hovdingar mynstra; og hovdingarne var tolv i talet, ein for kvar ætt.</span> <span class="verse"><a name="45">45</a>Og talet på deim som vart mynstra av Israels-sønerne og ætterne deira, alle dei våpnføre av Israel, frå tjugeårsalderen og uppetter,</span> <span class="verse"><a name="46">46</a>var seks hundrad og tri tusund og fem hundrad og femti; so mange var det som vart mynstra.</span> <span class="verse"><a name="47">47</a>Levitarne og ætterne deira vart ikkje mynstra i hop med dei hine.</span> <span class="verse"><a name="48">48</a>For Herren sagde til Moses:</span> <span class="verse"><a name="49">49</a>«Levi-ætti skal du ikkje mynstra eller taka tal på saman med hitt Israels-folket.</span> <span class="verse"><a name="50">50</a>Set levitarne til å stella med huset som lovi er gøymd i, og med all bunaden i det og alt som høyrer til. Dei skal føra huset og all bunaden, og dei skal taka vare på huset, og lægra seg rundt ikring det.</span> <span class="verse"><a name="51">51</a>Når huset skal flytjast, so skal levitarne taka det ned, og når det skal reisast, skal levitarne setja det upp; kjem nokon framand innåt, lyt han døy.</span> <span class="verse"><a name="52">52</a>Israels-sønerne skal lægra seg flokk i flokk, kvar i sitt eige læger og under sitt eige hermerke,</span> <span class="verse"><a name="53">53</a>men levitarne skal lægra seg kringum gudshuset, so det ikkje skal koma vreide yver Israels-lyden; for det er levitarne som skal taka vare på gudshuset.»</span> <span class="verse"><a name="54">54</a>Og Israels-borni gjorde so; dei gjorde i alle måtar som Herren hadde sagt med Moses.</span> </p></div</div></div></body></html>