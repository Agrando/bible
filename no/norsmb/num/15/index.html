<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 15</strong></div><p><span class="verse"><a name="1">1</a>Og Herren tala atter til Moses, og sagde:</span> <span class="verse"><a name="2">2</a>«Tala til Israels-folket, og seg med deim: «Når de kjem til det landet de skal bu og byggja i, det som eg vil gjeva dykk,</span> <span class="verse"><a name="3">3</a>og de lagar til offermat for Herren - brennoffer eller slagtoffer av storfe eller småfe, til godange for Herren - anten det er ein lovnad de vil løysa, eller ei gåva det gjev i godvilje, eller eit høgtidsoffer,</span> <span class="verse"><a name="4">4</a>so skal det attåt offeret som de ber fram for Herren, koma med eit grjongåva, og det skal vera ei kanna fint mjøl, blanda med ei halvkanna olje,</span> <span class="verse"><a name="5">5</a>og til drykkoffer skal du gjeva ei halvkanna vin attåt brenn- eller slagtofferet, dersom det er eit lamb;</span> <span class="verse"><a name="6">6</a>er det ein ver, so skal du til grjonoffer gjeva tvo kannor fint mjøl, blanda med tvo pottar olje,</span> <span class="verse"><a name="7">7</a>og til drykkoffer skal du bera fram tvo pottar vin; då er det eit offer som angar godt for Herren.</span> <span class="verse"><a name="8">8</a>Ofrar de ein ung ukse til brennoffer eller slagtoffer, anten det er ein lovnad de vil løysa, eller eit takkoffer til Herren,</span> <span class="verse"><a name="9">9</a>so skal du attåt uksen bera fram tri kannor fint mjøl, blanda med ei kanna olje, til grjonoffer,</span> <span class="verse"><a name="10">10</a>og til drykkoffer ei kanna vin; då er det ein offerrett som gjev god ange for Herren.</span> <span class="verse"><a name="11">11</a>Soleis skal de gjera for kvar ukse og ver og for kvart lamb eller kid</span> <span class="verse"><a name="12">12</a>de ofrar, anten offerdyri er få eller mange.</span> <span class="verse"><a name="13">13</a>Alle som er fødde og borne i landet, skal gjera so som eg no hev sagt, når dei vil bera fram ein offerrett til godange for Herren.</span> <span class="verse"><a name="14">14</a>Er det nokon framand som held til hjå dykk, eller i framtidi kjem til å bu millom dykk, og vil bera fram ein offerrett til godange for Herren, so skal han gjera like eins som de.</span> <span class="verse"><a name="15">15</a>Det gjeld same retten for heile lyden, for dykk sjølve so vel som for dei framande som bur i landet dykkar; det er ei lov som skal gjelda for alle tider at dei framande skal vera som de sjølve for Herrens åsyn.</span> <span class="verse"><a name="16">16</a>Ei lov og ein rett skal vera for dykk og for dei framande som bur hjå dykk.»»</span> <span class="verse"><a name="17">17</a>Og Herren tala atter til Moses, og sagde:</span> <span class="verse"><a name="18">18</a>«Tala til Israels-sønerne, og seg til deim: «Når de kjem til det landet som eg vil føra dykk til,</span> <span class="verse"><a name="19">19</a>og et av den maten de avlar der, so skal de koma med ei reida til Herren:</span> <span class="verse"><a name="20">20</a>Av det fyrste gropet de mel, skal de bera fram ei kaka til reida for Herren, liksom de ber fram reida frå treskjarstanden -</span> <span class="verse"><a name="21">21</a>av det fyrste malingi skal de all tid gjeva Herren ei reida.</span> <span class="verse"><a name="22">22</a>Fer de i mist, og gløymer noko av dei bodi som Herren hev gjeve Moses,</span> <span class="verse"><a name="23">23</a>og som Moses hev kunngjort for dykk, anten no, med same Herren hev gjeve bodet, eller seinare frametter tidi,</span> <span class="verse"><a name="24">24</a>og det er uviljande gjort, og lyden uvitande, so skal heile lyden bera fram ein ung ukse til brennoffer og godange for Herren, med grjonoffer og drykkoffer som til høyrer, soleis som det er fyresagt, og ein geitebukk til syndoffer,</span> <span class="verse"><a name="25">25</a>og presten skal gjera soning for heile Israels-lyden; då skal dei få tilgjeving etter di det var uviljande gjort, og dei hev kome til Herren med offergåva si og bore fram syndofferet sitt til bot for si misferd.</span> <span class="verse"><a name="26">26</a>Både heile Israels-lyden og dei framande som bur millom deim, skal få tilgjeving. For heile folket var saka i misferdi.</span> <span class="verse"><a name="27">27</a>Er det ein einskildmann som uviljande hev synda, so skal han bera fram ei årsgamall geit til syndoffer.</span> <span class="verse"><a name="28">28</a>Og presten skal beda til Herren for den som uviljande hev misfare seg og synda, og gjera soning for honom, so skal han få tilgjeving.</span> <span class="verse"><a name="29">29</a>Dette gjeld både for den som er fødd og boren millom Israels-folket og for den framande som bur millom deim. Det gjeld same retten for dykk alle, når de uviljande gjer noko gale.</span> <span class="verse"><a name="30">30</a>Men den som med vilje gjer noko vondt, anten det er eit heimemenneskje eller ein framand, han hæder Gud og skal rydjast ut or folket sitt;</span> <span class="verse"><a name="31">31</a>for han hev vanvyrdt Herrens ord og brote bodet hans: den mannen skal rydjast ut; han skal lida for brotet sitt.»»</span> <span class="verse"><a name="32">32</a>Då Israels-folket var i øydemarki, råka dei ein gong ein mann som sanka ved ein helgedag.</span> <span class="verse"><a name="33">33</a>Dei som kom yver honom medan han sanka veden, førde honom fram for Moses og Aron og heile lyden.</span> <span class="verse"><a name="34">34</a>Og dei sette honom fast; for det var ikkje gjeve noko serskilt bod um kva som skulde gjerast med honom.</span> <span class="verse"><a name="35">35</a>Då sagde Herren til Moses: «Mannen skal lata livet: Heile lyden skal steina honom utanfor lægret.»</span> <span class="verse"><a name="36">36</a>So førde heile lyden honom ut til ein stad utanfor lægret, og steina honom i hel, soleis som Herren hadde sagt til Moses.</span> <span class="verse"><a name="37">37</a>Og Herren sagde til Moses:</span> <span class="verse"><a name="38">38</a>«Tala til Israels-sønerne, og seg til deim, at dei skal gjera seg duskar og hava i snipparne på klædi sine, både dei og etterkomarane deira, og i kvar dusk skal dei setja ei purpursnor.</span> <span class="verse"><a name="39">39</a>Dei duskarne skal de hava til prydnad, og når de ser på deim, skal de minnast alle Herrens bod og halda dykk etter deim, so de ikkje fer hit og dit etter som hjarta og augo segjer dykk til; for dei lokkar dykk jamleg til utruskap.</span> <span class="verse"><a name="40">40</a>Det er so de skal koma i hug å halda alle bodi mine og vera heilage for dykkar Gud.</span> <span class="verse"><a name="41">41</a>Eg er Herren, dykkar Gud, som førde dykk ut or Egyptarlandet, og vil vera dykkar Gud. Eg, Herren, er dykkar Gud.»</span> </p></div</div></div></body></html>