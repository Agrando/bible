<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 12</strong></div><p><span class="verse"><a name="1">1</a>Mirjam, og Aron med, tala ille um Moses for den ætiopkvinna skuld, som han hadde teke til kona - for han hadde gift seg med ei ætiopisk kvinna -</span> <span class="verse"><a name="2">2</a>og dei sagde: «Er det då berre Moses Herren hev tala med? Hev han ikkje tala med oss og?» Og Herren høyrde det.</span> <span class="verse"><a name="3">3</a>No var Moses ein mild og tolug mann, mildare enn alle menneskje på jordi.</span> <span class="verse"><a name="4">4</a>Men Herren sagde brått til Moses og til Aron og til Mirjam: «Gakk ut til møtetjeldet alle tri!» So gjekk dei dit alle tri.</span> <span class="verse"><a name="5">5</a>Og Herren for ned i ein skystopul, og stod i tjelddøri og ropa: «Aron og Mirjam!» Då gjekk dei ut båe tvo.</span> <span class="verse"><a name="6">6</a>Og han sagde: «Lyd no etter ordi mine: Er det ein profet millom dykk, so ter eg, Herren, meg for honom i syner, og talar med honom i draumar.</span> <span class="verse"><a name="7">7</a>Men so er det ikkje med Moses, tenaren min; honom lit eg so på, at eg hev sett honom yver heile mitt hus.</span> <span class="verse"><a name="8">8</a>Munn til munn talar eg med honom, klårt og ikkje i gåtor, og han fær sjå Herren i rette hamen hans skapnad. Korleis kunde de då våga å tala ille um Moses, min tenar?»</span> <span class="verse"><a name="9">9</a>Og Herrens vreide loga upp imot dei, og han for burt.</span> <span class="verse"><a name="10">10</a>Då skyi hadde kvorve burt frå tjeldet, då var Mirjam spillsjuk, og kvit som snø; med same Aron snudde seg mot henne, såg han at ho var spillsjuk.</span> <span class="verse"><a name="11">11</a>Då sagde han til Moses: «Gode herre bror! Lat oss ikkje lida for mykje for syndi og dårskapen vår!</span> <span class="verse"><a name="12">12</a>Lat henne ikkje verta som eit daudt foster, som er halvrote når det kjem ut or morslivet!»</span> <span class="verse"><a name="13">13</a>Då ropa Moses til Herren og sagde: «Å kjære, kjære Gud, gjer henne god att!»</span> <span class="verse"><a name="14">14</a>Og Herren sagde til Moses: «Hadde far hennar sputta henne i andlitet, laut ho då ikkje sitja med skam i sju dagar? No skal dei stengja henne ute frå lægret i sju dagar, so kann dei taka henne inn att!»</span> <span class="verse"><a name="15">15</a>So stengde dei Mirjam ute frå lægret i sju dagar, og folket tok ikkje av stad, fyrr dei hadde teke henne inn att.</span> <span class="verse"><a name="16">16</a>Sidan tok folket ut frå Haserot, og slo læger i Paranheidi.</span> </p></div</div></div></body></html>