<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 28</strong></div><p><span class="verse"><a name="1">1</a>Og Herren tala atter til Moses, og sagde:</span> <span class="verse"><a name="2">2</a>«So skal du segja til Israels-sønerne: «Offeri mine, maten min, dei angande retterne mine lyt de koma i hug å bera fram for meg på si visse tid.»</span> <span class="verse"><a name="3">3</a>Seg til deim: «So skal dei rettarne vera som de ber fram for Herren: Tvo årsgamle lytelause lamb um dagen, til fast brennoffer.</span> <span class="verse"><a name="4">4</a>Eitt lamb skal du ofra um morgonen, og eitt solegladsbil,</span> <span class="verse"><a name="5">5</a>og til grjonoffer ei kanna fint mjøl, blanda med ei halvkanna av den beste beroljen.</span> <span class="verse"><a name="6">6</a>Det skal vera det faste brennofferet, so som det vart frambore på Sinaifjellet til ein kveikjande ange, ein rjukande rett for Herren.</span> <span class="verse"><a name="7">7</a>Og drykkofferet som høyrer til det eine lambet, skal vera ei halvkanna vin; den skal de skjenkja ut i heilagdomen til kryddedrykk for Herren.</span> <span class="verse"><a name="8">8</a>Det andre lambet skal du ofra solegladsbil; med same grjonofferet som um morgonen, og same drykkofferet, skal du bera det fram, då er det ein god offerrett, som angar søtt for Herren.</span> <span class="verse"><a name="9">9</a>Um kviledagen skal du ofra tvo årsgamle lamb utan lyte, og til grjonoffer tvo kannor fint mjøl, blanda med olje, og drykkofferet som høyrer til.</span> <span class="verse"><a name="10">10</a>Det er kviledags-brennofferet som skal berast fram kvar helg, umfram det daglege brennofferet og drykkofferet som høyrer til.</span> <span class="verse"><a name="11">11</a>Den fyrste dagen i kvar månad skal de bera fram eit brennoffer for Herren: tvo unge uksar og ein ver og sju årsgamle lamb utan lyte,</span> <span class="verse"><a name="12">12</a>og til grjonoffer tri kannor fint mjøl, blanda med olje, for kvar ukse, og tvo kannor fint mjøl, blanda med olje, for kvar ver,</span> <span class="verse"><a name="13">13</a>og ei kanna fint mjøl, blanda med olje, for kvart lamb; då er det eit rett brennoffer som angar godt, ein god offerrett for Herren.</span> <span class="verse"><a name="14">14</a>Og drykkofferet skal vera ei kanna vin for kvar ukse, og tvo pottar for kvar ver, og ei halvkanna for kvart lamb. Dette er månads-brennofferet som de skal bera fram kvar nymånedag i året.</span> <span class="verse"><a name="15">15</a>Då skal de og ofra ein geitebukk til syndoffer åt Herren, umfram det daglege brennofferet og drykkofferet som høyrer til.</span> <span class="verse"><a name="16">16</a>Den fjortande dagen i den fyrste månaden er det påskehelg for Herren.</span> <span class="verse"><a name="17">17</a>Og den femtande dagen i den same månaden er det pilegrimshelg; då skal de eta usyrt brød sju dagar.</span> <span class="verse"><a name="18">18</a>Den fyrste dagen skal de halda eit heilagt møte, og må ikkje gjera noko utearbeid.</span> <span class="verse"><a name="19">19</a>Og de skal bera fram for Herren ein rjukande brennofferrett: tvo unge uksar og ein ver og sju årsgamle lamb - lytelause skal dei vera -</span> <span class="verse"><a name="20">20</a>og til grjonoffer attåt dei fint mjøl, blanda med olje: tri kannor for kvar ukse og tvo kannor attåt veren,</span> <span class="verse"><a name="21">21</a>og ei kanna for kvart av dei sju lambi,</span> <span class="verse"><a name="22">22</a>og so ein syndofferbukk til soning for dykk.</span> <span class="verse"><a name="23">23</a>Dette skal de ofra umfram morgon-brennofferet, som høyrer til den daglege offergåva.</span> <span class="verse"><a name="24">24</a>Sovorne gåvor skal de bera fram kvar av dei sju dagarne: det er offermat som angar godt for Herren; attåt det daglege brennofferet skal de bera det fram, med drykkofferet som høyrer til.</span> <span class="verse"><a name="25">25</a>Den sjuande dagen skal de halda eit heilagt møte, og noko utearbeid må de ikkje gjera då.</span> <span class="verse"><a name="26">26</a>Nygrødedagen, når de ber fram eit nytt grjonoffer for Herren, og høgtidar sjuvikehelgi, då skal de halda eit heilagt møte, og må ikkje gjera noko utearbeid.</span> <span class="verse"><a name="27">27</a>Og de skal bera fram eit brennoffer til godange for Herren: tvo unge uksar og ein ver og sju årsgamle lamb,</span> <span class="verse"><a name="28">28</a>og til grjonoffer fint mjøl, blanda med olje, tri kannor for kvar ukse, og tvo kannor for kvar ver,</span> <span class="verse"><a name="29">29</a>og ei kanna for kvart av dei sju lambi,</span> <span class="verse"><a name="30">30</a>og so ein geitebukk til soning for dykk.</span> <span class="verse"><a name="31">31</a>Det skal de ofra umfram det daglege brennofferet og grjonofferet som høyrer til. Offeri skal vera lytelause, og dei vanlege drykkofferi skal fylgja med.</span> </p></div</div></div></body></html>