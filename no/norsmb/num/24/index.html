<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 24</strong></div><p><span class="verse"><a name="1">1</a>Men no tyktest Bileam sjå at det var Herrens vilje å velsigna Israel, og han gjekk ikkje burt og søkte teikn, som han fyrr hadde gjort; han vende andlitet mot øydemarki,</span> <span class="verse"><a name="2">2</a>og såg utyver til han fekk auga på Israels-ætterne, som låg der sida um sida. Då kom Guds ande yver honom,</span> <span class="verse"><a name="3">3</a>og han kvad: «Segjer Bileam, Beors son, mæler mannen med augo att,</span> <span class="verse"><a name="4">4</a>han som høyrer ord i frå Gud, syner frå den Allsterke ser, med opna augo sigen ned:</span> <span class="verse"><a name="5">5</a>Kor gilde buder Jakob hev, kor gjæv ein bustad Israel!</span> <span class="verse"><a name="6">6</a>Som bekkjedalar breider seg, som aldehagar kring ei å, aloetrei Herren ol, og cedrarn’, attmed vatnet veks.</span> <span class="verse"><a name="7">7</a>Utor hans byttor strøymer vatn, og vel hans åker vatna er. Hans konge yver Agag gjeng, og høgt hans rike hevjar seg.</span> <span class="verse"><a name="8">8</a>Gud leid’ han or Egyptarland, ein urokse med sterke horn. Fiendefolki upp han et, og knokarn’ deira knasar han, med sine kolvar sund deim skyt.</span> <span class="verse"><a name="9">9</a>Som løva legg han seg til ro; kven vågar vel å vekkj’ han upp? Gud signe den som signar deg, og banne den som bannar deg!»</span> <span class="verse"><a name="10">10</a>Då vart Balak brennande harm på Bileam; han slo i hop henderne, og sagde til honom: «Eg kalla deg hit so du skulde beda vondt yver uvenerne mine, og no hev du velsigna deim tri gonger!</span> <span class="verse"><a name="11">11</a>Far no heim med deg so fort du kann! Eg hadde tenkt å løna deg vel, men Herren hev meinka deg løni.»</span> <span class="verse"><a name="12">12</a>Bileam svara: «Sagde eg det ikkje straks åt dei mennerne du sende til meg? -</span> <span class="verse"><a name="13">13</a>«Um Balak gjev meg huset sitt fullt av sylv og gull,» sagde eg, «so kann eg ikkje brjota Herrens bod og gjera noko etter min eigen hug, anten godt eller vondt; berre det Herren vil, kann eg tala.»</span> <span class="verse"><a name="14">14</a>No fer eg heim att til folket mitt, men fyrst vil eg varsla deg kva dette folket kjem til å gjera men ditt folk i komande dagar.»</span> <span class="verse"><a name="15">15</a>So bar han upp spådomen sin, og kvad: «Segjer Bileam, Beors son, mæler mannen med augo att,</span> <span class="verse"><a name="16">16</a>han som høyrer ord ifrå Gud, vita fær det den Høgste veit, syner frå den Allsterke ser, med opna augo sigen ned:</span> <span class="verse"><a name="17">17</a>Eg skodar han, men ikkje no, eg augnar han, men ikkje nær - ei stjerna som or Jakob stig, eit spir som sprett or Israel! - Moabs tunnvangar trør han sund, og øyder ufredsætti ut.</span> <span class="verse"><a name="18">18</a>Edom vert eigedomen hans, og Se’ir slær han under seg, det uvenern’ hans åtte fyrr; stort velde vinn seg Israel.</span> <span class="verse"><a name="19">19</a>Av Jakob ris den råda skal; han ryd ut or byarn’ ut deim som frå bardagen hev berga seg.»</span> <span class="verse"><a name="20">20</a>So såg han amalekitane. Då kvad han dette verset: «Fyrst utav folk er Amalek, men ein gong gjeng han og til grunns.»</span> <span class="verse"><a name="21">21</a>Og han såg kenitarne, og kvad: «Din bustad er ei borg so fast, på nuten hev ditt reir du bygt.</span> <span class="verse"><a name="22">22</a>Men endå vert det øydelagt snart fører Assur deg av stad.»</span> <span class="verse"><a name="23">23</a>So kvad han atter: «Ai, ei, kven vert vel etter då, når Gud let dette ganga fram?</span> <span class="verse"><a name="24">24</a>Med skip frå Kittimleidi kjem; dei døyver Assur, døyver deim som burtanfyre elvi bur, so dei og utor heimen kverv.»</span> <span class="verse"><a name="25">25</a>So gjorde Bileam seg reidug, og for heim att, og Balak tok og på si leid.</span> </p></div</div></div></body></html>