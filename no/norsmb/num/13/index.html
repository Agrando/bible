<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 13</strong></div><p><span class="verse"><a name="1">1</a>Og Herren tala atter til Moses, og sagde:</span> <span class="verse"><a name="2">2</a>«Send ut folk til å forfara Kana’ans-landet, som eg vil gjeva Israels-borni! Ein mann for kvar ætt skal de senda, og alle skal vera av dei fremste mennerne deira.»</span> <span class="verse"><a name="3">3</a>So sende Moses folk ut frå Paranheidi, som Herren hadde sagt, og dei han sende var alle av dei gjævaste mennerne i Israel.</span> <span class="verse"><a name="4">4</a>Dei heitte: Sammua, son åt Sakkur, av Rubens-ætti;</span> <span class="verse"><a name="5">5</a>Safat, son åt Hori, av Simeons-ætti;</span> <span class="verse"><a name="6">6</a>Kaleb, son åt Jefunne, av Juda-ætti;</span> <span class="verse"><a name="7">7</a>Jigeal, son åt Josef, av Issakars-ætti;</span> <span class="verse"><a name="8">8</a>Hosea, son åt Nun, av Efraims-ætti;</span> <span class="verse"><a name="9">9</a>Palti, son åt Rafu, av Benjamins-ætti;</span> <span class="verse"><a name="10">10</a>Gaddiel, son åt Sodi, av Sebulons-ætti;</span> <span class="verse"><a name="11">11</a>Gaddi, son åt Susi, av Josefs-ætti, av Manasse-greini;</span> <span class="verse"><a name="12">12</a>Ammiel, son åt Gemalli, av Dans-ætti;</span> <span class="verse"><a name="13">13</a>Setur, son åt Mikael, av Assers-ætti;</span> <span class="verse"><a name="14">14</a>Nahbi, son åt Vofsi, av Naftali-ætti;</span> <span class="verse"><a name="15">15</a>Ge’uel, son åt Maki, av Gads-ætti.</span> <span class="verse"><a name="16">16</a>Det var dei mennerne som Moses sende ut til å rundfara landet; men Hosea, son åt Nun, kalla han Josva.</span> <span class="verse"><a name="17">17</a>Han sende dei på njosningsferd til Kana’ans-landet, og sagde til deim: «Far upp her, til Sudlandet, og tak upp i fjellet,</span> <span class="verse"><a name="18">18</a>og sjå korleis landet er laga, og um folket som bur der er sterkt eller veikt, um dei er få eller mange,</span> <span class="verse"><a name="19">19</a>og um landet deira er godt eller låkt, og kva slag byar dei bur i, um der er læger eller borger,</span> <span class="verse"><a name="20">20</a>og um jordi er feit eller skrinn, og um der er tre eller ikkje. Ver trøystuge, og tak med dykk noko av frukti i landet!» Det var då i det bilet druvorne for til å mogna.</span> <span class="verse"><a name="21">21</a>So tok dei av stad, og endefor landet, alt ifrå Sinheidi til Rehob, som ligg innmed vegen til Hamat.</span> <span class="verse"><a name="22">22</a>Dei for upp til Sudlandet og kom til Hebron. Der budde Ahiman og Sesai og Talmai, Anaks-sønerne - Hebron var bygt sju år fyre Soan i Egyptarland. -</span> <span class="verse"><a name="23">23</a>So kom dei til Eskoldalen. Der skar dei ei vintregrein med ein druvekrans, som tvo mann laut bera millom seg på ei stong, og so nokre granateple og fikor.</span> <span class="verse"><a name="24">24</a>Den staden vart sidan heitande Eskoldalen, etter den druvekransen som Israels-sønerne skar av der.</span> <span class="verse"><a name="25">25</a>Då det leid av fyrti dagar, kom dei att, og hadde endefare landet.</span> <span class="verse"><a name="26">26</a>Dei fann Moses og Aron og heile Israels-lyden i Paranheidi, i Kades, og gav fråsegn um det dei hadde set, og synte deim frukterne frå Kana’ans-landet.</span> <span class="verse"><a name="27">27</a>«Me kom til det landet du sende oss til,» sagde dei til Moses, «og det er visst at det landet fløymer med mjølk og honning, og her ser de frukterne som veks der.</span> <span class="verse"><a name="28">28</a>Men folket som bur der, er sterkt, og byarne store, med svære murar ikring. Anaks-sønerne såg me der og,</span> <span class="verse"><a name="29">29</a>og i Sudlandet bur Amalek-folket, og i fjellbygderne hetitarne og jebusitarne og amoritarne, og utmed havet og langsmed Jordan bur Kananitarne.»</span> <span class="verse"><a name="30">30</a>Då tok folket til å murra mot Moses, men Kaleb stagga på deim, og sagde: «Jau, me vil fara dit, og leggja landet under oss; me kann godt taka det.»</span> <span class="verse"><a name="31">31</a>Men dei mennerne som hadde vore med honom, sagde: «Me torer ikkje ganga imot dette folket; dei er oss for sterke.»</span> <span class="verse"><a name="32">32</a>Og dei lasta burt landet for Israels-folket, og sagde: «Det landet me for igjenom og skoda, er eit land til å øyda ut folk; og alle me såg der, var kjempekarar;</span> <span class="verse"><a name="33">33</a>der såg me risarne, Anaks-sønerne, som er av riseætt, og mot deim tyktest me å vera berre som engsprettor, og so tykte dei og.»</span> </p></div</div></div></body></html>