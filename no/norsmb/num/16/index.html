<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/num/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/num">Numbers</a> &gt <strong>Chapter 16</strong></div><p><span class="verse"><a name="1">1</a>Korah, son åt Jishar Kahatsson av Levi-ætti, og Datan og Abiram, sønerne hans Eliab, og On Peletsson av Rubens-ætti tok til å yppa seg mot Moses,</span> <span class="verse"><a name="2">2</a>og saman med dei tvo hundrad og femti av dei øvste i Israels-lyden, som var kåra til tingmenner, og hadde eit godt namn.</span> <span class="verse"><a name="3">3</a>Dei slo seg i hop mot Moses og Aron, og sagde til deim: «No lyt det vera nok! Heile lyden er heilag, alle saman, og Herren er midt imillom deim; kvi vil då de all tid halda dykk gildare enn Herrens lyd?»</span> <span class="verse"><a name="4">4</a>Då Moses høyrde det, kasta han seg ned på jordi.</span> <span class="verse"><a name="5">5</a>Og han tala til Korah og heile flokken hans, og sagde: «I morgon vil Herren syna kven som er hans folk, og kven som er heilag og kann koma inn til honom, og dei som han då vel, skal få koma inn til honom.</span> <span class="verse"><a name="6">6</a>Gjer no so, du Korah og heile flokken din: Tak i morgon med dykk glodfat,</span> <span class="verse"><a name="7">7</a>og hav eld i deim, og legg røykjelse på elden for Herrens åsyn, og den som Herren vel, han skal vera heilag. Lat so det vera nok, de Levi-søner!»</span> <span class="verse"><a name="8">8</a>Og endå sagde Moses til Korah: «Høyr no, de Levi-søner!</span> <span class="verse"><a name="9">9</a>Er de ikkje nøgde med at Israels Gud hev skilt dykk ut frå Israels-lyden, so de skulde vera næmare honom og greida arbeidet i Herrens hus, og ganga lyden til handa?</span> <span class="verse"><a name="10">10</a>Han hev teke deg og alle brørne dine, Levi-sønerne, innåt seg, og no trår de etter preste-embættet og?</span> <span class="verse"><a name="11">11</a>Det er mot Herren de hev slege dykk i hop, du og heile flokken din; for kva er Aron? Kann det vera verdt å setja seg upp i mot honom?»</span> <span class="verse"><a name="12">12</a>So sende Moses bod etter Datan og Abiram, sønerne hans Eliab; men dei svara: «Me kjem ikkje!</span> <span class="verse"><a name="13">13</a>Er det ikkje nok at du lokka oss burt frå eit land som fløymer med mjølk og honning, so me skulde døy i øydemarki? Vil du no attpå råda og rikja yver oss?</span> <span class="verse"><a name="14">14</a>Ikkje heller hev du ført oss til eit land som fløymer med mjølk og honning, og gjeve oss åkrar og aldehagar til eiga! Trur du då du kann synkverva desse mennerne? Me kjem ikkje!»</span> <span class="verse"><a name="15">15</a>Då vart Moses brennande harm, og han sagde til Herren: «Ansa ikkje offeret deira! Ikkje so mykje som eit asen hev eg teke frå deim, og ingen av deim hev eg gjort noko til meins.»</span> <span class="verse"><a name="16">16</a>So sagde han til Korah: «Møt no fram for Herrens åsyn i morgon, du og heile flokken din! Aron skal og møta fram,</span> <span class="verse"><a name="17">17</a>og de skal taka kvar sitt glodfat og leggja røykjelse på deim, og bera deim fram for Herrens åsyn, tvo hundrad og femti glodfat, og du og Aron skal og taka kvar sitt glodfat.»</span> <span class="verse"><a name="18">18</a>So tok dei kvar sitt glodfat, og hadde eld i deim, og lagde røykjelse på og stod i møtetjelddøri, og det same gjorde Moses og Aron;</span> <span class="verse"><a name="19">19</a>og Korah samla heile lyden imot dei framanfor møtetjelddøri. Då synte Herrens herlegdom seg for heile lyden.</span> <span class="verse"><a name="20">20</a>Og Herren tala til Moses og Aron, og sagde:</span> <span class="verse"><a name="21">21</a>«Skil dykk frå denne lyden, so skal eg gjera ende på deim, so fort som ein blunkar med auga.»</span> <span class="verse"><a name="22">22</a>Men dei kasta seg på kne, og sagde: «Allvelduge Gud, du som råder yver alle manneliv, vert du vill på heile lyden, for di ein mann syndar?»</span> <span class="verse"><a name="23">23</a>Og Herren svara Moses:</span> <span class="verse"><a name="24">24</a>«Seg til folket at dei skal hava seg burt frå bustaden åt Korah og Datan og Abiram og frå alt som derikring er!»</span> <span class="verse"><a name="25">25</a>So reiste Moses seg upp og gjekk burt til Datan og Abiram, og Israels hovdingar fylgde honom.</span> <span class="verse"><a name="26">26</a>Og han tala til folket, og sagde: «Gakk burt frå husi åt desse gudlause mennerne, og kom ikkje innåt noko som høyrer deim til; elles kjem de og til å lida for alle synderne deira!»</span> <span class="verse"><a name="27">27</a>Då flutte dei seg burt frå buderne åt Korah og Datan og Abiram og alt som var ikring um. Men Datan og Abiram kom ut og stod i buddøri med konorne sine og borni, både store og små.</span> <span class="verse"><a name="28">28</a>Og Moses sagde: «Dette skal de hava til merke på at Herren hev sendt meg til å gjera alle desse verki, og at det ikkje er av meg sjølv eg gjer det:</span> <span class="verse"><a name="29">29</a>dersom desse døyr på same vis som anna folk, og møter lagnaden som alle andre menneskje, so hev Herren ikkje sendt meg;</span> <span class="verse"><a name="30">30</a>men dersom Herren let henda noko som aldri fyrr hev hendt, dersom jordi let upp gapet sitt, og gløyper deim og alt som deira er, so dei fer livande ned i helheimen, so veit de at desse mennerne hev spotta Herren.»</span> <span class="verse"><a name="31">31</a>Ikkje fyrr hadde han sagt dei ordi, so rivna grunnen under føterne deira;</span> <span class="verse"><a name="32">32</a>jordi let upp gapet sitt, og gløypte deim og husi deira og alt folket hans Korah og alt det dei åtte.</span> <span class="verse"><a name="33">33</a>Dei for livande ned i helheimen med alt som deira var, jordi gøymde deim, og dei kvarv burt or lyden.</span> <span class="verse"><a name="34">34</a>Og heile Israel, som stod rundt ikring, rømde då dei høyrde skriket deira; dei var rædde jordi skulde gløypa deim med.</span> <span class="verse"><a name="35">35</a>So for det eld ut frå Herren, og brende upp dei tvo hundrad og femti mennerne som hadde bore fram røykjelse.</span> <span class="verse"><a name="36">36</a>Då tala Herren til Moses, og sagde:</span> <span class="verse"><a name="37">37</a>«Seg til Eleazar, son åt Aron, øvstepresten, at han skal taka upp glodfati som ligg att der elden hev fare, og strå glørne vidt utyver! For heilage er dei,</span> <span class="verse"><a name="38">38</a>glodfati åt desse mennerne som laut lata livet for syndi si; de skal hamra dei ut til plator, og klæda altaret med deim. Dei hev vorte framborne for Herrens åsyn; difor er dei heilage, og skal vera eit varsl for Israels-borni.»</span> <span class="verse"><a name="39">39</a>Og Eleazar, presten, gjorde som Moses hadde sagt honom frå Herren: han tok koparfati som dei hadde bore fram dei mennerne som brann upp, og smedarne hamra plator av deim til å klæda altaret med,</span> <span class="verse"><a name="40">40</a>so Israels-borni skulde koma i hug at ingen framand, ingen som ikkje er av Arons ætt, må ganga fram og brenna røykjelse for Herrens åsyn; elles kjem han til å fara same ferdi som Korah og hans flokk.</span> <span class="verse"><a name="41">41</a>Dagen etter mukka heile Israels-lyden mot Moses og Aron, og sagde: «Det er de som hev drepe Herrens folk!»</span> <span class="verse"><a name="42">42</a>og ålmugen tok til å samla seg mot deim. Moses og Aron vende seg mot møtetjeldet; då såg dei at skyi låg yver tjeldet, og herlegdomen åt Herren skein fram.</span> <span class="verse"><a name="43">43</a>So gjekk dei fram for møtetjeldet,</span> <span class="verse"><a name="44">44</a>Og Herren tala til Moses, og sagde:</span> <span class="verse"><a name="45">45</a>«Sjå til å koma dykk burt frå denne hopen, so skal eg tyna dei i ein augneblink!» Då kasta dei seg på kne,</span> <span class="verse"><a name="46">46</a>og Moses sagde til Aron: «Tak glodfatet; legg i gløder frå altaret, og hav røykjelse uppå, og skunda deg so burt til lyden med det, og gjer soning for deim! For Herren hev slept harmen sin laus - sotti er komi!»</span> <span class="verse"><a name="47">47</a>Aron gjorde som Moses sagde, og tok glodfatet og sprang midt inn i flokken; sotti hadde då alt teke til å herja millom folket. So lagde han røykjelsen på gløderne, og bad ei soningsbøn for folket,</span> <span class="verse"><a name="48">48</a>med han stod der millom daude og livande. Då stana sotti;</span> <span class="verse"><a name="49">49</a>men det var fjortan tusund og sju hundrad som døydde i den sotti, umfram deim som miste livet for Korahs skuld.</span> <span class="verse"><a name="50">50</a>Då sotti hadde gjeve seg, gjekk Aron attende til Moses, til møtetjelddøri.</span> </p></div</div></div></body></html>