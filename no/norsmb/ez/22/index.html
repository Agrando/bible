<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ez/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ez">undefined</a> &gt <strong>Chapter 22</strong></div><p><span class="verse"><a name="1">1</a>Og Herrens ord kom til meg; han sagde:</span> <span class="verse"><a name="2">2</a>Og du, menneskjeson! Vil du døma, vil du døma blodbyen? So lat honom få vita um all sin styggedom!</span> <span class="verse"><a name="3">3</a>Og du skal segja: So segjer Herren, Herren: Å, for ein by! som renner ut blod midt inni seg, so tidi hans må koma, og som gjer seg ufysne avgudar til å sulka seg med!</span> <span class="verse"><a name="4">4</a>Med blodet som du hev rent ut, hev du ført skuld yver deg, og med dei ufysne avgudarne dine som du gjorde, hev du sulka deg, og du hev fenge dagarne dine til å nærma seg, og åri hev du nått. Difor gjer eg deg til spe åt folki og til spott for alle land.</span> <span class="verse"><a name="5">5</a>Dei som er nær og dei som er langt ifrå deg, skal hæda deg, du med ditt utskjemde namn og di vimande villa.</span> <span class="verse"><a name="6">6</a>Sjå, Israels fyrstar hjå deg leit kvar på sin arm - til å renna ut blod.</span> <span class="verse"><a name="7">7</a>Far og mor vanvyrde dei hjå deg, mot den framande for dei fram med vald hjå deg, den farlause og enkja var dei harde med hjå deg.</span> <span class="verse"><a name="8">8</a>Heilagdomarne mine svivyrde du, og kviledagarne mine vanhelga du.</span> <span class="verse"><a name="9">9</a>Baktalarar var det hjå deg til å renna ut blod, på fjelli åt dei offermat hjå deg, skjemdarverk for dei med hjå deg.</span> <span class="verse"><a name="10">10</a>Hjå deg nækte dei fars blygsl, hjå deg skjemde dei kvende som var ureine i sine månadstider.</span> <span class="verse"><a name="11">11</a>Ein for med skjæmdarverk med grannekona si, ein annan skjemde ut sonekona si i skamlaus ulivnad, og endå ein annan skjemde syster si, dotter åt far sin, hjå deg.</span> <span class="verse"><a name="12">12</a>Mutor tok dei hjå deg for å renna ut blod. Renta og yvermål tok du, og mot grannen din gjorde du uskil med vald, og meg gløymde du, segjer Herren, Herren.</span> <span class="verse"><a name="13">13</a>Og sjå, eg hev slege henderne mine i hop yver syndepengarne du hev samla, og yver blodspillet som var hjå deg.</span> <span class="verse"><a name="14">14</a>Kann hjarta ditt standa seg eller henderne dine vera fullsterke i dei dagarne då du fær med meg å gjera? Eg, Herren, hev tala og vil setja det i verk.</span> <span class="verse"><a name="15">15</a>Og eg vil spreida deg millom folki og strå deg i landi, og eg skal få ureinska di av deg.</span> <span class="verse"><a name="16">16</a>Og du skal varta vanhelga ved deg sjølv framfor augo på folki. Då skal du sanna at eg er Herren.</span> <span class="verse"><a name="17">17</a>Og Herrens ord kom til meg; han sagde:</span> <span class="verse"><a name="18">18</a>Menneskjeson! Israels-lyden vart berre til slagg for meg; alle i hop er dei kopar og tin og jarn og bly inni ein omn, dei er sylvslagg vortne.</span> <span class="verse"><a name="19">19</a>Difor, so segjer Herren, Herren: Etter di de er vortne til slagg alle saman, sjå, so vil eg samla dykk i hop midt i Jerusalem.</span> <span class="verse"><a name="20">20</a>Likeins som ein samlar i hop sylv og kopar og jarn og bly og tin midt i ein omn og blæs upp eld på det og smelter det, soleis vil eg samla dykk i hop - i min vreide og harm - og eg vil hava dykk nedi og smelta dykk.</span> <span class="verse"><a name="21">21</a>Ja, eg vil sanka dykk saman og blåsa min vreide-eld på dykk, og der skal de smelta.</span> <span class="verse"><a name="22">22</a>Likeins som sylv smelter i ein omn, soleis skal de smelta der. Og de skal sanna at eg, Herren, hev rent ut min harm yver dykk.</span> <span class="verse"><a name="23">23</a>Og Herrens ord kom til meg; han sagde:</span> <span class="verse"><a name="24">24</a>Menneskjeson! seg til det: Du er eit land som ikkje er reinsa, som ikkje hev fenge regn på ein vreide-dag.</span> <span class="verse"><a name="25">25</a>Eit samansvore lag er deira profetar der, dei er som ei burande løva, ranande ran; sjæler et dei upp, eignaluter og dyrverdige ting tek dei, mange gjer dei der til enkjor.</span> <span class="verse"><a name="26">26</a>Prestane deira gjer vald på mi lov og vanhelgar heilagdomarne mine. Heilagt frå vanheilagt skil dei ikkje, millom ureint og reint lærer dei ikkje nokon å skilja, og for kviledagarne mine let dei att sine augo, og eg vert vanhelga midt ibland deim.</span> <span class="verse"><a name="27">27</a>Fyrstarne deira er som vargar, ranande ran - med å renna ut blod, med å tyna sjæler, so dei kann auka syndepengarne sine.</span> <span class="verse"><a name="28">28</a>Profetarne stryk på kalk åt deim, med di dei skodar fåfengd og spår lygn åt deim; dei segjer: «So segjer Herren, Herren,» endå Herren ikkje hev tala.</span> <span class="verse"><a name="29">29</a>Landslyden fer med valdsverk, med flåing og ran, og med arming og fatigmann er dei harde, og mot den framande gjer dei vald og urett.</span> <span class="verse"><a name="30">30</a>Og eg leita etter ein mann millom deim som vilde mura mur og standa i gapet framfor mi åsyn til vern for landet, so eg ikkje skulde leggja det i øyde, men eg fann ingen.</span> <span class="verse"><a name="31">31</a>So vil eg då renna ut min vreide, i min brennande harm gjer eg ende på deim. Åtferdi deira legg eg på deira eige hovud, segjer Herren, Herren.</span> </p></div</div></div></body></html>