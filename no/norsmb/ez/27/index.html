<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ez/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ez">undefined</a> &gt <strong>Chapter 27</strong></div><p><span class="verse"><a name="1">1</a>Herrens ord kom til meg; han sagde:</span> <span class="verse"><a name="2">2</a>Og du, menneskjeson! Set i med ein syrgjesong yver Tyrus!</span> <span class="verse"><a name="3">3</a>Og du skal segja til Tyrus som bur attmed innlaupet frå havet, som handlar med folkeslagi på mange havstrender: So segjer Herren, Herren: Tyrus, du segjer: «Storfager er eg og frid.»</span> <span class="verse"><a name="4">4</a>I havsens hjarta er dine landskil, dei som bygde deg, gjorde deg storfager.</span> <span class="verse"><a name="5">5</a>Av cypresstre frå Senir bygde dei alt plankeverket på deg. Cedertre frå Libanon tok dei og gjorde til mastr på deg.</span> <span class="verse"><a name="6">6</a>Av eik frå Basan gjorde dei årarne dine. Dekket ditt gjorde dei av filsbein, innlagt i buskbom frå Kittim-øyarne.</span> <span class="verse"><a name="7">7</a>Manglita linty frå Egyptarland hadde du til segl, til å vera ditt merke, blått og purpurraudt ty frå Elisa-øyarne var ditt soltjeld.</span> <span class="verse"><a name="8">8</a>Folk frå Sidon og Arvad var roarar åt deg, dei kunnige av dine eigne, Tyrus, dei vart hovudsmennerne dine.</span> <span class="verse"><a name="9">9</a>Dei øvste og visaste frå Gebal hadde du til å bøta lekarne dine. Alle havskip og deira sjømenner var i deg og handla med deg.</span> <span class="verse"><a name="10">10</a>Menner frå Persia, Lud og Put var i din her, dine stridsmenner. Skjoldar og hjelmar hengde dei upp i deg, dei gav deg pryda.</span> <span class="verse"><a name="11">11</a>Arvads søner og din eigen her var på dine murar rundt ikring, og gammaditar var i dine tårn. Sine skjoldar hengde dei på murarne dine rundt ikring; dei gjorde deg fulleleg fager.</span> <span class="verse"><a name="12">12</a>Tarsis handla med deg, av di du hadde so mykje gods. Sylv, jarn, tin og bly gav dei deg for varorne dine.</span> <span class="verse"><a name="13">13</a>Javan, Tubal og Mesek, deim hadde du til kræmarar; menneskje og koparkjerald gav dei deg i varebyte.</span> <span class="verse"><a name="14">14</a>Frå Togarma-lyden fekk du vognhestar og ridehestar og muldyr for varorne dine.</span> <span class="verse"><a name="15">15</a>Dedans søner var kræmarane dine. Mange havstrender kjøpte av di hand; filsbein og ibenholt gav dei deg i skatt.</span> <span class="verse"><a name="16">16</a>Syria handla med deg, av di du hadde mang ein eignalut; karfunkelstein, purpur og manglita ty og fint linty og korallar og rubinar gav dei deg i varebyte.</span> <span class="verse"><a name="17">17</a>Juda og Israelslandet, dei var kræmarane dine; kveite frå Minnit og søt-kakor og honning og olje og balsam gav dei deg i varebyte.</span> <span class="verse"><a name="18">18</a>Damaskus handla med deg, av di du hadde mang ein eignalut, ein ovmengd med allslags gods. Dei gav deg vin frå Hebron og kvit ull.</span> <span class="verse"><a name="19">19</a>Vedan og Javan frå Uzal gav att for varorne dine; jarnsmide, kassia og kalmus fekk du i varebyte.</span> <span class="verse"><a name="20">20</a>Dedan handla med deg med salklæde til å rida på.</span> <span class="verse"><a name="21">21</a>Arabia og alle fyrstarne i Kedar kjøpte av di hand; lamb og verar og bukkar selde dei deg.</span> <span class="verse"><a name="22">22</a>Kræmarane i Sjeba og Rama, dei var dine kræmarar; krydda av aller gjævaste slag og allslags dyreverdige steinar og gull gav dei for varorne dine.</span> <span class="verse"><a name="23">23</a>Kharan og Kanne og Eden, kræmarane i Sjeba, Assur, Kilmad handla med deg.</span> <span class="verse"><a name="24">24</a>Dei var dine kræmarar med prydelege eignating, med kåpor av purpurblått og manglita ty og med spriklute tæpe med tvinna sterke snøre på din marknad.</span> <span class="verse"><a name="25">25</a>Med Tarsis-skip gjorde du kjøpstemnorne dine. Du vart fyllt og ovende rik - midt i havet.</span> <span class="verse"><a name="26">26</a>Utpå storhavet førde dine roarar deg - austanvinden bryt deg sund midt i havet.</span> <span class="verse"><a name="27">27</a>Ditt gods, dine salsvaror og bytevaror, dine sjøfolk, dine skiprar, dei som bøter lekarne dine, og dei som driv din handel, og kvar ein stridsmann som i deg er, med heile ditt mannskap som er um bord, skal stupa midt i havet den dagen du fell.</span> <span class="verse"><a name="28">28</a>For naudropi frå skiprarne dine skal markerne bivra.</span> <span class="verse"><a name="29">29</a>Og dei skal stiga utor sine skip alle som med årarne sit, mannskapet og kvar skiper på havet, til land skal dei søkja.</span> <span class="verse"><a name="30">30</a>Dei skal barma seg yver deg og anka seg sårt. Og dei skal kasta mold på sine hovud, i oska skal dei velta seg.</span> <span class="verse"><a name="31">31</a>Og dei skal raka seg snaude i kruna for di skuld og gyrda seg med sekk. Og dei skal gråta yver deg med sjælekvida og øya seg sårt.</span> <span class="verse"><a name="32">32</a>Og med dei barmar seg, skal dei setja i med ein syrgjesong yver deg og syrgjande kveda um deg: «Kven er lik Tyrus, som no er tagna midt uti havet?»</span> <span class="verse"><a name="33">33</a>Medan varorne dine kom frå havet, metta du mange folkeslag. Med ovmengdi av ditt gods og med dine bytevaror gjorde du kongarne på jordi rike.</span> <span class="verse"><a name="34">34</a>No då du er skipbroten og burtkomen på sjøen og ligg på havsens botn, no er dine bytevaror og alt ditt mannskap søkkt i kav med deg.</span> <span class="verse"><a name="35">35</a>Alle som bur på havstrenderne, tek fæla av din lagnad; det rys deira kongar i holdet, deira andlit bivra.</span> <span class="verse"><a name="36">36</a>Kjøpmennerne ibland folkeslagi hæder deg; Ei skræma er du vorten, du er ikkje til - i all æva.</span> </p></div</div></div></body></html>