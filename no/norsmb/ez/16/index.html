<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ez/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ez">undefined</a> &gt <strong>Chapter 16</strong></div><p><span class="verse"><a name="1">1</a>Og Herrens ord kom til meg; han sagde:</span> <span class="verse"><a name="2">2</a>Menneskjeson! Lat Jerusalem få vita um sin styggedom.</span> <span class="verse"><a name="3">3</a>Og du skal segja: So segjer Herren, Herren til Jerusalem: Ditt upphav og di ætt er frå Kananitarlandet; far din var ein amorit og mor di ei hetitkvinna.</span> <span class="verse"><a name="4">4</a>Då du kom til, den dagen du vart fødd, skar dei ikkje navlestrengen din, og ikkje vart du reintvegi med vatn og ikkje gnidi inn med salt og ikkje reiva med reivar.</span> <span class="verse"><a name="5">5</a>Ikkje eit auga ynka deg, so dei gjorde noko av dette med deg av miskunn imot deg, men du vart kasta på berre marki, av di dei fekk stygg til deg den dagen du vart fødd.</span> <span class="verse"><a name="6">6</a>Då gjekk eg framum deg og såg deg, der du låg og sprala i ditt blod. Og eg sagde med deg: «Du som ligg der i blodet ditt, liv!» Ja, eg sagde med deg: «Du som ligg der i blodet ditt, liv!»</span> <span class="verse"><a name="7">7</a>Til mange tusund, som blomar i eng, gjer eg deg. Og du voks og vart stor og nådde den høgste vænleik. Brjosti vart faste, og håret ditt voks. Men du var berr og naki.</span> <span class="verse"><a name="8">8</a>Då gjekk eg framum deg og såg deg, og sjå, di tid var komi, elskhugstidi. Og eg breidde eg kappa mi yver deg og løynde blygsli di. Og eg svor deg truskapseid og gjorde pakt med deg, segjer Herren, Herren, og du vart mi.</span> <span class="verse"><a name="9">9</a>Og eg tvo deg i vatn og skylde blodet av deg, og salva deg med olje.</span> <span class="verse"><a name="10">10</a>Og eg klædde deg i rosesauma ty og hadde på deg skor av markuskinn og batt på deg eit fint hovudlin og sveipte deg i silke.</span> <span class="verse"><a name="11">11</a>Og eg prydde deg med prydnadsting, og gav deg armband på henderne og kjeda um halsen.</span> <span class="verse"><a name="12">12</a>Og eg sette ein ring i nosi di og øyreringar i øyro dine og ei fager kruna på hovudet ditt.</span> <span class="verse"><a name="13">13</a>Og du prydde deg med gull og sylv, og klædnaden din var fint linty og silke og rosesauma ty. Fint mjøl og honning og olje fekk du til mat. Du vart ovende fager, so du vart ei høveleg dronning.</span> <span class="verse"><a name="14">14</a>Og du vart namngjeti millom folki for din vænleik, for han var fullkomen ved mi pryda som eg hadde butt deg til med, segjer Herren, Herren.</span> <span class="verse"><a name="15">15</a>Men du leit på din vænleik og dreiv hor i kraft av di namnfrægd, og du auste ut din hordom yver kvar og ein som gjekk framum - han skal få det!</span> <span class="verse"><a name="16">16</a>Og av klædi dine tok du og gjorde deg spreklute offerhaugar og dreiv hor på deim - slikt må ikkje koma på, ikkje henda.</span> <span class="verse"><a name="17">17</a>Og du tok dine prydnadsting av gullet mitt og sylvet mitt som eg hadde gjeve deg, og gjorde deg mannsbilæte, og du dreiv hor med deim.</span> <span class="verse"><a name="18">18</a>Og du tok dine rosesauma klæde og hadde på deim, og min olje og min røykjelse sette du fram åt deim.</span> <span class="verse"><a name="19">19</a>Og brødet mitt som eg gav deg, finmjølet og oljen og honningen som eg hadde gjeve deg til mat, det sette du fram åt deim til godange; soleis gjekk det, segjer Herren, Herren.</span> <span class="verse"><a name="20">20</a>Og du tok dine søner og døtter, som du hadde født åt meg, og ofra deim til mat åt deim. Var det då ikkje nok at du dreiv hor,</span> <span class="verse"><a name="21">21</a>sidan du jamvel slagta borni mine og gav deim burt, med di du let deim ganga gjenom elden for deim?</span> <span class="verse"><a name="22">22</a>Og i alle dine styggjor og din hordom kom du ikkje i hug dine ungdomsdagar, då du var berr og naki og låg og sprala i ditt blod.</span> <span class="verse"><a name="23">23</a>So hende etter all din vondskap - usæl, usæl vere du! segjer Herren, Herren -</span> <span class="verse"><a name="24">24</a>at du bygde deg ein kvelving og gjorde deg ein offerhaug på alle torg.</span> <span class="verse"><a name="25">25</a>Attmed kvart eit vegemot bygde du din haug og skjemde din vænleik og breidde føterne ut for kvar og ein som gjekk framum, ja, du dreiv mykjen hordom.</span> <span class="verse"><a name="26">26</a>Og du dreiv hor med Egyptarlands-sønerne, grannarne dine, som hev stort kjøt, og du dreiv mykjen hordom til å harma meg med.</span> <span class="verse"><a name="27">27</a>Og sjå, eg rette ut mi hand og minka på det eg hadde etla åt deg, og eg let deim som hata deg fara åt med deg som dei vilde, filistardøtterne, som blygdest yver di skjemdaråtferd.</span> <span class="verse"><a name="28">28</a>Og du dreiv hor med Assurs-sønerne, av di du ikkje hadde fenge ditt nøgje, og du dreiv hor med deim, men endå fekk du ikkje ditt nøgje.</span> <span class="verse"><a name="29">29</a>Og du for verre fram med din hordom, alt til kræmarlandet Kaldæa, men endå fekk du ikkje ditt nøgje.</span> <span class="verse"><a name="30">30</a>Å, kor hjarta ditt brann av gir! - segjer Herren, Herren - at du kunde gjera alt dette, og fara åt som den skamlausaste skjøkja</span> <span class="verse"><a name="31">31</a>og byggja din kvelving attmed kvart eit vegemot og gjera dine haugar på kvart eit torg! Men du var ikkje som ei onnor skjøkja, med di du vanvyrde skjøkjeløn.</span> <span class="verse"><a name="32">32</a>Du horkona! I staden for med mannen din held du deg med framande!</span> <span class="verse"><a name="33">33</a>Alle skjøkjor gjev dei gåvor; men du gav alle dine elskarar gåvorne dine og kjøpte deim til å koma til deg frå alle leider og driva hor med deg.</span> <span class="verse"><a name="34">34</a>Og du vart reint umsnudd imot andre kvende, i din ukjurskap; etter deg laup ingen, men du gav horeløn, du fekk ikkje, so rangsnudd var du.</span> <span class="verse"><a name="35">35</a>Difor, du skjøkja, høyr Herrens ord!</span> <span class="verse"><a name="36">36</a>So segjer Herren, Herren: For di du auste ut dine pengar og nækte di skam i din ulivnad med dine elskarar og med alle dine ufysne avgudar, og du spillte blod av dine born, som du gav deim,</span> <span class="verse"><a name="37">37</a>difor, sjå, so samlar eg alle dine elskarar, som du tektest, og alle som du elska med alle som du hata, og eg vil samla deim imot deg frå alle leider og nækja di skam framfyre deim, og dei skal få sjå all di skam.</span> <span class="verse"><a name="38">38</a>Og eg vil lata same domen ganga yver deg som yver horkonor og slike som spiller blod, og eg vil gjera deg til eit blodigt offer for brennande harm og åbry.</span> <span class="verse"><a name="39">39</a>Og eg vil gjeva deg i deira hand, og dei skal riva ned din kvelving, og brjota ned dine haugar, og hava av deg klædi dine, og taka dine dyrverdige prydnadsting, og lata deg liggja der naki og berr.</span> <span class="verse"><a name="40">40</a>Og dei skal gjera manngard um deg og steina deg i hel og hogga deg sund med sverdi sine.</span> <span class="verse"><a name="41">41</a>Og dei skal brenna upp dine hus med eld og halda dom yver deg framfor augo på mange kvinnor. Og eg vil gjera ende på din hordom, og heller ikkje skjøkjeløn skal du heretter gjeva.</span> <span class="verse"><a name="42">42</a>Og eg vil svala min heite harm på deg, og mitt åbry mot deg skal kverva. So vil eg halda meg i ro og ikkje lenger vera vreid.</span> <span class="verse"><a name="43">43</a>Av di at du ikkje mintest ungdomsdagarne dine, men harma meg med alt dette, sjå, so vil eg og lata di åtferd koma på ditt hovud, segjer Herren, Herren; for hev du ikkje lagt skamløysa attåt alle styggjorne dine?</span> <span class="verse"><a name="44">44</a>Sjå, alle som brukar ordtøke, skal hava dette til ordtak um deg: «Som mori, so dotteri.»</span> <span class="verse"><a name="45">45</a>Du er dotter åt mor di, som stygdest ved mannen sin og borni sine, og du er syster åt systerne dine, som stygdest ved mennerne og borni sine: ei hetitkvinna er mor dykkar og ein amorit far dykkar.</span> <span class="verse"><a name="46">46</a>Og den store syster di er Samaria, og hennar døtter, som bur på vinstre handi åt deg, og den litle syster di, som bur på høgre handi, er Sodoma og hennar døtter.</span> <span class="verse"><a name="47">47</a>Fulla gjekk du ikkje på deira vegar og gjorde ikkje styggjor som dei; men berre eit lite bil - so for du verre åt enn dei på alle dine vegar.</span> <span class="verse"><a name="48">48</a>So sant som eg liver, segjer Herren, Herren: Sodoma, syster di, ho og hennar døtter, hev ikkje gjort som du, og dine døtter.</span> <span class="verse"><a name="49">49</a>Sjå, dette er misgjerningi åt Sodoma, syster di: ovmod; nøgdi med brød og sutlaus ro hadde ho og døtterne hennar; men handi åt armingen og fatigmannen styrkte ho ikkje.</span> <span class="verse"><a name="50">50</a>Og med storlæte for dei, og dei gjorde skjemdarverk framfor mi åsyn; då rudde eg deim burt, fyrst eg såg det.</span> <span class="verse"><a name="51">51</a>Og Samaria hev ikkje synda halvt so mykje som du, og du hev gjort dine styggjor fleire enn deira, so du gjorde systerne dine rettferdige med alle styggjor som du for med.</span> <span class="verse"><a name="52">52</a>Ber då du og di skam, du som hev dømt dine syster orsakande; i dine synder hev du vore skamlausare enn dei, og soleis vart dei rettferdigare enn du. So skulde du blygjast, du og, og bera di skam, med di du gjer systerne dine rettferdige.</span> <span class="verse"><a name="53">53</a>Men eg vil enda deira utlægd, utlægdi for Sodoma og hennar døtter og utlægdi for Samaria og hennar døtter og utlægdi for dine eigne utlæge midt imillom deim,</span> <span class="verse"><a name="54">54</a>for at du skal bera di skam og skjemmast av alt det du hev gjort med di du trøystar deim.</span> <span class="verse"><a name="55">55</a>Og systerne dine, Sodoma og hennar døtter, skal atter verta det dei fordom var, og Samaria og hennar døtter skal atter verta det dei fordom var, og du og dine døtterne skal atter verta det dei fordom var.</span> <span class="verse"><a name="56">56</a>Var ikkje syster di, Sodoma, eit uord i munnen din i ovmods-dagarne dine,</span> <span class="verse"><a name="57">57</a>fyrr vondskapen din vart synberr - liksom i den tidi då dei hædde deg, Arams-døtterne og alle der kringum, og filistardøtterne som svivyrde deg rundt ikring?</span> <span class="verse"><a name="58">58</a>Di skjemd og dine styggjor skal du bera, segjer Herren.</span> <span class="verse"><a name="59">59</a>For so segjer Herren, Herren: Eg vil fara åt med deg etter di eigi åtferd, du som vanvyrde eiden med di du braut pakti.</span> <span class="verse"><a name="60">60</a>Men eg vil minnast mi pakt med deg i ungdomsdagarne dine, og eg vil gjera ei ævepakt med deg.</span> <span class="verse"><a name="61">61</a>Og du skal minnast dine vegar og blygjast, når du tek imot systerne dine, dei som er større enn du, og dei som er mindre enn du, og eg gjev deg deim til døtter, endå at dei ikkje var med i di pakt.</span> <span class="verse"><a name="62">62</a>Og eg vil gjera mi pakt med deg, og du skal sanna at eg er Herren,</span> <span class="verse"><a name="63">63</a>for at du skal minnast og blygjast og ikkje lata upp munnen din berre for blygsl, når eg tilgjev deg alt det du hev gjort, segjer Herren, Herren.</span> </p></div</div></div></body></html>