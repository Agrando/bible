<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ez/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ez">undefined</a> &gt <strong>Chapter 41</strong></div><p><span class="verse"><a name="1">1</a>So let han meg koma til tempelsalen. Og han mælte stolparne: seks alner breide på den eine sida og seks alner på hi; det er breiddi på tjeldbudi.</span> <span class="verse"><a name="2">2</a>Og dørgapet var ti alner breidt, og sideveggjerne innmed døri var fem alner på kvar sida. So mælte han lengdi på det: fyrti alner, og breiddi: tjuge alner.</span> <span class="verse"><a name="3">3</a>Sidan gjekk han inn i det inste romet. Og han mælte dørstolparne: tvo alner kvar, og døri: seks alner, og breiddi på døri: sju alner.</span> <span class="verse"><a name="4">4</a>Og han mælte lengdi på det: tjuge alner, og breiddi: tjuge alner, beint innåt templet! So sagde han med meg: «Dette er det høgheilage.»</span> <span class="verse"><a name="5">5</a>So mælte han husveggen: seks alner, og breiddi på sidekovarne: fire alner, rundt ikring heile huset.</span> <span class="verse"><a name="6">6</a>Og sidekovarne låg, kove attmed kove, i tri høgder, tretti i rad, og dei rakk inni den muren som huset hadde mot sidekovarne rundt ikring, so dei hadde studnad. Men dei studde seg ikkje i sjølve husveggen.</span> <span class="verse"><a name="7">7</a>Og viddi rundt ikring auka på for sidekovarne uppetter og uppetter; for hussvali gjekk uppetter og uppetter rundt kringum huset. Difor vidkast huset uppetter, og soleis steig ein upp frå nedste høgdi gjenom den millomste til den høgste.</span> <span class="verse"><a name="8">8</a>Og eg såg at huset låg på ein pall som nådde rundt ikring, og grunnvollarne åt sidekovarne var ei full stong, seks alner til kanten.</span> <span class="verse"><a name="9">9</a>Tjukkleiken på utveggen åt sidekovarne var fem alner. Og romet millom sidekovarne på huset</span> <span class="verse"><a name="10">10</a>og hine kovarne hadde ei vidd på tjuge alner kringum huset, rundt ikring.</span> <span class="verse"><a name="11">11</a>Og inngangarne til sidekovarne låg ut åt dette romet, ein inngang i nord og ein i sud. Og breiddi på romet som var att, var fem alner breidt rundt ikring.</span> <span class="verse"><a name="12">12</a>Og den bygnaden som låg innmed det fråskilde tunet på vestsida, var sytti alner breid, og veggen på bygnaden var fem alner tjukk, rundt ikring, og nitti alner lang.</span> <span class="verse"><a name="13">13</a>Og han mælte huset: hundrad alner langt, og det fråskilde tunet og bygnaden med vegg: hundrad alner lange.</span> <span class="verse"><a name="14">14</a>Og framsida på huset og det fråskilde tunet mot aust var hundrad alner på breidd.</span> <span class="verse"><a name="15">15</a>So mælte han lengdi på den bygnaden som låg på baksida innmed det fråskilde tunet, og svalerne på båe sidor åt bygnaden: hundrad alner. Likeins det indre templet og hallerne i fyregarden,</span> <span class="verse"><a name="16">16</a>dørstokkarne og vindaugo med dei faste grindar og svalerne rundt ikring i deira tri høgder, romi innmed dørstokken, som var klædde med tre, rundt ikring, likeins høgdi frå jordi upp åt vindaugo. Og attfyre vindaugo var det lemmar.</span> <span class="verse"><a name="17">17</a>Uppyver døri, både inn imot det indre romet og utetter, og elles utyver heile veggen, innan og utan, var det utmælte bolkar.</span> <span class="verse"><a name="18">18</a>Og der var det gjort kerubar og palmor, so at det var ei palma millom tvo kerubar, kvar kerub hadde tvo andlit;</span> <span class="verse"><a name="19">19</a>eit mannsandlit mot palma på den eine sida og eit ungløve-andlit mot palma på hi. So var gjort på heile huset rundt ikring.</span> <span class="verse"><a name="20">20</a>Frå jordi til uppyver døri var kerubar og palmor gjorde, slik var tempelveggen.</span> <span class="verse"><a name="21">21</a>Templet hadde firkanta dørskier, og framsida på heilagdomen såg like eins ut.</span> <span class="verse"><a name="22">22</a>Og altaret var av tre, tri alner høgt og tvo alner langt, og det hadde hyrno sine, og langsida og veggjerne var av tre. Og han tala til meg: «Dette er bordet som stend framfor Herrens åsyn.»</span> <span class="verse"><a name="23">23</a>Og templet og heilagdomen hadde tvo dører.</span> <span class="verse"><a name="24">24</a>Og dørerne var tvihurda, kvar hurd med gangjarn; tvihurda var den eine og tvihurda var den andre.</span> <span class="verse"><a name="25">25</a>Og på deim, på tempeldørerne, var det gjort kerubar og palmor likeins som på veggjerne. Og det var eit vartak av tre på framsida åt forhalli utantil.</span> <span class="verse"><a name="26">26</a>Og det var vindaugo med fast grind og palmor på sideveggjerne åt forhalli, på båe sidor, likeins på sidekovarne i huset og på vartaki.</span> </p></div</div></div></body></html>