<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ez/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ez">undefined</a> &gt <strong>Chapter 11</strong></div><p><span class="verse"><a name="1">1</a>Og åndi lyfte meg og flutte meg åt Øystreporten på Herrens hus, den som snur mot aust. Og sjå, frammed inngangen åt porten var det fem og tjuge mann. Og eg såg midt ibland deim Ja’azanja Azzursson og Pelatja Benajason, hovdingarne for folket.</span> <span class="verse"><a name="2">2</a>Og han sagde til meg: «Menneskjeson! Det er desse menner som tenkjer upp urett og legg meinråder i denne byen.</span> <span class="verse"><a name="3">3</a>Det er dei som segjer: Det ber ikkje snart til med husbyggjing; dette er gryta, og me er kjøtet.»</span> <span class="verse"><a name="4">4</a>Difor, spå imot deim! spå, du menneskjeson!</span> <span class="verse"><a name="5">5</a>Og Herrens ande fall på meg, og han sagde med meg: «Seg: So segjer Herren: Soleis hev de sagt, Israels-menner, og kva som leikar dykk i hugen, veit eg vel.</span> <span class="verse"><a name="6">6</a>Mykje folk hev de drepe i denne byen, og de hev fyllt gatorne med drepne.</span> <span class="verse"><a name="7">7</a>Difor, so segjer Herren, Herren: Dei de hev drepe og lagt ned der, dei er kjøtet, og byen er gryta, men dykk skal dei føra ut or honom.</span> <span class="verse"><a name="8">8</a>Sverd ottast de, og sverd vil eg lata koma yver dykk, segjer Herren, Herren.</span> <span class="verse"><a name="9">9</a>Og eg vil føra dykk ut derifrå og gjeva dykk i henderne på framande, og eg vil halda dom yver dykk.</span> <span class="verse"><a name="10">10</a>For sverd skal de falla; burtmed Israels landskil vil eg døma dykk. Og de skal sanna at eg er Herren.</span> <span class="verse"><a name="11">11</a>Han skal ikkje vera gryta åt dykk, og de skal ikkje vera kjøtet i den; burtmed Israels landskil vil eg døma dykk.</span> <span class="verse"><a name="12">12</a>Og de skal sanna at eg er Herren, de som ikkje hev ferdast i mine bod og ikkje gjort etter mine lover; men etter loverne åt heidningfolki som bur rundt ikring dykk, hev de gjort.</span> <span class="verse"><a name="13">13</a>Og det hende medan eg heldt på å spå, at Pelatja Benajason døydde. Då fall eg å gruve på mitt andlit og ropa med sterk røyst: «Å, å! Herre, Herre! Vil du tyna alt som er leivt i Israel?»</span> <span class="verse"><a name="14">14</a>Og Herrens ord kom til meg; han sagde:</span> <span class="verse"><a name="15">15</a>Menneskjeson! Dine brør, dine brør, dine frendar og all Israels-lyden, alle saman, til deim er det Jerusalems-buarne segjer: «Haldt dykk langt burte frå Herren! Me hev fenge landet til eiga.»</span> <span class="verse"><a name="16">16</a>Difor, seg: So segjer Herren, Herren: Då eg førde deim langt burt imillom heidningarne og spreidde deim i landi, då vart eg eit lite bil ein heilagdom åt deim i dei landi der dei kom.</span> <span class="verse"><a name="17">17</a>Difor, seg: So segjer Herren, Herren: Eg vil samla dykk frå folki og henta dykk utor landi som de er kringspreidde i, og eg vil gjeva dykk Israels land.</span> <span class="verse"><a name="18">18</a>Ja, dit skal dei koma, og dei skal hava burt utor det all ufysna og all styggedomen.</span> <span class="verse"><a name="19">19</a>Og eg vil gjeva deim eitt hjarta, og ei ny ånd vil eg gjeva inn i deim. Og eg vil taka burt steinhjarta or deira kjøt, og eg vil gjeva deim eit kjøthjarta,</span> <span class="verse"><a name="20">20</a>so dei skal ferdast i mine bod og halda mine lover og gjera etter deim. So skal dei vera mitt folk, og eg skal vera deira Gud.</span> <span class="verse"><a name="21">21</a>Men dei som let hjarta sitt ferdast etter hjarta åt dei ufyselege og styggjelege avgudarne sine, deira åtferd vil eg leggja på deira hovud, segjer Herren, Herren.»</span> <span class="verse"><a name="22">22</a>Då lyfte kerubarne vengjerne sine, og hjuli fylgde med deim. Og herlegdomen åt Israels Gud var uppe yver deim.</span> <span class="verse"><a name="23">23</a>Og Herrens herlegdom steig upp midt utor byen og stana yver fjellet som er austanfor byen.</span> <span class="verse"><a name="24">24</a>Og åndi lyfte meg og førde meg til Kaldæa, til dei burtførde - i syni, ved Guds Ande, hende det. Og upp ifrå meg for syni som eg hadde set.</span> <span class="verse"><a name="25">25</a>Og eg tala til dei burtførde alle dei Herrens ord som han hadde synt meg.</span> </p></div</div></div></body></html>