<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ez/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ez">undefined</a> &gt <strong>Chapter 30</strong></div><p><span class="verse"><a name="1">1</a>Og Herrens ord kom til meg, han sagde:</span> <span class="verse"><a name="2">2</a>Menneskjeson! Spå og seg: So segjer Herren, Herren: Barma dykk: «Å! for ein dag!»</span> <span class="verse"><a name="3">3</a>For nær er ein dag, ein dag for Herren; ein myrkskya dag, ei uppgjerdstid for folkeslagi skal det vera.</span> <span class="verse"><a name="4">4</a>Og sverd skal koma mot Egyptarland, og Ætiopia skal få skjelve-rider når ihelstungne fell i Egyptarland. Og dei skal taka landsens rikdom, og grunnvollarne skal verta nedrivne.</span> <span class="verse"><a name="5">5</a>Ætiopar og folk frå Put og Lud og alt blandingsfolket og Kub og sønerne åt sambandslandet skal falla for sverd i lag med deim.</span> <span class="verse"><a name="6">6</a>So segjer Herren: Dei som styd Egyptarland, skal falla, og ovmodet og magti skal kverva; frå Migdol til Syene skal folket falla for sverd, segjer Herren, Herren.</span> <span class="verse"><a name="7">7</a>Og i øyde skal dei liggja millom øydeland, og byarne skal vera millom øydestader.</span> <span class="verse"><a name="8">8</a>Og dei skal sanna at eg er Herren, når eg kveikjer eld på Egyptarland, og alle deira hjelparar vert krasa.</span> <span class="verse"><a name="9">9</a>Den dagen skal det fara sendemenner frå mi åsyn på skip til å setja støkk i det ottelause Ætiopia, og det skal få skjelve-rider som på Egyptarlands dag. For sjå, det kjem.</span> <span class="verse"><a name="10">10</a>So segjer Herren, Herren: Eg vil hava Nebukadressar, Babel-kongen, til å gjera ende på den ståkande mengdi i Egyptarland.</span> <span class="verse"><a name="11">11</a>Han og lyden hans med honom, valdsmennerne millom folki, skal verta henta til å herja landet. Og dei skal draga sine sverd mot Egyptarland og fylla landet med drepne menner.</span> <span class="verse"><a name="12">12</a>Eg vil lata elvarne torna og selja landet i henderne på illmenne. Og eg vil hava framande til å øyda landet og alt som i det er; eg, Herren, hev tala.</span> <span class="verse"><a name="13">13</a>So segjer Herren, Herren: Eg vil tyna dei ufysne gudarne og rydja ut avgudarne or Nof, og aldri meir skal der vera ein fyrste or Egyptarland, og eg vil leggja rædsla på Egyptarland.</span> <span class="verse"><a name="14">14</a>Og eg vil leggja Patros i øyde og setja eld på Soan, og halda dom yver No.</span> <span class="verse"><a name="15">15</a>Eg vil renna ut min harm yver Sin, den sterke verni åt Egyptarland, og rydja ut den ståkande mengdi i No.</span> <span class="verse"><a name="16">16</a>Og eg vil setja eld på Egyptarland, Sin skal bivrande skjelva, og i No bryt dei seg inn, og inn i Nof kjem fiendar ljose dagen.</span> <span class="verse"><a name="17">17</a>Dei unge menner i Aven og Pibeset skal falla for sverd, og sjølve skal dei fara i utlægd.</span> <span class="verse"><a name="18">18</a>I Tehafnehes skal dagen myrkna når eg der bryt sund egyptaroket, og ovmodet og magti skal endast. Sjølv vert det sveipt i skyer, og døtterne lyt fara i utlægd.</span> <span class="verse"><a name="19">19</a>Og eg vil halda dom yver Egyptarland, og dei skal sanna at eg er Herren.</span> <span class="verse"><a name="20">20</a>So hende det i det ellevte året, den sjuande dagen i fyrste månaden, at Herrens ord kom til meg; han sagde:</span> <span class="verse"><a name="21">21</a>Menneskjeson! Armen åt Farao, egyptarkongen, hev eg brote forderva. Og sjå, han er ikkje vorten umbunden til helsebot, og linda til å bera i fatle, so han kunde sterkna til å gripa sverdet.</span> <span class="verse"><a name="22">22</a>Difor, so segjer Herren, Herren: Sjå, eg skal finna Farao, Egyptarlands-kongen, og eg skal brjota armarne hans sund, både den heile og den sundbrotne, og lata sverdet falla or handi hans.</span> <span class="verse"><a name="23">23</a>Eg vil spreida egyptarane ibland folki og strå deim ut i landi.</span> <span class="verse"><a name="24">24</a>Og Babel-kongens armar skal eg styrkja og gjeva honom sverdet mitt i hand. Men Faraos armar vil eg brjota, og han skal stynja for hans åsyn som ein stungen mann.</span> <span class="verse"><a name="25">25</a>Ja, Babel-kongens armar vil eg styrkja, men Faraos armar skal siga ned. Og dei skal sanna at eg er Herren, når eg gjev Babel-kongen sverdet mitt i hand, og han retter det ut mot Egyptarland.</span> <span class="verse"><a name="26">26</a>Og eg vil spreida egyptarane ibland folki og strå deim ut i landi, og dei skal sanna at eg er Herren.</span> </p></div</div></div></body></html>