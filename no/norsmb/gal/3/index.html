<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gal">Galatians</a> &gt <strong>Chapter 3</strong></div><p><span class="verse"><a name="1">1</a>Å, de uvituge galatarar! kven hev trylt dykk, de som hev fenge Jesus Kristus måla for augo som krossfest?</span> <span class="verse"><a name="2">2</a>Berre det vil eg få vita av dykk: Fekk det Anden ved lovgjerningar eller ved å høyra trui forkynt?</span> <span class="verse"><a name="3">3</a>Er de so uvituge? De tok til i ånd; vil de no fullenda i kjøt?</span> <span class="verse"><a name="4">4</a>So mykje hev de røynt til unyttes? - um det då elles er til unyttes.</span> <span class="verse"><a name="5">5</a>Og han som gjev dykk Anden og gjer kraftverk millom dykk, gjer han det ved lovgjerningar eller ved å forkynna trui?</span> <span class="verse"><a name="6">6</a>Liksom Abraham trudde Gud, og det vart rekna honom til rettferd.</span> <span class="verse"><a name="7">7</a>Difor skal de vita, at dei som hev tru, dei er Abrahams born.</span> <span class="verse"><a name="8">8</a>Men Skrifti såg fyreåt at Gud vilde gjera heidningarne rettferdige ved tru, og gav so Abraham fyreåt det fagnadbodet: «I deg skal alle folkeslag verta velsigna.»</span> <span class="verse"><a name="9">9</a>So vert då dei som hev tru, velsigna med den truande Abraham.</span> <span class="verse"><a name="10">10</a>For so mange som held seg til lovgjerningar, dei er under forbanning; for det stend skrive: «Forbanna er kvar den som ikkje held ved i alt det som stend skrive i lovboki, so han gjer etter det.»</span> <span class="verse"><a name="11">11</a>Men at ingen vert rettferdiggjord for Gud ved lovi, det er audsynlegt; for «den rettferdige, ved tru skal han liva.»</span> <span class="verse"><a name="12">12</a>Men lovi hev ingen ting med trui å gjera, men «den som gjer so, skal liva ved det.»</span> <span class="verse"><a name="13">13</a>Kristus kjøpte oss frie frå forbanningi av lovi, då han vart ei forbanning for oss - for det er skrive: «Forbanna er kvar den som heng på eit tre» -</span> <span class="verse"><a name="14">14</a>so velsigningi åt Abraham kunde koma yver heidningarne i Kristus Jesus, so me ved trui kunde få Anden, som var oss lova.</span> <span class="verse"><a name="15">15</a>Brør! eg talar på menneskjevis. Ingen gjer då ei pakt av eit menneskje ugild eller legg noko til etter ho er stadfest.</span> <span class="verse"><a name="16">16</a>Men lovnaderne vart gjevne til Abraham og hans ætt; han segjer ikkje: «Og ættingarne» liksom um mange, men som um ein: «Og di ætt», og det er Kristus.</span> <span class="verse"><a name="17">17</a>Det eg vil segja, er dette: Ei pakt som fyreåt er stadfest av Gud, henne kann lovi, som vart gjevi fire hundrad og tretti år seinare, ikkje gjera ugild, so ho skulde gjera lovnaden til inkjes.</span> <span class="verse"><a name="18">18</a>For er arven av lov, so er han ikkje meir av lovnad; men Gud gav Abraham honom ved lovnad.</span> <span class="verse"><a name="19">19</a>Kva skulde so lovi til? Ho vart sett attåt for misgjerderne skuld, til dess den ætti kom som lovnaden galdt um - tilskipa av englar, ved ein millommanns hand;</span> <span class="verse"><a name="20">20</a>men ein millommann er ikkje berre for ein; men Gud er ein.</span> <span class="verse"><a name="21">21</a>Er so lovi imot Guds lovnader? Langt ifrå! for var det gjeve ei lov som hadde magt til å gjera livande, so kom rettferdi verkeleg av lovi.</span> <span class="verse"><a name="22">22</a>Men Skrifti hev stengt alt inn under synd, so det som var lova, skulde ved tru på Jesus Kristus verta gjeve deim som trur.</span> <span class="verse"><a name="23">23</a>Men fyrr trui kom, vart me haldne innestengde i varetekt under lovi til den tru som skulde openberrast.</span> <span class="verse"><a name="24">24</a>So hev då lovi vorte vår tuktemeister til Kristus, so me skulde verta rettferdiggjorde av tru.</span> <span class="verse"><a name="25">25</a>Men no, då trui er komi, er me ikkje lenger under tuktemeisteren;</span> <span class="verse"><a name="26">26</a>for de er alle Guds born ved trui på Kristus Jesus.</span> <span class="verse"><a name="27">27</a>For de, so mange som er døypte til Kristus, de hev iklædt dykk Kristus.</span> <span class="verse"><a name="28">28</a>Her er ikkje jøde eller grækar, her er ikkje træl eller fri mann, her er ikkje mann og kvinna; for de er alle ein i Kristus Jesus.</span> <span class="verse"><a name="29">29</a>Men høyrer de Kristus til, so er de og Abrahams ætt, ervingar etter lovnaden.</span> </p></div</div></div></body></html>