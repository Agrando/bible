<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gal/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gal">Galatians</a> &gt <strong>Chapter 4</strong></div><p><span class="verse"><a name="1">1</a>Men eg segjer: So lenge ervingen er barn, er det ingen skilnad på honom og trælen, endå han er herre yver alt saman;</span> <span class="verse"><a name="2">2</a>men han er under uppsynsmenner og rådsmenner til den tidi faren fyreåt hev fastsett.</span> <span class="verse"><a name="3">3</a>Soleis var me og, so lenge me var born, trælbundne under barnelærdomen til verdi.</span> <span class="verse"><a name="4">4</a>Men då tidi var fullkomi, sende Gud Son sin, fødd av ei kvinna, fødd under lovi,</span> <span class="verse"><a name="5">5</a>so han kunde kjøpa deim frie, som var under lovi, so me kunde få barneretten.</span> <span class="verse"><a name="6">6</a>Men av di de er søner, hev Gud sendt inn i hjarto våre sin sons Ande, som ropar: «Abba, Fader!»</span> <span class="verse"><a name="7">7</a>So er du då ikkje lenger træl, men son. Men er du son, so er du og erving ved Gud.</span> <span class="verse"><a name="8">8</a>Men den tid de ikkje kjende Gud, træla de under dei gudar som i røyndi ikkje er gudar.</span> <span class="verse"><a name="9">9</a>Men no, då de kjenner Gud og - det som meir er - er kjende av Gud, kor kann de då venda atter til den veike og fatige barnelærdomen? Vil de atter å nyo træla under honom?</span> <span class="verse"><a name="10">10</a>De tek vare på dagar og månader og tider og år;</span> <span class="verse"><a name="11">11</a>eg ottast for dykk, at eg kann henda fåfengt hev gjort meg møda med dykk.</span> <span class="verse"><a name="12">12</a>Vert liksom eg, for eg er liksom de; brør! eg bed dykk; de hev ingen urett gjort meg.</span> <span class="verse"><a name="13">13</a>Men de veit at det var på grunn av ei vanhelsa i kjøtet, at eg fyrste gongen kom til å forkynna dykk evangeliet,</span> <span class="verse"><a name="14">14</a>og endå mitt kjøt kunde freista dykk til det, vanvyrde de meg ikkje og støytte meg ikkje burt; men de fagna meg som ein Guds engel, ja, som Kristus Jesus.</span> <span class="verse"><a name="15">15</a>Kor de prisa dykk sæle den gongen! for det vitnar eg um dykk, at um det hadde vore mogelegt, so hadde de rive ut augo dykkar og gjeve meg.</span> <span class="verse"><a name="16">16</a>Og so hev eg vorte dykkar fiende ved å segja dykk sanningi!</span> <span class="verse"><a name="17">17</a>Dei syner ein ihuge for dykk som ikkje er god; men dei vil stengja dykk ute, so de skal vera ihuga for deim.</span> <span class="verse"><a name="18">18</a>Men det er godt å vera ihuga for det gode alltid, og ikkje berre når eg er hjå dykk.</span> <span class="verse"><a name="19">19</a>Mine born, som eg atter føder med sår verk, til dess Kristus fær skapnad i dykk!</span> <span class="verse"><a name="20">20</a>Eg skulde ynskja eg var hjå dykk no og kunde brigda mi røyst; for eg er i vanråd med dykk.</span> <span class="verse"><a name="21">21</a>Seg meg, de som vil vera under lovi, høyrer de ikkje lovi?</span> <span class="verse"><a name="22">22</a>For det stend skrive at Abraham hadde tvo søner, ein med trælkvinna og ein med den frie kvinna.</span> <span class="verse"><a name="23">23</a>Men son åt trælkvinna er fødd etter kjøtet, men son åt den frie kvinna etter lovnaden.</span> <span class="verse"><a name="24">24</a>I dette ligg det ei djupare meining under; for desse kvinnorne er tvo pakter: den eine frå Sinaifjellet, som føder til trældom, dette er Hagar;</span> <span class="verse"><a name="25">25</a>for «Hagar» er Sinaifjellet i Arabia og svarar til det Jerusalem som no er; for det er i trældom med borni sine.</span> <span class="verse"><a name="26">26</a>Men det Jerusalem som er der uppe, er fritt, og det er mor vår.</span> <span class="verse"><a name="27">27</a>For det stend skrive: «Ver glad, du barnlause, som ikkje føder; kved i og ropa, du som ikkje hev barnerider! for borni hennar som er einsleg, er mange fleire enn hennar som hev mannen.»</span> <span class="verse"><a name="28">28</a>Men me, brør, er born etter lovnaden, liksom Isak.</span> <span class="verse"><a name="29">29</a>Men liksom den gongen han som var fødd etter kjøtet, forfylgde honom som var fødd etter åndi, soleis er det no og.</span> <span class="verse"><a name="30">30</a>Men kva segjer Skrifti? «Driv ut trælkvinna og son hennar; for son åt trælkvinna skal slett ikkje taka arv med son åt den frie kvinna.»</span> <span class="verse"><a name="31">31</a>So er me då, brør, ikkje born åt trælkvinna, men åt den frie kvinna.</span> </p></div</div></div></body></html>