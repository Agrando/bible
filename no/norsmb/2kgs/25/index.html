<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2kgs/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2kgs">2 Kings</a> &gt <strong>Chapter 25</strong></div><p><span class="verse"><a name="1">1</a>I det niande styringsåret hans, tiande dagen i tiande månaden, kom Nebukadnessar, Babel-kongen, med heile heren sin til Jerusalem, lægra seg utanfor byen og bygde skansar rundt ikring honom.</span> <span class="verse"><a name="2">2</a>Byen vart kringsett til Sidkias ellevte styringsår.</span> <span class="verse"><a name="3">3</a>Den niande dagen i månaden røynde svolten hardt på i byen, og landsfolket hadde inkje mat.</span> <span class="verse"><a name="4">4</a>Då vart byen teken. Og alt stridsfolket rømde um natti gjenom porten i dubbelmuren ved kongshagen, medan kaldæarane låg rundt ikring byen. Dei tok leidi til Moarne.</span> <span class="verse"><a name="5">5</a>Men kaldæarheren forfylgde kongen og nådde honom att på Moarne ved Jeriko. Alt herfolket sprang frå honom og spreiddest.</span> <span class="verse"><a name="6">6</a>Dei fanga då kongen og førde honom upp til Ribla til Babel-kongen. Der fekk han sin dom.</span> <span class="verse"><a name="7">7</a>Sønerne åt Sidkia drap dei medan han såg på det; so stakk han ut augo på Sidkia, batt honom med koparlekkjor og førde honom til Babel.</span> <span class="verse"><a name="8">8</a>Sjuande dagen i den femte månaden i det nittande styringsåret åt Nebukadnessar, Babel-kongen, kom ein av tenarane åt Babel-kongen, livvakthovdingen Nebuzaradan, til Jerusalem.</span> <span class="verse"><a name="9">9</a>Han brende upp Herrens hus og kongsgarden. Ja, alle husi i Jerusalem, serleg alle storfolk-hus, sette han eld på.</span> <span class="verse"><a name="10">10</a>Og murarne ikring Jerusalem vart nedrivne av heile den kaldæarheren som livvakthovdingen hadde med seg.</span> <span class="verse"><a name="11">11</a>Resten av folket som var att i byen, og svikararne som hadde gjenge yver til Babel-kongen, og resten av ålmugen, vart burtførd av Nebuzaradan, livvakthovdingen.</span> <span class="verse"><a name="12">12</a>Nokre av fatigfolket i landet let han vera att til å arbeida i vinhagarne og på åkrarne.</span> <span class="verse"><a name="13">13</a>Koparsulorne i Herrens hus, fotstykki og koparhavet i Herrens hus, braut kaldæarane sund, og tok koparen med seg til Babel.</span> <span class="verse"><a name="14">14</a>Og dei tok oskefati og eldskuflerne og ljossakserne og skålerne og alle kopargogner som dei hadde til gudstenesta.</span> <span class="verse"><a name="15">15</a>Livvakthovdingen tok og glodpannorne og blodbollarne, og alt som var av skirt gull og av skirt sylv.</span> <span class="verse"><a name="16">16</a>Tvo sulor og eit hav og fotstykki som Salomo hadde laga åt Herrens hus - koparen i alle desse gognerne var ikkje vegande.</span> <span class="verse"><a name="17">17</a>Den eine sula var attan alner høg, og ovanpå den var det eit koparhovud, og hovudet var tri alner høgt; rundt ikring hovudet var det eit net og granateple, alt av kopar; og sameleis var det med netet på den andre sula.</span> <span class="verse"><a name="18">18</a>Livvakthovdingen tok øvstepresten Seraja og næst-øvste presten Sefanja og dei tri dørstokkvaktarane,</span> <span class="verse"><a name="19">19</a>og frå byen tok han ein hirdmann som uppsynsmann yver herfolket, og fem som han råka på i byen av næmaste lagsfolket hjå kongen, dessutan skrivaren åt herhovdingen, han som skreiv ut landsfolket til hertenesta, og seksti andre landsfolk han råka på i byen.</span> <span class="verse"><a name="20">20</a>Alle desse tok livvakthovdingen Nebuzaradan med seg til Ribla til Babel-kongen.</span> <span class="verse"><a name="21">21</a>Og Babel-kongen slo deim i hel der i Ribla i Hamatlandet. Soleis vart Juda burtført frå landet sitt.</span> <span class="verse"><a name="22">22</a>Babel-kongen Nebukadnessar sette Gedalja, son åt Ahikam Safansson, til jarl yver det folket som var att i Judalandet, dei som han let vera att.</span> <span class="verse"><a name="23">23</a>Då alle herhovdingarne og hermennerne deira fekk greida på at Babel-kongen hadde sett inn Gedalja, kom dei til Gedalja i Mispa: Ismael Netanjason, og Johanan Kareahsson og Seraja Tanhumetson frå Netofa og Ja’asanja, son åt ein mann frå Ma’aka, dei og mennerne deira.</span> <span class="verse"><a name="24">24</a>Gedalja gjorde eid til deim og hermennerne deira, og sagde med deim: «Ver ikkje rædde for kaldæartenarane! Set bu i landet, og gjev dykk under Babel-kongen, so vil det ganga dykk vel.»</span> <span class="verse"><a name="25">25</a>Men i den sjuande månaden kom Ismael, son åt Netanja Elisamason, ein mann av kongsætti, med ti mann og slo i hel Gedalja og dei jødar og kaldæarar som var hjå honom i Mispa.</span> <span class="verse"><a name="26">26</a>So tok herhovdingarne og heile folket, unge og gamle, og gav seg på veg ut til Egyptarland; dei var rædde for kaldæarane.</span> <span class="verse"><a name="27">27</a>I det sju og trettiande året etter Juda-kongen Jojakin var burtførd, sju og tjugande dagen i tolvte månaden, gav Evil-Merodak, Babel-kongen - same året som han vart konge - Jojakin, Juda-kongen, uppreisnad og fria honom or fangehuset.</span> <span class="verse"><a name="28">28</a>Han helsa honom venleg med han og gav honom fremste sessen millom dei kongarne som var hjå honom i Babel.</span> <span class="verse"><a name="29">29</a>Han fekk leggja av seg fangebunaden, og gjekk kvar dag til kongens bord, so lenge han livde.</span> <span class="verse"><a name="30">30</a>Kost og tæring naut han dagvisst på kongens kostnad, til kvar dag det han trong for dagen, heile si livetid.</span> </p></div</div></div></body></html>