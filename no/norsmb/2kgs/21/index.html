<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2kgs/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2kgs">2 Kings</a> &gt <strong>Chapter 21</strong></div><p><span class="verse"><a name="1">1</a>Tolv år gamall var Manasse då han vart konge, fem og femti år rådde han i Jerusalem. Mor hans heitte Hefsiba.</span> <span class="verse"><a name="2">2</a>Han gjorde det som vondt var i Herrens augo, likt med dei avstyggjelege skikkarne hjå dei folki Herren hadde rudt ut for Israels-borni.</span> <span class="verse"><a name="3">3</a>Han bygde upp att dei offerhaugarne som Hizkia, far hans, hadde lagt i øyde, og reiste altar for Ba’al og laga Astarte-bilæte, liksom Ahab, Israels-kongen, hadde gjort, og kasta seg ned for og tente heile himmelheren.</span> <span class="verse"><a name="4">4</a>Ja, han bygde altar i Herrens hus, der som Herren hadde sagt: «Til Jerusalem vil eg festa namnet mitt.»</span> <span class="verse"><a name="5">5</a>I båe tuni kring Herrens hus bygde han altar for heile himmelheren.</span> <span class="verse"><a name="6">6</a>Han vigde son sin i elden og for med spådom og trolldom, og tinga folk til å mana fram draugar og spåvette. Han gjorde mykje som var vondt i Herrens augo, og harma honom.</span> <span class="verse"><a name="7">7</a>Astarte-bilætet som han hadde laga, sette han i det huset som Herren hadde sagt um til David og Salomo, son hans: «Til dette huset og til Jerusalem, som eg hev valt ut millom alle Israels ætter, vil eg festa namnet mitt i all æva.</span> <span class="verse"><a name="8">8</a>Eg vil ikkje meir lata Israel flakka heimlaus burt frå landet eg gav federne deira. Berre dei gjer og heldt seg etter alle mine bod og etter heile lovi som Moses, tenaren min, gav deim!»</span> <span class="verse"><a name="9">9</a>Men dei lydde ikkje. Manasse forførde deim, so dei stelte seg verre enn dei folki Herren hadde øydt ut for Israels-borni.</span> <span class="verse"><a name="10">10</a>Då tala Herren ved tenarane sine, profetarne, soleis:</span> <span class="verse"><a name="11">11</a>«Av di Manasse, Juda-kongen, hev drive med desse avstyggjelege skikkarne, verre enn alt det amoritarne gjorde fyre hans tid, og forført med sine steingudar ogso Juda til å synda,</span> <span class="verse"><a name="12">12</a>so segjer Herren, Israels Gud: «Sjå, eg sendar ulukka yver Jerusalem og Juda, so det skal ringja for båe øyro på alle som høyrer det.</span> <span class="verse"><a name="13">13</a>Eg spanar same mælesnori yver Jerusalem som yver Samaria, og nyttar same vegtloddet som yver Ahabs hus. Eg turkar burt Jerusalem, liksom ein turkar av eit fat og so snur det upp ned.</span> <span class="verse"><a name="14">14</a>Eg støyter ifrå meg deim som er att av arvluten min, og gjev deim i fiendevald, so dei vert til ran og til herfang for alle sine fiendar.</span> <span class="verse"><a name="15">15</a>Og det av di dei hev gjort det som vondt er i mine augo, og jamt harma meg frå den dagen federne deira drog ut or Egyptarland og til den dag i dag.»»</span> <span class="verse"><a name="16">16</a>Manasse let og skuldlaust blod renna, i so stor mengd at Jerusalem vart fyllt av det frå ende til annan, umfram den syndi at han forførde Juda til å gjera det som vondt var i Herrens augo.</span> <span class="verse"><a name="17">17</a>Det som elles er å fortelja um Manasse, um det han gjorde og um hans synd, det er uppskrive i krønikeboki åt Juda-kongarne.</span> <span class="verse"><a name="18">18</a>Manasse lagde seg til kvile hjå federne sine, og vart gravlagd i slottshagen, i Uzzas hage. Og Amon, son hans, vart konge i staden hans.</span> <span class="verse"><a name="19">19</a>Tvo og tjuge år gamall var Amon då han vart konge; tvo år rådde han i Jerusalem. Mor hans heitte Mesullemet Harusdotter, frå Jotba.</span> <span class="verse"><a name="20">20</a>Han gjorde det som vondt var i Herrens augo, liksom Manasse, far hans;</span> <span class="verse"><a name="21">21</a>han fylgde i alt fotefari til far sin, og tente steingudarne som far hans hadde tent, og bad til deim.</span> <span class="verse"><a name="22">22</a>Han vende seg frå Herren, sin fedregud, og gjekk ikkje på Herrens veg.</span> <span class="verse"><a name="23">23</a>Amons hirdmenner samansvor seg og drap kongen i huset hans.</span> <span class="verse"><a name="24">24</a>Landsfolket slo i hel deim som hadde samansvore seg saman mot Amon, og tok Josia, son hans, til konge i staden hans.</span> <span class="verse"><a name="25">25</a>Det som elles er å fortelja um Amon, det han gjorde, det er uppskrive i krønikeboki åt Juda-kongarne.</span> <span class="verse"><a name="26">26</a>Han vart gravlagd i gravi i Uzzias hage. Josia, son hans, vart konge i staden hans.</span> </p></div</div></div></body></html>