<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2pet">2 Peter</a> &gt <strong>Chapter 1</strong></div><p><span class="verse"><a name="1">1</a>Simeon Peter, Jesu Kristi tenar og apostel, til deim som hev fenge same dyre tru som me ved vår Gud og frelsar Jesu Kristi rettferd:</span> <span class="verse"><a name="2">2</a>Nåde og fred vere med dykk i rikt mål, med di de kjenner Gud og Jesus, vår Herre!</span> <span class="verse"><a name="3">3</a>Etter som hans guddomlege magt hev gjeve oss alt som høyrer til liv og gudlegdom, ved kunnskapen um honom som kalla oss ved sin eigen herlegdom og si kraft,</span> <span class="verse"><a name="4">4</a>og dermed hev gjeve oss dei største og dyraste lovnader, for at de ved deim skulde verta luthavande i guddomleg natur, med di de flyr frå den tyning i verdi som kjem av lysti:</span> <span class="verse"><a name="5">5</a>so gjer dykk og just difor all umak, og vis i trui dykkar dygd, og i dygdi skynsemd,</span> <span class="verse"><a name="6">6</a>og i skynsemdi fråhald, og i fråhaldet tolmod, og i tolmodet gudlegdom,</span> <span class="verse"><a name="7">7</a>og i gudlegdomen broderkjærleik, og i broderkjærleiken kjærleik til alle.</span> <span class="verse"><a name="8">8</a>For når desse ting finst hjå dykk og fær veksa, då viser dei at de ikkje er yrkjelause eller fruktlause i kunnskapen um vår Herre Jesus Kristus.</span> <span class="verse"><a name="9">9</a>For den som ikkje hev desse ting, han er blind, dimsynt og hev gløymt reinsingi frå sine fyrre synder.</span> <span class="verse"><a name="10">10</a>Difor, brør, legg so mykje meir vinn på å gjera dykkar kall og utveljing fast; for når de gjer desse ting, skal de ikkje nokon gong snåva.</span> <span class="verse"><a name="11">11</a>For soleis skal det rikleg verta gjeve dykk inngang i vår Herre og frelsar Jesu Kristi ævelege rike.</span> <span class="verse"><a name="12">12</a>Difor kjem eg alltid til å minna dykk um dette, endå de veit det og er grunnfeste i den sanning som er hjå dykk.</span> <span class="verse"><a name="13">13</a>Like vel held eg det for rett å vekkja dykk ved påminning, so lenge eg er i denne hytta,</span> <span class="verse"><a name="14">14</a>sidan eg veit at eg brått skal leggja ned hytta mi, so som og vår Herre Jesus Kristus hev varsla meg.</span> <span class="verse"><a name="15">15</a>Men eg vil og leggja vinn på at de alltid etter min burtgang kann minnast dette.</span> <span class="verse"><a name="16">16</a>For det var ikkje klokt uttenkte eventyr me fylgde, då me kunngjorde dykk vår Herre Jesu Kristi magt og tilkoma, men me hadde vore augvitne til hans storvelde.</span> <span class="verse"><a name="17">17</a>For han fekk æra og herlegdom av Gud Fader, ei slik røyst kom til honom frå den høgste herlegdomen: «Dette er son min, som eg elskar, som eg hev hugnad i.»</span> <span class="verse"><a name="18">18</a>Og denne røysti høyrde me koma frå himmelen, då me var saman med honom på det heilage fjellet.</span> <span class="verse"><a name="19">19</a>Og dess fastare hev me det profetiske ordet, og de gjer vel i å agta på det som på eit ljos som skin på ein myrk stad, til dess dagen lyser fram, og morgonstjerna renn upp i hjarto dykkar,</span> <span class="verse"><a name="20">20</a>men di de fyrst og fremst veit dette, at inkje profetord i skrifti er gjeve til eigi tyding.</span> <span class="verse"><a name="21">21</a>For aldri er noko profetord framkome av mannevilje; men dei heilage Guds menner tala, drivne av den Heilage Ande.</span> </p></div</div></div></body></html>