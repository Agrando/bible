<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/phil">Philippians</a> &gt <strong>Chapter 2</strong></div><p><span class="verse"><a name="1">1</a>Er det då nokor trøyst i Kristus, er det nokor hugsvaling i kjærleik, er det noko samfund i Anden, er det nokor medkjensla og miskunn:</span> <span class="verse"><a name="2">2</a>so gjer mi gleda fullkomi, so de hev same hug, med di de hev same kjærleiken og samlyndte hev den eine hugen,</span> <span class="verse"><a name="3">3</a>ikkje gjer noko av stridssykja eller lyst til tom æra, men i audmykt vyrder kvarandre høgre enn dykk sjølve.</span> <span class="verse"><a name="4">4</a>Sjå ikkje kvar på sin eigen bate, men kvar på baten til dei andre og!</span> <span class="verse"><a name="5">5</a>Lat dette huglaget vera i dykk, som og var i Kristus Jesus,</span> <span class="verse"><a name="6">6</a>han som, då han var i Guds skapnad, ikkje heldt det for eit ran å vera Gud lik,</span> <span class="verse"><a name="7">7</a>men gav sjølv avkall på det og tok ein tenars skapnad på seg, med di han kom i likning med menneskje, og då han i åtferd var funnen som eit menneskje,</span> <span class="verse"><a name="8">8</a>nedra han seg sjølv, so han vart lydug alt til dauden, ja til dauden på krossen.</span> <span class="verse"><a name="9">9</a>Difor hev og Gud storleg upphøgt honom og gjeve honom det namn som er yver kvart eit namn,</span> <span class="verse"><a name="10">10</a>so i Jesu namn skal kvart kne bøygja seg, deira som er i himmelen og på jordi og under jordi,</span> <span class="verse"><a name="11">11</a>og kvar tunga skal sanna at Jesus Kristus er Herre, til Gud Faders æra.</span> <span class="verse"><a name="12">12</a>Difor, mine kjære, liksom de alltid hev vore lyduge, so arbeid, ikkje berre som i mitt nærvære, men no endå meir i mitt fråvære, på dykkar frelse med age og otte!</span> <span class="verse"><a name="13">13</a>For Gud er den som verkar i dykk både å vilja og verka for sin gode vilje.</span> <span class="verse"><a name="14">14</a>Gjer alt utan murring og tvilsmål,</span> <span class="verse"><a name="15">15</a>so de kann vera lastelause og reine, Guds ulastande born midt i ei ukyndt og rangsnudd ætt, der de syner dykk som ljos i verdi,</span> <span class="verse"><a name="16">16</a>med di de held fram livsens ord, meg til ros på Kristi dag, at eg ikkje hev laupe til unyttes eller arbeidt til unyttes.</span> <span class="verse"><a name="17">17</a>Men um eg og vert ofra, medan eg gjer altartenesta og ber dykkar tru fram til offer, so gled eg meg og gled meg saman med dykk alle.</span> <span class="verse"><a name="18">18</a>Gled og de dykk like eins, og gled dykk saman med meg!</span> <span class="verse"><a name="19">19</a>Eg hev den voni i Herren Jesus, at eg snart kann senda Timoteus til dykk, so eg og kann verta glad i hug, når eg fær vita korleis det er med dykk.</span> <span class="verse"><a name="20">20</a>For eg hev ingen med slikt eit lynde, som so ærleg kann hava umsut for dykk.</span> <span class="verse"><a name="21">21</a>For dei søkjer alle sitt eige, ikkje det som høyrer Jesus Kristus til;</span> <span class="verse"><a name="22">22</a>men hans prøvde truskap kjenner de, at liksom ein son tenar far sin, so hev han tent med meg for evangeliet.</span> <span class="verse"><a name="23">23</a>Honom vonar eg då å kunna senda straks når eg ser utgangen på saki mi.</span> <span class="verse"><a name="24">24</a>Men eg hev den tillit i Herren at eg og sjølv skal koma snart.</span> <span class="verse"><a name="25">25</a>Eg fann det naudsynleg å senda til dykk Epafroditus, min bror og medarbeidar og medstridsmann og dykkar sendemann og tenar til hjelp for mi trong,</span> <span class="verse"><a name="26">26</a>av di han lengta etter dykk alle, og var ottefull for di de hadde høyrt at han var sjuk.</span> <span class="verse"><a name="27">27</a>For han var verkeleg sjuk og dauden nær; men Gud gjorde miskunn mot honom, ja, ikkje berre mot honom, men mot meg og, so eg ikkje skulde hava sorg på sorg.</span> <span class="verse"><a name="28">28</a>Difor sender eg honom so mykje snarare, at de kann gleda dykk ved å sjå honom att, og eg vera meir sutlaus.</span> <span class="verse"><a name="29">29</a>Tak då imot han i Herren med all gleda, og haldt slike i æra!</span> <span class="verse"><a name="30">30</a>For for Kristi gjerning skuld kom han dauden nær, då han ikkje vyrde sitt liv, so han kunde bøta på saknaden av dykk ved tenesta mot meg.</span> </p></div</div></div></body></html>