<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gen/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gen">Genesis</a> &gt <strong>Chapter 41</strong></div><p><span class="verse"><a name="1">1</a>So hende det ei tvo års tid etter, at Farao drøymde han stod nedmed elvi.</span> <span class="verse"><a name="2">2</a>Og sjå, upp or elvi kom det sju kyr, væne å sjå til og holduge, og dei gjekk og beitte i storren.</span> <span class="verse"><a name="3">3</a>Og etter deim kom det sju andre kyr upp or elvi, stygge å sjå til og turrvorne, og dei stod på elvbakken, hjå dei fyrste kyrne.</span> <span class="verse"><a name="4">4</a>Og dei stygge og turrvorne kyrne åt upp dei sju væne og holduge kyrne. Då vakna Farao.</span> <span class="verse"><a name="5">5</a>So sovna han att, og hadde ein draum til. Han tykte han såg sju aks som skaut upp på eitt strå, og var tjukke og væne.</span> <span class="verse"><a name="6">6</a>Og etter deim rann det upp sju aks som var tome og svidne av austanvinden.</span> <span class="verse"><a name="7">7</a>Og dei tome aksi gløypte dei sju tjukke og fulle aksi. Då vakna Farao, og skyna at han hadde drøymt.</span> <span class="verse"><a name="8">8</a>Men um morgonen hadde han slik uro i seg. So sende han bod og kalla til seg alle runemeistrar i Egyptarland, og alle dei vise menner der var. Og Farao fortalde deim draumarne sine; men det var ingen som kunde tyda deim for honom.</span> <span class="verse"><a name="9">9</a>Då tala skjenkjarmeisteren til Farao og sagde: «Mine eigne synder lyt eg minna um i dag:</span> <span class="verse"><a name="10">10</a>Farao vart ein gong harm på tenarane sine, og sette meg fast hjå hovdingen yver livvakti, både meg og bakarmeisteren.</span> <span class="verse"><a name="11">11</a>Då hadde me kvar sin draum same natti, eg og han, og draumarne våre hadde kvar si meining.</span> <span class="verse"><a name="12">12</a>Og det var ein hebraisk gut med oss der; han var tenar hjå hovdingen yver livvakti. Honom fortalde me det, og han tydde draumarne for oss; etter som kvar av oss hadde drøymt til, tydde han deim.</span> <span class="verse"><a name="13">13</a>Og so som han spådde oss, so gjekk det: eg vart sett inn att i romet mitt, og hin vart hengd.»</span> <span class="verse"><a name="14">14</a>So sende Farao bod etter Josef. Då skunda dei seg og slepte honom ut or fengslet; og han raka seg og bytte klæde, og so gjekk han fram for Farao.</span> <span class="verse"><a name="15">15</a>Og Farao sagde til Josef: «Eg hev havt ein draum, og det er ingen som er god til å tyda honom. Men eg hev høyrt sagt um deg, at berre du høyrer ein draum, so tyder du honom med same.»</span> <span class="verse"><a name="16">16</a>Og Josef svara Farao og sagde: «Eg råder ikkje for det. Gud vil visst gjeva eit svar som spår lukke for Farao.»</span> <span class="verse"><a name="17">17</a>So sagde Farao til Josef: «Eg drøymde eg stod på elvbakken.</span> <span class="verse"><a name="18">18</a>Og sjå, upp or elvi det sju kyr, feite på hold og væne på skapnad, og dei beitte i storren.</span> <span class="verse"><a name="19">19</a>Og etter deim kom det upp sju andre kyr, skrinne og ovleg stygge på skapnad og turre på hold; eg hev aldri set so ljote kyr i heile Egyptarlandet.</span> <span class="verse"><a name="20">20</a>Og dei skrinne og stygge kyrne åt upp dei sju fyrste, holduge kyrne.</span> <span class="verse"><a name="21">21</a>Dei sokk i skrovet deira; men det synte ikkje at dei hadde fenge deim i seg; dei var stygge å sjå til, som dei hadde vore. Då vakna eg.</span> <span class="verse"><a name="22">22</a>Sidan drøymde eg at eg såg sju aks som skaut upp på eitt strå, og var fulle og væne.</span> <span class="verse"><a name="23">23</a>Og etter deim rann det upp sju aks som var turre og tome og svidne av austanvinden.</span> <span class="verse"><a name="24">24</a>Og dei tome aksi gløypte dei sju gode aksi. Eg sagde det med runemeistrarne, men ingen kunde greida det for meg.»</span> <span class="verse"><a name="25">25</a>Då sagde Josef med Farao: «Alt det Farao hev drøymt, er ein draum. Det Gud vil gjera, hev han gjort kunnigt for Farao.</span> <span class="verse"><a name="26">26</a>Dei sju væne kyrne, det er sju år, og dei sju gode aksi, det er og sju år; det er ein og same draumen.</span> <span class="verse"><a name="27">27</a>Og dei sju skrinne og stygge kyrne, som kom upp etterpå hine, det er sju år, og dei sju aksi som var tome og svidne av austanvinden; det er sju uår, som skal koma.</span> <span class="verse"><a name="28">28</a>Det er som eg sagde med Farao: Det Gud vil gjera, det hev han synt Farao.</span> <span class="verse"><a name="29">29</a>Sjå, no kjem det sju år med ovnøgd og rikdom i heile Egyptarlandet.</span> <span class="verse"><a name="30">30</a>Men etter deim skal det koma sju uår, so all ovnøgdi vert gløymd i Egyptarland, og uåri skal arma ut landet.</span> <span class="verse"><a name="31">31</a>Og ingen skal minnast ovnøgdi som var i landet, for den naudi som kjem etterpå; for den vert ovleg hard.</span> <span class="verse"><a name="32">32</a>Og det at draumen kom fyre Farao tvo vendor, det kjem seg av di at Gud er fastrådd på dette, og at han vil gjera det snart.</span> <span class="verse"><a name="33">33</a>No skulde Farao sjå seg ut ein vitug og vis mann, og setja honom yver Egyptarlandet.</span> <span class="verse"><a name="34">34</a>Det skulde Farao gjera, og so skulde han setja inn futar utyver landet, som skal krevja inn femte luten av grøda i Egyptarland i dei sju ovnøgdaråri.</span> <span class="verse"><a name="35">35</a>Og dei skal samla alle slag mat i desse gode åri som kjem, og dunga upp matkorn i byarne, og taka vare på det for Farao.</span> <span class="verse"><a name="36">36</a>Og maten skal vera til ei berging for landet i dei sju uåri som kjem i Egyptarland, so landet ikkje skal øydast av svolt.»</span> <span class="verse"><a name="37">37</a>Dei ordi tykte dei godt um, både Farao og alle mennerne hans.</span> <span class="verse"><a name="38">38</a>Og Farao sagde med mennerne sine: «Skal tru me finn maken til honom? - ein mann som er full av Guds ande!»</span> <span class="verse"><a name="39">39</a>So sagde Farao med Josef: «Etter di Gud hev late deg vita alt dette, so er ingen so vitug og vis som du.</span> <span class="verse"><a name="40">40</a>Du skal standa fyre huset mitt, og etter ditt ord skal heile folket mitt retta seg. Berre kongsstolen vil eg hava framum deg.</span> <span class="verse"><a name="41">41</a>Sjå, eg set deg yver heile Egyptarlandet,» sagde Farao med Josef.</span> <span class="verse"><a name="42">42</a>Og Farao tok seglringen av handi si og sette på handi hans Josef, og klædde honom i kvite linklæde, og hengde eit gullekkje kring halsen hans.</span> <span class="verse"><a name="43">43</a>Og han let honom køyra i den vogni som var næst etter hans eigi vogn, og dei ropa framfyre honom: «Abrek!» Og han sette honom yver heile Egyptarlandet.</span> <span class="verse"><a name="44">44</a>Og Farao sagde med Josef: «Eg er Farao! Ingen skal røyva hand eller fot i heile Egyptarlandet, utan at du vil det.»</span> <span class="verse"><a name="45">45</a>Og Farao kalla Josef Safnat-Paneah, og gav honom Asnat til kona; ho var dotter åt Potifera, presten i On. So tok Josef til å ferdast kring i Egyptarland.</span> <span class="verse"><a name="46">46</a>Josef var tretti år gamall, då han stod framfor Farao, kongen i Egyptarland. Og Josef bad vel liva med Farao, og for heile Egyptarlandet igjenom.</span> <span class="verse"><a name="47">47</a>Og jordi bar inn i haugevis i dei sju ovåri.</span> <span class="verse"><a name="48">48</a>Og han samla allslags grøda av sju årsavlingar, som dei fekk i Egyptarland, og lagde upp mat i byarne. I kvar by lagde han upp grøda av åkrarne som låg ikring.</span> <span class="verse"><a name="49">49</a>Og Josef hauga upp korn som havsens sand, uhorveleg mykje, til dei heldt upp å telja; for det var ikkje tal på.</span> <span class="verse"><a name="50">50</a>Fyrr det fyrste uåret kom, fekk Josef tvo søner med Asnat, dotter åt Potifera, presten i On.</span> <span class="verse"><a name="51">51</a>Og Josef kalla den fyrste Manasse - «av di,» sagde han, «Gud let meg gløyma all mi møda og heile mi ætt.»</span> <span class="verse"><a name="52">52</a>Og den andre kalla han Efraim - «av di,» sagde han, «Gud let meg veksa i det landet som eg leid vondt i.»</span> <span class="verse"><a name="53">53</a>So leid dei til endes dei sju åri då det var slik ovnøgd i Egyptarlandet,</span> <span class="verse"><a name="54">54</a>og dei sju uåri tok til å koma, som Josef hadde sagt; då vart det naud og svolt i alle land, men i heile Egyptarlandet, der var brød.</span> <span class="verse"><a name="55">55</a>Og heile Egyptarland svalt, og folket ropa til Farao etter brød. Då sagde Farao med alle egyptarane: «Gakk til Josef! Det han segjer til dykk, skal de gjera!»</span> <span class="verse"><a name="56">56</a>Og naudi breidde seg yver heile jordi. Men Josef let upp alle kornbuderne og selde til egyptarane; for naudi var hard i Egyptarlandet.</span> <span class="verse"><a name="57">57</a>Og frå heile verdi kom dei til Egyptarland og vilde kjøpa korn hjå Josef; for naudi var stor all verdi yver.</span> </p></div</div></div></body></html>