<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gen/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gen">Genesis</a> &gt <strong>Chapter 44</strong></div><p><span class="verse"><a name="1">1</a>Sidan sagde han med den som stod fyre huset hans: «Fyll sekkjerne åt desse mennerne med grjon, so mykje som dei kann føra, og legg pengarne åt kvar av deim ovanpå i sekken hans.</span> <span class="verse"><a name="2">2</a>Og staupet mitt, sylvstaupet, det skal du leggja øvst i sekken åt den yngste av deim, i hop med kornpengarne hans.» Og han gjorde som Josef sagde honom fyre.</span> <span class="verse"><a name="3">3</a>Um morgonen, med same det ljosna, let dei mennerne fara av stad med asni sine.</span> <span class="verse"><a name="4">4</a>Dei var ikkje langt utum byen komne, då Josef sagde med den som stod fyre huset hans: «Upp, og set etter mennerne, og fyrst du når deim att, so seg ned deim: «Kvi løner de godt med ilt?</span> <span class="verse"><a name="5">5</a>Er ikkje dette det staupet som husbonden min drikk av, og som han plar spå i? Dette var ille gjort av dykk!»»</span> <span class="verse"><a name="6">6</a>Og han tok deim att, og sagde dette med deim.</span> <span class="verse"><a name="7">7</a>Då sagde dei med honom: «Kvi talar du soleis, herre? Gud frie tenarane dine frå å gjera slikte ting.</span> <span class="verse"><a name="8">8</a>Sjå no, dei pengarne som me fann øvst i sekkjerne våre, deim hadde me med hit til deg att frå Kana’ans-landet. Kvi skulde me då stela sylv eller gull utor huset åt husbonden din?</span> <span class="verse"><a name="9">9</a>Den av tenarane dine som det vert funne hjå, han skal døy, og me andre skal vera trælarne dine.»</span> <span class="verse"><a name="10">10</a>«Ja,» sagde han, «lat det vera so som de segjer! Den som det vert funne hjå, skal vera trælen min, men dei andre skal vera saklause.»</span> <span class="verse"><a name="11">11</a>So skunda dei seg, og lyfte klyvjarne ned på marki, og løyste upp kvar si klyv.</span> <span class="verse"><a name="12">12</a>Og han rannsaka; han tok til hjå den eldste, og enda hjå den yngste. Og staupet vart funne i sekken hans Benjamin.</span> <span class="verse"><a name="13">13</a>Då reiv dei sund klædi sine, og klyvja på asni att, og for attende til byen.</span> <span class="verse"><a name="14">14</a>Og Juda og brørne hans gjekk inn til huset åt Josef, for han var der endå, og dei kasta seg å gruve for honom.</span> <span class="verse"><a name="15">15</a>Og Josef sagde med deim: «Kva er det de hev gjort no? Veit de ikkje at ein mann som eg kann finna ut det som er dult?»</span> <span class="verse"><a name="16">16</a>Då sagde Juda: «Kva skal me segja til deg, herre? Korleis skal me taka til ords? Kva skal me orsaka oss med? Gud hev funne brotet åt tenarane dine. Sjå, me vil vera trælarne dine, både me og han som staupet vart funne hjå.»</span> <span class="verse"><a name="17">17</a>Men han sagde: «Gud frie meg frå å gjera slikt! Den som staupet vart funnen hjå, han skal vera trælen min. Men de andre kann fara i fred heim til far dykkar.»</span> <span class="verse"><a name="18">18</a>Då steig Juda fram for honom og sagde: «Høyr meg, herre! Lat tenaren din få tala eit ord til deg, herre, og lat ikkje vreiden din loga upp mot tenaren din! For du er som Farao sjølv!</span> <span class="verse"><a name="19">19</a>Du spurde oss, herre, og sagde: «Hev de nokon far eller bror?»</span> <span class="verse"><a name="20">20</a>Då sagde me til deg: «Ja, me hev ein gamall far, og han hev ein liten son, som han fekk på sine gamle dagar, bror åt denne sveinen er burte, og han er att åleine etter mor si, og far hans held honom so kjær.»</span> <span class="verse"><a name="21">21</a>Og du sagde til oss: «Kom hit til meg med honom, so eg fær sjå honom med mine eigne augo!»</span> <span class="verse"><a name="22">22</a>Då sagde me til deg: «Sveinen må ikkje skiljast frå far sin; skilst han ifrå honom, so døyr faren.»</span> <span class="verse"><a name="23">23</a>Og du sagde til oss: «Kjem ikkje yngste bror dykkar hit med dykk, so skal de ikkje oftare koma for augo mine.»</span> <span class="verse"><a name="24">24</a>Då me so kom heim att til far vår, tenaren din, fortalde me honom kva du hadde sagt, herre.</span> <span class="verse"><a name="25">25</a>Og far vår sagde: «Far i vegen att og kjøp noko grjon åt oss!»</span> <span class="verse"><a name="26">26</a>Då sagde me: «Me torer ikkje koma der att. Men er yngste bror vår med oss, so skal me fara der ned. For me fær ikkje koma mannen for augo utan yngste bror vår er med.»</span> <span class="verse"><a name="27">27</a>Og far vår sagde med oss: «De veit at eg fekk tvo søner med kona mi.</span> <span class="verse"><a name="28">28</a>Og den eine vart burte for meg, og eg sagde: «Han er visst ihelriven;» for eg hev aldri set honom sidan.</span> <span class="verse"><a name="29">29</a>Tek de no denne og ifrå meg, og vert han fyre ei uheppa, so kjem de til å senda dei grå håri mine med sut og harm ned i nåheimen.»</span> <span class="verse"><a name="30">30</a>Skal eg no koma heim til far min, og me hev ikkje med oss sveinen, som hjarta hans heng so fast ved,</span> <span class="verse"><a name="31">31</a>då vert det dauden hans, med same han ser at sveinen ikkje er med, og me lyt senda dei grå håri åt far vår med sut og sorg ned i nåheimen.</span> <span class="verse"><a name="32">32</a>For eg tok på meg å svara for sveinen hjå far min, og sagde: «Kjem eg ikkje heim til deg att med honom, so skal eg vera saka i det for far min alle mine dagar!»</span> <span class="verse"><a name="33">33</a>Lat difor meg få vera att i staden for sveinen, og vera trælen din, og lat sveinen få fara heim att med brørne sine.</span> <span class="verse"><a name="34">34</a>For korleis kunde eg koma heim att til far min, når sveinen ikkje var med? Eg tolde ikkje sjå på den sorg som då kom yver far min.»</span> </p></div</div></div></body></html>