<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gen/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gen">Genesis</a> &gt <strong>Chapter 25</strong></div><p><span class="verse"><a name="1">1</a>Og Abraham tok seg ei kona att; ho heitte Ketura.</span> <span class="verse"><a name="2">2</a>Med henne fekk han Simran og Joksan og Medan og Midjan og Jisbak og Suah.</span> <span class="verse"><a name="3">3</a>Og Joksan var far til Sjeba og Dedan. Og sønerne hans Dedan var Assurar og Letusar og Leummar.</span> <span class="verse"><a name="4">4</a>Og sønerne hans Midjan var Efa og Efer og Hanok og Abida og Elda’a. Alle desse var borni hennar Ketura.</span> <span class="verse"><a name="5">5</a>Abraham gav Isak alt det han åtte.</span> <span class="verse"><a name="6">6</a>Men sønerne åt fylgjekonorne sine gav Abraham gåvor og let deim flytja burt frå Isak, son sin, og taka austetter, til Austerland, medan han endå livde.</span> <span class="verse"><a name="7">7</a>Og dette er dagarne hans Abraham og den alderen han nådde: hundrad og fem og sytti år.</span> <span class="verse"><a name="8">8</a>Og Abraham sålast og døydde etter ein god alderdom, gamall og mett av dagar, og kom til federne sine.</span> <span class="verse"><a name="9">9</a>Og Isak og Ismael, sønerne hans, jorda honom i Makpelahelleren, på gjordet hans Efron, son åt Sohar, hetiten, austanfor Mamre,</span> <span class="verse"><a name="10">10</a>det gjordet som Abraham hadde kjøpt av Hets-sønerne. Der vart Abraham og Sara, kona hans, jorda.</span> <span class="verse"><a name="11">11</a>Men då Abraham var slokna, gav Gud velsigningi si til Isak, son hans. Og Isak, han budde attmed «Kjelda åt den som liver, og ser meg».</span> <span class="verse"><a name="12">12</a>Dette er ættartalet åt Ismael, son hans Abraham, han som Abraham fekk med Hagar frå Egyptarland, terna hennar Sara.</span> <span class="verse"><a name="13">13</a>Og dette er namni på sønerne hans Ismael, dei namni som er i ættarsoga deira: Nebajot, det var eldste son hans Ismael, og Kedar og Adbe’el og Mibsam</span> <span class="verse"><a name="14">14</a>og Misma og Duma og Massa</span> <span class="verse"><a name="15">15</a>og Hadar og Tema og Jetur og Nafis og Kedma.</span> <span class="verse"><a name="16">16</a>Dette var sønerne hans Ismael, og dette var namni deira, med grenderne og lægri deira, tolv ættarhovdingar.</span> <span class="verse"><a name="17">17</a>Og dette er liveåri hans Ismael: hundrad og sju og tretti år. Og han sålast og døydde, og kom til federne sine.</span> <span class="verse"><a name="18">18</a>Og dei budde frå Havila til Sur, som ligg midt for Egyptarland, når du tek leidi mot Assur. Midt for augo åt alle brørne sine slo han seg ned.</span> <span class="verse"><a name="19">19</a>Dette er ættarsoga hans Isak, son åt Abraham:</span> <span class="verse"><a name="20">20</a>Abraham var far åt Isak. Og Isak var fyrti år gamall, då han gifte seg med Rebekka, dotter åt Betuel, aramæaren frå Mesopotamia, syster åt Laban, aramæaren.</span> <span class="verse"><a name="21">21</a>Og Isak bad til Herren for Rebekka, kona si, av di ho var barnlaus. Og Herren høyrde bøni hans, og Rebekka, kona hans, vart umhender.</span> <span class="verse"><a name="22">22</a>Men borni drogst i livet hennar. Då sagde ho: «Er det so, kvi skal eg då vera til?» Og ho gjekk av stad og spurde Herren.</span> <span class="verse"><a name="23">23</a>Og Herren sagde til henne: «I livet ditt er lydar tvo, Tvo folk skal frå ditt fang seg greina; Eitt folk er sterkare enn hitt. Den eldre skal den yngre tena!»</span> <span class="verse"><a name="24">24</a>Då so tidi hennar kom, at ho skulde eiga barn, sjå, då var det tvillingar i livet hennar.</span> <span class="verse"><a name="25">25</a>Og den som kom fyrst, var raud, og loden yver allan, som ein feld; so kalla dei honom Esau.</span> <span class="verse"><a name="26">26</a>Og då bror hans kom, heldt han med handi i hælen på Esau. So kalla dei honom Jakob. Då dei kom til verdi, var Isak seksti år gamall.</span> <span class="verse"><a name="27">27</a>Og sveinarne voks upp, og Esau vart ein glup veidemann, og heldt til i skog og mark; men Jakob var ein mild og fredsam kar, og heldt seg heime, attmed tjeldbuderne.</span> <span class="verse"><a name="28">28</a>Og Isak tykte gildast um Esau, for han åt gjerne vilt; men Rebekka tykte gildast um Jakob.</span> <span class="verse"><a name="29">29</a>Ein gong koka Jakob ein velling; då kom Esau heim av skogen, og var trøytt og mod.</span> <span class="verse"><a name="30">30</a>Og Esau sagde med Jakob: «Å lat meg få gløypa i meg noko av det raude, dette raude der; eg er reint kvitt!» Difor kallar dei honom Edom.</span> <span class="verse"><a name="31">31</a>Då sagde Jakob: «Sel meg fyrst odelen din!»</span> <span class="verse"><a name="32">32</a>Og Esau sagde: «Du ser, eg er åt og skal døy; kva skal eg då med odelen?»</span> <span class="verse"><a name="33">33</a>«Gjer fyrst eiden på det!» sagde Jakob. So gjorde Esau eiden på det, og selde odelen sin til Jakob.</span> <span class="verse"><a name="34">34</a>Og Jakob gav Esau brød og linsevelling, og han åt, og drakk, og reis upp, og gjekk sin veg. So lite vyrde Esau odelen.</span> </p></div</div></div></body></html>