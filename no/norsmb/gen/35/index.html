<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gen/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gen">Genesis</a> &gt <strong>Chapter 35</strong></div><p><span class="verse"><a name="1">1</a>Og Gud sagde til Jakob: «Gjer deg reidug, og far upp til Betel, og gjev deg til der, og bygg eit altar åt Gud, han som synte seg for deg, då du rømde for Esau, bror din.»</span> <span class="verse"><a name="2">2</a>Då sagde Jakob med husfolket sitt og alle deim som var med honom: «Få burt dei framande gudarne, som er hjå dykk, og fjelga dykk, og byt klæde!</span> <span class="verse"><a name="3">3</a>Og lat oss so taka ut og fara upp til Betel! Der vil eg byggja eit altar åt Gud, han som høyrde bøni mi den dagen eg var i fåre, og som var med meg på den vegen eg for.»</span> <span class="verse"><a name="4">4</a>Då let dei Jakob få alle dei framande gudarne som dei hadde hjå seg, og ringarne som dei hadde i øyro; og Jakob grov det ned under den eiki som stend innmed Sikem.</span> <span class="verse"><a name="5">5</a>So tok dei ut, og ein otte frå Gud kom yver byarne rundt ikring deim, so dei sette ikkje etter Jakobs-sønerne.</span> <span class="verse"><a name="6">6</a>Og Jakob kom til Luz, som ligg i Kana’ans-land - no heiter det Betel - både han og alt folket som var med honom.</span> <span class="verse"><a name="7">7</a>Der bygde han eit altar, og kalla den staden «Gud i Betel»; for der hadde Gud synt seg for honom den gongen han rømde for bror sin.</span> <span class="verse"><a name="8">8</a>Då døydde Debora, fostermor hennar Rebekka, og ho vart jorda nedanfor Betel, attunder ei eik; den kallar dei Gråtareiki.</span> <span class="verse"><a name="9">9</a>Gud synte seg endå ein gong for Jakob, den tid han kom frå heim Mesopotamia, og velsigna honom.</span> <span class="verse"><a name="10">10</a>Og Gud sagde til honom: «Du heiter Jakob! heretter skal du ikkje heita Jakob; Israel skal du heita!» Sidan kalla dei honom Israel.</span> <span class="verse"><a name="11">11</a>Og Gud sagde til honom: «Eg er Gud, den Allvelduge. Du skal veksa og aukast! Eit folk, ei mengd med folkeslag skal ættast frå deg, og undan deg skal kongar alast.</span> <span class="verse"><a name="12">12</a>Og det landet som eg gav Abraham og Isak, det vil eg gjeva deg; ætti di etter deg vil eg gjeva det landet.»</span> <span class="verse"><a name="13">13</a>So for Gud upp ifrå honom på den staden han var då han tala med honom.</span> <span class="verse"><a name="14">14</a>Då reiste Jakob upp ein stein på den staden han var då han tala med honom, ein minnestein, og auste drykkoffer på honom, og slo olje utyver honom.</span> <span class="verse"><a name="15">15</a>Og Jakob kalla den staden han var då Gud tala med honom, Betel.</span> <span class="verse"><a name="16">16</a>So tok dei ut att frå Betel, og då dei hadde att som eit augneleite til Efrat, fekk Rakel barnilt, og ho vart strengt sjuk.</span> <span class="verse"><a name="17">17</a>Og medan ho låg i hardaste riderne, sagde ljosmori med henne: «Syt ikkje no! Her hev du ein son att.»</span> <span class="verse"><a name="18">18</a>Og i det same ho sålast - for ho laut døy - kalla ho honom Benoni; men far hans kalla honom Benjamin.</span> <span class="verse"><a name="19">19</a>Då Rakel var slokna, vart ho jorda frammed vegen til Efrat, som no heiter Betlehem.</span> <span class="verse"><a name="20">20</a>Og Jakob reiste upp ein minnestein på gravi hennar. Det er gravsteinen hennar Rakel; han stend der den dag i dag.</span> <span class="verse"><a name="21">21</a>So tok Israel ut att, og sette upp tjeldbudi si burtanfor Bølingstårnet.</span> <span class="verse"><a name="22">22</a>Medan Israel budde der i landet, hende det at Ruben gjekk av og låg hjå Bilha, fylgjekona åt far hans. Og Israel fekk vita det. Sønerne hans Jakob var tolv i talet.</span> <span class="verse"><a name="23">23</a>Sønerne hennar Lea var Ruben, eldste son hans Jakob, og Simeon og Levi og Juda og Issakar og Sebulon.</span> <span class="verse"><a name="24">24</a>Og sønerne hennar Rakel var Josef og Benjamin.</span> <span class="verse"><a name="25">25</a>Og sønerne åt Bilha, terna hennar Rakel, var Dan og Naftali.</span> <span class="verse"><a name="26">26</a>Og sønerne åt Zilpa, terna hennar Lea, var Gad og Asser. Dette var sønerne hans Jakob, som han hadde fenge i Mesopotamia.</span> <span class="verse"><a name="27">27</a>Og Jakob kom til Isak, far sin, i Mamre, tett innmed Arbabyen, som no heiter Hebron, der som Abraham og Isak hadde halde til.</span> <span class="verse"><a name="28">28</a>Og dagarne hans Isak vart hundrad og åtteti år.</span> <span class="verse"><a name="29">29</a>Då sålast Isak og døydde, og kom saman med federne sine, gamall og mett av dagar. Og Esau og Jakob, sønerne hans, fylgde honom til gravi.</span> </p></div</div></div></body></html>