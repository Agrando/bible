<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gen/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gen">Genesis</a> &gt <strong>Chapter 17</strong></div><p><span class="verse"><a name="1">1</a>Då Abram var ni og nitti år gamall, synte Herren seg for honom, og sagde til honom: «Eg er Gud den Allvelduge. Far du fram for mi åsyn, og haldt deg ulastande,</span> <span class="verse"><a name="2">2</a>so eg kann fremja mi pakt med deg og auka ætti di endelaust.»</span> <span class="verse"><a name="3">3</a>Då kasta Abram seg å gruve, og Gud tala med honom, og sagde:</span> <span class="verse"><a name="4">4</a>«Sjå, eg er i pakt med deg, og du skal verta far åt ein fjølde med tjoder.</span> <span class="verse"><a name="5">5</a>Dei skal ikkje lenger kalla deg Abram, men du skal heita Abraham: til far åt ei mengd med folkeslag vil eg gjera deg.</span> <span class="verse"><a name="6">6</a>Og eg vil lata deg veksa og aukast, so du vert til mange tjoder, kongar skal ættast frå deg.</span> <span class="verse"><a name="7">7</a>Og eg vil stadfesta mi pakt med deg og med ætti di etter deg, frå alder til alder, ei æveleg pakt, og vera din Gud og Gud åt ætti di etter deg.</span> <span class="verse"><a name="8">8</a>Og eg vil gjeva deg og ætti di etter deg det landet som du held til i, heile Kana’ans-landet, til eiga i all æva, og eg vil vera deira Gud.»</span> <span class="verse"><a name="9">9</a>Og Gud sagde til Abraham: «Og du skal halda pakti mi, både du og ætti di etter deg, frå alder til alder!</span> <span class="verse"><a name="10">10</a>Dette er pakti, som de skal halda, millom meg og dykk og ætti di etter deg: Alt karfolk hjå dykk skal umskjerast!</span> <span class="verse"><a name="11">11</a>De skal skjera av holdet på huva dykkar: det skal vera merket på pakti millom meg og dykk.</span> <span class="verse"><a name="12">12</a>Kvart sveinbarn hjå dykk skal umskjerast, fyrst det er åtte dagar gamall, alder etter alder, både dei som er fødde i huset, og dei som er kjøpte for pengar: alle dei som er frå framande land, og ikkje er av di ætt.</span> <span class="verse"><a name="13">13</a>Umskjerast skal både dei som er fødde i huset ditt, og dei som er kjøpte for pengarne dine! So skal pakti mi te seg på holdet dykkar, ei æveleg pakt!</span> <span class="verse"><a name="14">14</a>Men den som ikkje er umskoren, den som huveholdet ikkje er avskore på, den mannen skal verta utrudd or folket sitt; han hev brote mi pakt!»</span> <span class="verse"><a name="15">15</a>Og Gud sagde til Abraham: «Saraj, kona di, skal du ikkje lenger kalla Saraj: Sara skal ho heita.</span> <span class="verse"><a name="16">16</a>Og eg vil velsigna henne og gjeva deg ein son med henne og; velsigna vil eg henne, og ho skal verta til mange tjoder; kongar yver store rike skal ættast frå henne.»</span> <span class="verse"><a name="17">17</a>Då kasta Abraham seg å gruve, og log. Og han sagde med seg sjølv: «Kann ein mann som er hundrad år gamall, få barn? Og Sara, som er nitti år, kann ho verta mor?»</span> <span class="verse"><a name="18">18</a>Og Abraham sagde til Gud: «Gjev Ismael måtte få liva og tekkjast deg!»</span> <span class="verse"><a name="19">19</a>Då sagde Gud: «Som eg hev sagt: Sara, kona di, skal eiga ein son, og du skal kalla honom Isak, og eg vil stadfesta pakti mi med honom, ei æveleg pakt, med hans ætt etter honom!</span> <span class="verse"><a name="20">20</a>Og um Ismael, so hev eg og høyrt bøni di: Sjå, eg vil velsigna honom og lata honom veksa og aukast alt meir og meir. Tolv hovdingar skal han verta far til, og eg vil gjera honom til eit stort folk.</span> <span class="verse"><a name="21">21</a>Men pakti mi vil eg stadfesta med Isak, som Sara skal eiga eit anna år dette bil.»</span> <span class="verse"><a name="22">22</a>So sagde han ikkje meir til honom då. Og Gud for upp att frå Abraham.</span> <span class="verse"><a name="23">23</a>Og same dagen tok Abraham son sin, Ismael, og alle som var fødde i huset hans, og alle som var kjøpte for pengarne hans, alt karfolket i huset hans Abraham, og skar av holdet på huva deira, som Gud hadde sagt med honom.</span> <span class="verse"><a name="24">24</a>Abraham var ni og nitti år gamall, då huveholdet vart avskore på honom.</span> <span class="verse"><a name="25">25</a>Og Ismael, son hans, var trettan år gamall, då huveholdet vart avskore på honom.</span> <span class="verse"><a name="26">26</a>Denne same dagen vart dei umskorne, både Abraham og Ismael, son hans.</span> <span class="verse"><a name="27">27</a>Og alle karar i huset hans, både dei som var fødde i huset, og dei framande, som var kjøpte for pengar, dei vart umskorne med honom.</span> </p></div</div></div></body></html>