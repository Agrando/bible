<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gen">Genesis</a> &gt <strong>Chapter 46</strong></div><p><span class="verse"><a name="1">1</a>Og Israel tok ut med alt det han hadde, og då han kom til Be’erseba, ofra han slagtoffer til honom som var Gud åt Isak, far hans.</span> <span class="verse"><a name="2">2</a>Då tala Gud til Israel i syner um natti, og sagde: «Jakob, Jakob!» Og han svara: «Ja, her er eg.»</span> <span class="verse"><a name="3">3</a>Då sagde han: «Eg er Gud, Gud åt far din. Ver ikkje rædd å fara ned til Egyptarland; for der vil eg gjera deg til eit stort folk.</span> <span class="verse"><a name="4">4</a>Eg skal fara med deg ned til Egyptarland, og eg skal fylgja deg upp att og; det kann du lita på! Og Josef skal leggja att augo dine.»</span> <span class="verse"><a name="5">5</a>So tok Jakob ut frå Be’erseba, og Israels-sønerne køyrde Jakob, far sin, og borni og konorne sine i dei vognerne som Farao hadde sendt til å henta honom i.</span> <span class="verse"><a name="6">6</a>Og dei tok med seg bufeet sitt og godset sitt, som dei hadde lagt seg til i Kana’ans-land. So kom dei til Egyptarland, Jakob og all hans ætt med honom:</span> <span class="verse"><a name="7">7</a>Sønerne og sonesønerne sine, døtterne og sonedøtterne sine, heile si ætt, hadde han med seg til Egyptarland.</span> <span class="verse"><a name="8">8</a>Og dette er namni på Israels-sønerne som kom til Egyptarland, Jakob og sønerne hans: Ruben, eldste son åt Jakob,</span> <span class="verse"><a name="9">9</a>og sønerne åt Ruben: Hanok og Pallu og Hesron og Karmi;</span> <span class="verse"><a name="10">10</a>og sønerne åt Simeon: Jemuel og Jamin og Ohad og Jakin og Sohar og Saul, son åt kananitarkvinna;</span> <span class="verse"><a name="11">11</a>og sønerne åt Levi: Gerson og Kahat og Merari;</span> <span class="verse"><a name="12">12</a>og sønerne åt Juda: Er og Onan og Sela og Peres og Zerah; men Er og Onan døydde i Kana’ans-land - og sønerne åt Peres: Hesron og Hamul;</span> <span class="verse"><a name="13">13</a>og sønerne åt Issakar: Tola og Puva og Job og Simron;</span> <span class="verse"><a name="14">14</a>og sønerne åt Sebulon: Sered og Elon og Jahle’el.</span> <span class="verse"><a name="15">15</a>Dette var sønerne åt Lea; ho fekk deim med Jakob i Mesopotamia, og so Dina, dotter hans. Alle desse sønerne og døtterne hans var tri og tretti i tallet.</span> <span class="verse"><a name="16">16</a>Og sønerne åt Gad: Sifjon og Haggi, Suni og Esbon, Eri og Arodi og Areli;</span> <span class="verse"><a name="17">17</a>Og sønerne åt Asser: Jimna og Jisva og Jisvi og Bria, og so Serah, syster deira; og sønerne åt Bria: Heber og Malkiel.</span> <span class="verse"><a name="18">18</a>Dette var sønerne åt Zilpa, som Laban gav Lea, dotter si; ho fekk deim med Jakob, dei var sekstan i talet.</span> <span class="verse"><a name="19">19</a>Og sønerne åt Rakel, kona hans Jakob: Josef og Benjamin.</span> <span class="verse"><a name="20">20</a>Og Josef fekk born i Egyptarland; han fekk deim med Asnat, dotter åt Potifera, presten i On: dei heitte Manasse og Efraim.</span> <span class="verse"><a name="21">21</a>Og sønerne åt Benjamin: Bela og Beker og Asbel, Gera og Na’aman, Ehi og Ros, Muppim og Huppim og Ard.</span> <span class="verse"><a name="22">22</a>Dette var dei borni som Jakob fekk med Rakel; dei var i alt fjortan.</span> <span class="verse"><a name="23">23</a>Og sønerne åt Dan: Husim;</span> <span class="verse"><a name="24">24</a>og sønerne åt Naftali: Jahse’el og Guni og Jeser og Sillem.</span> <span class="verse"><a name="25">25</a>Dette var sønerne åt Bilha, som Laban gav Rakel, dotter si; ho fekk deim med Jakob, dei var i alt sju.</span> <span class="verse"><a name="26">26</a>Alle dei som kom med Jakob til Egyptarland, og som var ætta ifrå honom, umfram konorne åt sønerne hans, var alt i alt seks og seksti mann.</span> <span class="verse"><a name="27">27</a>Og sønerne åt Josef, som han fekk i Egyptarland, var tvo. Alle som kom til Egyptarland av Jakobs-ætti, var sytti i talet.</span> <span class="verse"><a name="28">28</a>Og han sende Juda fyre seg til Josef, og bad at han vilde syna deim vegen til Gosen. Og so kom dei til Gosenlandet.</span> <span class="verse"><a name="29">29</a>Og Josef let setja fyre vogni si, og for upp til Gosen, til møtes med Israel, far sin; og med same han fekk sjå honom, kasta han seg um halsen på honom, og gret lenge, med armarne um halsen hans.</span> <span class="verse"><a name="30">30</a>Då sagde Israel med Josef: «No vil eg gjerne døy, sidan eg hev set deg i andlitet, og veit at du endå er i live.»</span> <span class="verse"><a name="31">31</a>Og Josef sagde med brørne sine og med farsfolket sitt: «No vil eg upp til Farao og bera fram bod um dette og segja: «Brørne mine og farsfolket mitt, som var i Kana’ans-land, hev kome hit til meg.</span> <span class="verse"><a name="32">32</a>Og desse mennerne er sauehyrdingar; dei hev stødt drive med å ala fe, og sauerne og nauti sine og alt det dei eig, hev dei havt med seg hit.»</span> <span class="verse"><a name="33">33</a>Når so Farao kallar dykk til seg og spør: «Kva hev de til liveveg?»</span> <span class="verse"><a name="34">34</a>so skal de svara: «Fehyrdingar hev tenarane dine vore alt ifrå ungdomen og til no, både me og federne våre» - so de kann få bu i Gosenlandet; for egyptarane hev ein stygg til alle sauehyrdingar.»</span> </p></div</div></div></body></html>