<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gen/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gen">Genesis</a> &gt <strong>Chapter 1</strong></div><p><span class="verse"><a name="1">1</a>I upphavet skapte Gud himmelen og jordi.</span> <span class="verse"><a name="2">2</a>Og jordi var aud og øydi, og myrker låg yver djupet; men Guds ande sveiv yver vatni.</span> <span class="verse"><a name="3">3</a>Då sagde Gud: «Det verte ljos!» So vart det ljos.</span> <span class="verse"><a name="4">4</a>Og Gud såg at ljoset var godt. Og Gud skilde ljoset frå myrkret.</span> <span class="verse"><a name="5">5</a>Og Gud kalla ljoset dag, og myrkret kalla han natt. Og det vart kveld, og det vart morgon, fyrste dagen.</span> <span class="verse"><a name="6">6</a>Då sagde Gud: «Det verte ein vid kvelv midt i vatni: han skal skilja vatn ifrå vatn.»</span> <span class="verse"><a name="7">7</a>So gjorde Gud kvelven, og skilde vatnet som er nedunder kvelven, frå det vatnet som er uppyver kvelven. Og det vart so.</span> <span class="verse"><a name="8">8</a>Og Gud kalla kvelven himmel. Og det vart kveld, og det vart morgon, andre dagen.</span> <span class="verse"><a name="9">9</a>Då sagde Gud: «Vatni under himmelen samle seg på ein stad, so det turre landet kjem fram!» So vart det so.</span> <span class="verse"><a name="10">10</a>Og Gud kalla det turre landet jord, og vatni som hadde samla seg, kalla han hav. Og Gud såg det var godt.</span> <span class="verse"><a name="11">11</a>Då sagde Gud: «Jordi bere fram gras og grode, urter som sår seg, og frukttre, som ber frukt med deira frø i, utyver jordi, kvart etter sitt slag!» Og so vart det.</span> <span class="verse"><a name="12">12</a>Og jordi bar fram gras og grode, urter som sår seg, kvar etter sitt slag, og tre som ber frukt med frø i, kvart etter sitt slag. Og Gud såg det var godt.</span> <span class="verse"><a name="13">13</a>Og det vart kveld, og det vart morgon, tridje dagen.</span> <span class="verse"><a name="14">14</a>Då sagde Gud: «Det verte skinande ljos på himmelkvelven: dei skal skilja dagen frå natti. Og dei skal vera til merke, og skipa tider og dagar og år.</span> <span class="verse"><a name="15">15</a>Og dei skal vera til ljos på himmelkvelven, og lysa utyver jordi.» Og so vart det.</span> <span class="verse"><a name="16">16</a>Og Gud gjorde dei tvo store ljosi, det større ljoset til å råda um dagen, og det mindre ljoset til å råda um natti, og so stjernorne.</span> <span class="verse"><a name="17">17</a>Og Gud sette deim på himmelkvelven til å lysa utyver jordi,</span> <span class="verse"><a name="18">18</a>og til å styra dagen og natti, og skilja ljoset frå myrkret. Og Gud såg det var godt.</span> <span class="verse"><a name="19">19</a>Og det vart kveld, og det vart morgon, fjorde dagen.</span> <span class="verse"><a name="20">20</a>Då sagde Gud: «Det skal yrja og aula med liv i vatnet, og fuglar skal fljuga yver jordi, uppunder himmelkvelven.»</span> <span class="verse"><a name="21">21</a>So skapte Gud dei store sjødyri, og alt livande som det yr og kryr av i vatnet, kvart etter sitt slag, og alle fljugande fuglar, kvart etter sitt slag. Og Gud såg det var godt.</span> <span class="verse"><a name="22">22</a>Og Gud velsigna deim og sagde: «De skal veksa og aukast og fylla vatnet i havi, og fuglarne skal aukast på jordi!»</span> <span class="verse"><a name="23">23</a>Og det vart kveld, og det vart morgon, femte dagen.</span> <span class="verse"><a name="24">24</a>Då sagde Gud: «Jordi gjeve utor seg kvikjende av kvart slag, bufe og krek og villdyr, kvart etter sitt slag.» Og so vart det.</span> <span class="verse"><a name="25">25</a>Og Gud gjorde dei ville dyri, kvart etter sitt slag, og bufe av kvart eit slag, og alle dei dyr som krek på marki, kvart etter sitt slag. Og Gud såg det var godt.</span> <span class="verse"><a name="26">26</a>Då sagde Gud: «Lat oss skapa menneskje i vår likning, so dei vert bilætet vårt! Dei skal råda yver fiskarne i havet og yver fuglarne under himmelen og yver feet og yver all jordi og yver alt liv som leikar på jordi.»</span> <span class="verse"><a name="27">27</a>So skapte Gud menneskjet i si likning, i Guds likning skapte han det, til kar og kvinna skapte han deim.</span> <span class="verse"><a name="28">28</a>Og Gud velsigna deim, og Gud sagde til deim: «De skal veksa og aukast og fylla jordi og leggja henne under dykk, og råda yver fiskarne i havet og yver fuglarne under himmelen og yver kvart dyr som røyver seg på jordi!»</span> <span class="verse"><a name="29">29</a>Og Gud sagde: «Sjå, eg gjev dykk alle urter som sår seg, alle som finst på jordi, og alle tre med alde som sår seg: for dykk skal det vera til føda.</span> <span class="verse"><a name="30">30</a>Og alle dyri på jordi og alle fuglarne under himmelen og alt det som yrer på jordi, alt som hev ande og liv, gjev eg alt det grøne graset til føda.» Og so vart det.</span> <span class="verse"><a name="31">31</a>Og Gud skoda alt han hadde gjort, og sjå: det var ovleg godt. Og det vart kveld, og det vart morgon, sette dagen.</span> </p></div</div></div></body></html>