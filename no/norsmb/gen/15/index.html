<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gen/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gen">Genesis</a> &gt <strong>Chapter 15</strong></div><p><span class="verse"><a name="1">1</a>Ei tid etter dette hadde hendt, kom Herrens ord til Abram i eit syn, og det lydde so: «Ver ikkje ottefull, Abram! Eg skal vera din skjold! Løni di skal vera ovleg stor.»</span> <span class="verse"><a name="2">2</a>Då sagde Abram: «Herre, min Gud, kva vil du gjeva meg? Barnlaus fer eg min veg, og den som vert eigande huset mitt, er Elieser frå Damaskus.</span> <span class="verse"><a name="3">3</a>Sjå, meg hev du ikkje gjeve noko barn,» sagde Abram, «og rådsdrengen min kjem til å erva meg.»</span> <span class="verse"><a name="4">4</a>Men sjå: då kom Herrens ord til honom, og det lydde so: «Nei, han skal ikkje erva deg, men ein som er komen av ditt eige blod, skal erva deg.»</span> <span class="verse"><a name="5">5</a>Og han leidde honom utanfor, og sagde: «Kjære deg, sjå upp til himmelen og tel stjernorne, um du er god til. So tallaus,» sagde han til honom, «skal ætti di verta.»</span> <span class="verse"><a name="6">6</a>Og Abram trudde Herren, og det rekna han honom til rettferd.</span> <span class="verse"><a name="7">7</a>Og han sagde til honom: «Eg er Herren, som leidde deg ut frå Ur i Kaldæa, og eg vil gjeva deg dette landet til eiga.»</span> <span class="verse"><a name="8">8</a>Og Abram sagde: «Herre, min Gud, kva vissa skal eg hava på det, at eg skal få det til eiga?»</span> <span class="verse"><a name="9">9</a>Då sagde Herren til honom: «Henta meg ei triæringskviga og ei triæringsgeit og ein triæringsver og ei turtelduva og ein duveunge!»</span> <span class="verse"><a name="10">10</a>So henta Abram alt dette åt honom, og skar dyri midt i tvo, og lagde den eine luten av kvart dyr beint imot den andre. Men fuglarne skar han ikkje sund.</span> <span class="verse"><a name="11">11</a>Og ræfuglar kom dalande ned på kjøtet, men Abram jaga deim burt.</span> <span class="verse"><a name="12">12</a>Då det so leid til at soli vilde glada, kom det ein tung svevn på Abram, og gruv, stort myrker, kom yver honom.</span> <span class="verse"><a name="13">13</a>Og han sagde til Abram: «Det skal du vita, at ætti di skal halda til i eit land som ikkje er deira, og dei skal tena folket der og tola mykje vondt av deim i fire hundrad år.</span> <span class="verse"><a name="14">14</a>Men det folket som dei lyt tena, vil eg og døma, og sidan skal dei draga ut med mykje gods.</span> <span class="verse"><a name="15">15</a>Og du skal fara i fred til federne dine; du skal ganga i gravi i høg alder.</span> <span class="verse"><a name="16">16</a>Og i den fjorde mannsalderen skal dei koma hit att; for endå vantar det noko på syndeskuldi åt amoritarne, fyrr målet er fullt.»</span> <span class="verse"><a name="17">17</a>No var soli gladd, og det var stumende myrkt. Då fekk han sjå ein rjukande omn og ein eldsloge, som for fram millom kjøtstykki.</span> <span class="verse"><a name="18">18</a>Den dagen gjorde Herren ei pakt med Abram og sagde: «Di ætt gjev eg dette landet, frå Egyptarlands-elvi alt til den store elvi, til Fratelvi,</span> <span class="verse"><a name="19">19</a>landet åt kenitarne og kenizitarne og kadmonitarne</span> <span class="verse"><a name="20">20</a>og hetitarne og perizitarne og refa’itarne</span> <span class="verse"><a name="21">21</a>og amoritarne og kananitarne og girgasitarne og jebusitarne.»</span> </p></div</div></div></body></html>