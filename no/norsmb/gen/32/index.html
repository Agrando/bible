<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gen/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gen">Genesis</a> &gt <strong>Chapter 32</strong></div><p><span class="verse"><a name="1">1</a>Og Jakob for sin veg framigjenom, og Guds englar møtte honom.</span> <span class="verse"><a name="2">2</a>Då Jakob såg deim, sagde han: «Dette er Guds herlæger,» og han kalla den staden Mahanajim.</span> <span class="verse"><a name="3">3</a>Og Jakob sende folk fyre seg til Se’irlandet, til Edomsmarki, med bod til Esau, bror sin.</span> <span class="verse"><a name="4">4</a>Og han sagde deim fyre: «So skal de segja med herren min, Esau: «So segjer Jakob, tenaren din: «Eg hev halde til hjå Laban, og trøytt der til no.</span> <span class="verse"><a name="5">5</a>Og eg hev fenge meg uksar og asen og småfe og drengjer og gjentor, og no var eg huga til å senda deg bod um dette, herre bror, um eg kunde gjera deg blid på meg.»»»</span> <span class="verse"><a name="6">6</a>Og dei kom attende til Jakob og sagde: «Me råka Esau, bror din, og rett no kjem han sjølv til møtes med deg, og fire hundrad mann med honom.»</span> <span class="verse"><a name="7">7</a>Då vart Jakob ovleg rædd, og det var so bringa hans vilde snøra seg i hop. Og han bytte folket som var med honom, og sauerne og nauti og kamelarne, i tvo hopar,</span> <span class="verse"><a name="8">8</a>og sagde: «Um Esau kjem yver den eine hopen og slær honom ned, so kann den hopen som att er, få berga seg undan.»</span> <span class="verse"><a name="9">9</a>Og Jakob sagde: «Du Gud åt Abraham, godfar min, du Gud åt Isak, far min, du Herre, som sagde til meg: «Far attende til landet ditt og fødesheimen din, og eg skal gjera vel imot deg» -</span> <span class="verse"><a name="10">10</a>eg er ikkje verd all den miskunn og all den truskap du hev vist imot tenaren din; for med stav i hand gjekk eg yver denne Jordanelvi, og no er eg vorten til tvo store hopar.</span> <span class="verse"><a name="11">11</a>Å, berga meg for Esau, bror min; for eg er so rædd honom; eg ottast han kann koma og slå i hel meg og mine, både mor og born.</span> <span class="verse"><a name="12">12</a>Du hev då sjølv sagt: «Eg skal allstødt gjera vel imot deg og lata ætti di verta som havsens sand, som det ikkje er tal på.»»</span> <span class="verse"><a name="13">13</a>So var han der um natti, og av alt det han åtte, tok han ut ei gåva til Esau, bror sin:</span> <span class="verse"><a name="14">14</a>tvo hundrad geiter og tjuge bukkar, tvo hundrad søyor og tjuge verar,</span> <span class="verse"><a name="15">15</a>tretti mjølkekamelar med fyli deira, fyrti kvigor og ti vetrungsuksar, tjuge asenfyljur og ti asenfolar.</span> <span class="verse"><a name="16">16</a>Og han let drengjerne sine fara i vegen med dette, kvar drift for seg, og sagde med deim: «Far de fyre meg, og lat det vera eit godt stykke millom kvar drift!»</span> <span class="verse"><a name="17">17</a>So sagde han med den fyrste av deim: «Når Esau, bror min, møter deg, og han talar til deg og spør: «Kven høyrer du til, og kvar skal du av, og kven eig den bølingen, som du driv?»</span> <span class="verse"><a name="18">18</a>då skal du segja: «Jakob, tenaren din; det er ei gåva han sender Esau, herren min, og snart kjem han sjølv etter.»»</span> <span class="verse"><a name="19">19</a>Sameleis tala han til den andre og den tridje og til alle drivarane, og sagde: «De som eg no hev sagt, skal de segja med Esau, når de møter honom.</span> <span class="verse"><a name="20">20</a>Og dette skal de og segja: «Snart kjem Jakob, tenaren din, etter.»» For han tenkte: «Eg vil blidka honom med denne gåva, som eg sender fyre meg, og sidan vil eg sjå honom i andlitet; kann henda han då tek vel imot meg.»</span> <span class="verse"><a name="21">21</a>So for dei fyre med gåva, og sjølv var han i lægret den natti.</span> <span class="verse"><a name="22">22</a>Same natti reis han upp, og tok båe konorne og båe ternorne sine og alle dei elleve sønerne sine og gjekk yver Jabbokvadet.</span> <span class="verse"><a name="23">23</a>Han tok og flutte deim yver åi, og alt han åtte, førde han yver.</span> <span class="verse"><a name="24">24</a>So var Jakob att åleine. Då kom det ein mann og drogst med honom radt til i dagingi.</span> <span class="verse"><a name="25">25</a>Og då han såg at han ikkje kunde råda med honom, snart han mjødmeskåli hans, og mjødmi gjekk or led på Jakob, medan dei drogst.</span> <span class="verse"><a name="26">26</a>Og han sagde: «Slepp meg, for no er det dagen.» Men Jakob sagde: «Eg slepper deg ikkje, utan du velsignar meg.»</span> <span class="verse"><a name="27">27</a>«Kva heiter du?» spurde mannen. «Jakob,» svara han.</span> <span class="verse"><a name="28">28</a>Då sagde mannen: «Du skal ikkje lenger heita Jakob, men Israel. For du hev stridt med Gud og med menner, og vunne.»</span> <span class="verse"><a name="29">29</a>Og Jakob spurde honom og sagde: «Kjære deg, seg meg namnet ditt!» Men han svara: «Kvi spør du etter namnet mitt?» Og han velsigna honom der.</span> <span class="verse"><a name="30">30</a>Og Jakob kalla den staden Peniel; «for eg hev set Gud, andlit mot andlit,» sagde han, «og endå berga livet.»</span> <span class="verse"><a name="31">31</a>Og med same han var komen framum Penuel, rann soli. Og han var halt i mjødmi.</span> <span class="verse"><a name="32">32</a>Difor er det so den dag i dag, at Israels-sønerne aldri et den store seni som er på mjødmeskåli, av di han snart mjødmeskåli hans Jakob på den store seni der er.</span> </p></div</div></div></body></html>