<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gen/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gen">Genesis</a> &gt <strong>Chapter 49</strong></div><p><span class="verse"><a name="1">1</a>Og Jakob kalla kring seg sønerne sine og sagde: «Samla dykk saman, so skal eg varsla korleis det skal ganga dykk langt fram i tiderne:</span> <span class="verse"><a name="2">2</a>Kom i hop og høyr, de søner åt Jakob, kom og høyr på Israel, dykkar far!</span> <span class="verse"><a name="3">3</a>Ruben, min eldste er du, blom av mi magt og min manndom, høgst i vyrdnad og størst i velde.</span> <span class="verse"><a name="4">4</a>Sjodande vilt som vatnet, dkal du ingen fyremun få; for i kvila åt far din du for! Kor vanærlegt! Han låg i mi lega.</span> <span class="verse"><a name="5">5</a>Sambrøder er Simeon og Levi, valdsvåpen er deira verja.</span> <span class="verse"><a name="6">6</a>Søk ei deira samråd, mi sål, sky deira sellskap, mitt hjarta! For i harm slo dei menner i hel, og sjølvvilje skamskar dei uksar.</span> <span class="verse"><a name="7">7</a>Forbanna ein ofse so strid, ei illska som deira so arg! Eg skal sprengja deim sund kring i Jakob, eg skal spreida deim utyver Israel.</span> <span class="verse"><a name="8">8</a>Juda, deg lovar lydt dine brøder, handi di fatar din fiend i nakken, søkern’ åt far din fell deg til fota.</span> <span class="verse"><a name="9">9</a>Ein løveunge er Juda! Frå herjing kjem sonen min heim: Som ei løvemor legg han seg ned, kven vågar av kvildi han vekkja?</span> <span class="verse"><a name="10">10</a>Ikkje skal kongespir kverva frå Juda ell’ styrarstaven ifrå han stol, fyrr Fredsdrotten kjem, han som folki mun fylgja.</span> <span class="verse"><a name="11">11</a>I vingarden bind han sin gangar, sin fole i soldruvegrein; i vin sin klædnad han vaskar, i druveblod tvær han sin kjol’,</span> <span class="verse"><a name="12">12</a>med augo døkke av vin, med tenner kvite av mjølk.</span> <span class="verse"><a name="13">13</a>Sebulon utmed sjøstrandi bur, utmed strandi, der skutorne lender. Og Sidon hev han med sida.</span> <span class="verse"><a name="14">14</a>Issakar, det sterkbygde asnet, på kvii ligg han og kviler.</span> <span class="verse"><a name="15">15</a>Og han tykte kvildi var god, og at landet var fagert og fint, so bøygde han rygg under byrdi, og vart slik ein trugen træl.</span> <span class="verse"><a name="16">16</a>Dan, han skal døma sitt folk som dei andre Israels ætter.</span> <span class="verse"><a name="17">17</a>Dan verte ein hoggorm på vegen, ein eiterorm innmed stigen, som hesten i hælarne høgg, so ridaren ryk på rygg.</span> <span class="verse"><a name="18">18</a>På hjelpi di biar eg, Herre!</span> <span class="verse"><a name="19">19</a>På Gad mun ransmenner renna, men han renner etter deim radt.</span> <span class="verse"><a name="20">20</a>Feit er føda hans Asser, forkunnmat sender han kongar.</span> <span class="verse"><a name="21">21</a>Naftali er ei spelande hind, og ordi hans leikar so linne.</span> <span class="verse"><a name="22">22</a>Josef er eit aldetre ungt, eit aldetre ungt innmed kjelda; yver muren skyt greinerne upp.</span> <span class="verse"><a name="23">23</a>Med pileskot dei han eggjar og søkjer, dei skyttararn’ mange;</span> <span class="verse"><a name="24">24</a>Men han stend med sin boge so stødt, og røyver armarne raust: Hjelp fær han hjå kjempa åt Jakob, der! - hjå hyrdingen, Israels berg,</span> <span class="verse"><a name="25">25</a>Hjå Gud åt far din, han vare deg! Hjå den Velduge, han velsigne deg med velsigning or himmelen høge, med velsigning or djupet som ligg under jordi, med velsigning i brjost og i liv!</span> <span class="verse"><a name="26">26</a>Far din’s velsigning rakk yver dei eld’-gamle ovgilde fjelli, til ævordoms herlege høgder: På Josefs hovud ho kome, ho kome på kruna åt han, som er hovdingen for sine brøder!</span> <span class="verse"><a name="27">27</a>Benjamin er ein ulv som riv sund; um morgonen et han upp ranet, til kvelds han skifter ut herfang.»</span> <span class="verse"><a name="28">28</a>Dette var alle Israels-ætterne, tolv i talet, og soleis var det far deira tala til deim: Han velsigna deim, og kvar av deim fekk si eigi velsigning, som høvde åt honom.</span> <span class="verse"><a name="29">29</a>Og han bad deim og sagde til deim: «No gjeng eg til folket mitt! Jorda meg då hjå federne mine, i den helleren som er på gjordet åt Efron, hetiten,</span> <span class="verse"><a name="30">30</a>i den helleren som er på Makpelagjordet, austanfor Mamre i Kana’ans-landet, det gjordet som Abraham kjøpte av Efron, hetiten, til eigande gravstad.</span> <span class="verse"><a name="31">31</a>Der jorda dei Abraham og Sara, kona hans, og der jorda dei Isak og Rebekka, kona hans, og der jorda eg Lea,</span> <span class="verse"><a name="32">32</a>på det gjordet og i den helleren der, som var kjøpt av Hets-sønerne.»</span> <span class="verse"><a name="33">33</a>Då Jakob var ferdig med dei fyresegnerne han hadde å gjeva sønerne sine, drog han føterne upp i sengi. Og han sålast og kom til federne sine.</span> </p></div</div></div></body></html>