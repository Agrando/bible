<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gen/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gen">Genesis</a> &gt <strong>Chapter 11</strong></div><p><span class="verse"><a name="1">1</a>Og heile verdi hadde eitt tungemål og same ordi.</span> <span class="verse"><a name="2">2</a>Og det bar so til, då dei for austigjenom, at dei fann ei slette i Sinearlandet, og der slo dei seg ned.</span> <span class="verse"><a name="3">3</a>Og dei sagde seg imillom: «Kom, lat oss gjera tigl og brenna det vel!» Og so bruka dei tiglet til murstein, og i staden for kalk bruka dei jordbik.</span> <span class="verse"><a name="4">4</a>So sagde dei: «Kom, lat oss byggja oss ein by, med eit tårn som når upp i himmelen, og gjera oss namngjetne, so me ikkje vert spreidde utyver all jordi!»</span> <span class="verse"><a name="5">5</a>Då steig Herren ned og vilde sjå byen og tårnet som manneborni bygde.</span> <span class="verse"><a name="6">6</a>Og Herren sagde: «Sjå dei er eitt folk, og alle hev dei eit tungemål, og dette er det fyrste dei tek seg fyre! No vert ikkje noko umogelegt for deim, kva dei so finn på å gjera.</span> <span class="verse"><a name="7">7</a>Lat oss då stiga ned der og vildra målet deira, so den eine ikkje skynar kva den andre segjer.»</span> <span class="verse"><a name="8">8</a>So spreidde Herren deim derifrå ut yver heile jordi, og dei heldt upp å byggja på byen.</span> <span class="verse"><a name="9">9</a>Difor kallar dei den byen Babel; for der vildra Herren målet for heile verdi, og derifrå spreidde Herren deim ut yver all jordi.</span> <span class="verse"><a name="10">10</a>Dette er soga um Sems-ætti: Då Sem var hundrad år gamall, fekk han sonen Arpaksad, tvo år etter storflodi.</span> <span class="verse"><a name="11">11</a>Og etter han hadde fenge Arpaksad, livde han endå i fem hundrad år, og fekk søner og døtter.</span> <span class="verse"><a name="12">12</a>Då Arpaksad var fem og tretti år gamall, fekk han sonen Salah.</span> <span class="verse"><a name="13">13</a>Og etter han hadde fenge Salah, livde han endå fire hundrad og tri år, og fekk søner og døtter.</span> <span class="verse"><a name="14">14</a>Då Salah var tretti år gamall, fekk han sonen Eber.</span> <span class="verse"><a name="15">15</a>Og etter han hadde fenge Eber, livde han endå fire hundrad og tri år, og fekk søner og døtter.</span> <span class="verse"><a name="16">16</a>Då Eber var fire og tretti år gamall, fekk han sonen Peleg.</span> <span class="verse"><a name="17">17</a>Og etter han hadde fenge Peleg, livde han endå fire hundrad og tretti år, og fekk søner og døtter.</span> <span class="verse"><a name="18">18</a>Då Peleg var tretti år gamall, fekk han sonen Re’u.</span> <span class="verse"><a name="19">19</a>Og etter han hadde fenge Re’u, livde han endå tvo hundrad og ni år, og fekk søner og døtter.</span> <span class="verse"><a name="20">20</a>Då Re’u var tvo og tretti år gamall, fekk han sonen Serug.</span> <span class="verse"><a name="21">21</a>Og etter han hadde fenge Serug, livde han endå tvo hundrad og sju år, og fekk søner og døtter.</span> <span class="verse"><a name="22">22</a>Då Serug var tretti år gamall, fekk han sonen Nahor.</span> <span class="verse"><a name="23">23</a>Og etter han hadde fenge Nahor, livde han endå tvo hundrad år, og fekk søner og døtter.</span> <span class="verse"><a name="24">24</a>Då Nahor var ni og tjuge år gamall, fekk han sonen Tarah.</span> <span class="verse"><a name="25">25</a>Og etter han hadde fenge Tarah, livde han endå hundrad og nittan år, og fekk søner og døtter.</span> <span class="verse"><a name="26">26</a>Då Tarah hadde fyllt sytti år, fekk han sønerne Abram og Nahor og Haran.</span> <span class="verse"><a name="27">27</a>Dette er soga um Tarah og ætti hans: Tarah fekk sønerne Abram og Nahor og Haran. Og Haran fekk sonen Lot.</span> <span class="verse"><a name="28">28</a>Og Haran døydde for augo åt Tarah, far sin, i fødesheimen sin, i Ur i Kaldæa.</span> <span class="verse"><a name="29">29</a>Og Abram og Nahor tok seg konor. Kona hans Abram heitte Saraj, og kona hans Nahor heitte Milka, og var dotter åt Haran, far åt Milka og Jiska.</span> <span class="verse"><a name="30">30</a>Men Saraj var barnlaus; ho hadde aldri ått barn.</span> <span class="verse"><a name="31">31</a>Og Tarah tok med seg Abram, son sin, og Lot Haransson, soneson sin, og Saraj, sonekona si, kona hans Abram, og dei tok ut saman frå Ur i Kaldæa, og vilde fara til Kana’ans-land. Og dei kom til Kharan, og vart buande der.</span> <span class="verse"><a name="32">32</a>Og dagarne hans Tarah vart tvo hundrad og fem år. So døydde Tarah i Kharan.</span> </p></div</div></div></body></html>