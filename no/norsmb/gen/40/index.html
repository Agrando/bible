<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gen/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gen">Genesis</a> &gt <strong>Chapter 40</strong></div><p><span class="verse"><a name="1">1</a>Ei tid etter dette hadde gjenge fyre seg, hende det at skjenkjaren og bakaren åt kongen i Egyptarland forsåg seg mot herren sin, kongen i Egyptarland.</span> <span class="verse"><a name="2">2</a>Og Farao vart harm på båe hirdmennerne sine, skjenkjarmeisteren og bakarmeisteren,</span> <span class="verse"><a name="3">3</a>og sette deim faste hjå hovdingen yver livvakti, i tårnet, der Josef sat fanga.</span> <span class="verse"><a name="4">4</a>Og hovdingen yver livvakti sette Josef til å sjå til deim, og han gjekk deim til handa. Og dei vart sitjande ei tid i fangehuset.</span> <span class="verse"><a name="5">5</a>Ein gong hadde dei kvar sin draum, båe tvo, skjenkaren og bakaren åt kongen i Egyptarland, dei som sat fanga i tårnet; i ei og same natti hadde dei kvar sin draum, og draumarne deira hadde kvar si meining.</span> <span class="verse"><a name="6">6</a>Og då Josef kom inn til deim um morgonen, såg han det på deim at dei var i ulag.</span> <span class="verse"><a name="7">7</a>Då tala han til hirdmennerne åt Farao, deim som sat fengsla med honom hjå husbonden hans, og spurde: «Kvi er de so sturne av dykk i dag?»</span> <span class="verse"><a name="8">8</a>«Me hev drøymt,» svara dei, «og det er ingen som kann tyda draumarne våre.» Då sagde Josef med deim: «Er det ikkje Gud som råder for uttydingi! Seg de meg kva de hev drøymt!»</span> <span class="verse"><a name="9">9</a>So fortalde skjenkjarmeisteren Josef draumen sin og sagde med honom: «Eg tykte so skilleg det stod eit vintre framfyre meg,</span> <span class="verse"><a name="10">10</a>og på det vintreet var det tri greiner. Og det syntest skjota knuppar, blomarne spratt, kartarne mogna til druvor.</span> <span class="verse"><a name="11">11</a>Og staupet åt Farao heldt eg i handi, og druvorne tok eg og kreista utor deim upp i staupet åt Farao, og so rette eg staupet til Farao.»</span> <span class="verse"><a name="12">12</a>Og Josef sagde med honom: «Dette er so å tyda: Dei tri greinerne, det er tri dagar.</span> <span class="verse"><a name="13">13</a>Når det lid um tri dagar, skal Farao retta upp hovudet ditt og setja deg inn att i romet ditt, og du skal retta staupet til Farao, som du fyrr var van med å gjera, den tid du var skjenkjaren hans.</span> <span class="verse"><a name="14">14</a>Men kom no i hug meg, når du hev fenge det godt! Kjære væne, gjer vel og tala um meg til Farao, so eg kann koma ut or dette huset!</span> <span class="verse"><a name="15">15</a>For eg er stolen frå Hebræarlandet, og her hev eg ikkje heller gjort noko som dei skulde setja meg i fangeholet for.»</span> <span class="verse"><a name="16">16</a>Då bakarmeisteren såg at han hadde gjeve so god ei uttyding, sagde han med Josef: «Eg tykte so skilleg eg bar tri korger med kveitebrød uppå hovudet.</span> <span class="verse"><a name="17">17</a>Og i den øvste korgi var allslags kakor, som var baka åt Farao, og fuglarne åt deim upp utor korgi på hovudet mitt.»</span> <span class="verse"><a name="18">18</a>Og Josef tok til ords og sagde: «Dette er so å tyda: Dei tri korgerne, det er tri dagar.</span> <span class="verse"><a name="19">19</a>Når det lid um tri dagar, skal Farao retta upp hovudet ditt og hogge det av deg; so skal han hengja deg i eit tre, og fuglarne skal eta kjøtet av deg.»</span> <span class="verse"><a name="20">20</a>So hende det den tridje dagen - det var årmålsdagen åt Farao - då gjorde han eit gjestebod for alle mennerne sine; og han rette upp hovudet åt skjenkjarmeisteren og bakarmeisteren imillom mennerne sine.</span> <span class="verse"><a name="21">21</a>Han sette skjenkjarmeisteren inn att i embættet hans, so han fekk retta staupet til Farao,</span> <span class="verse"><a name="22">22</a>og bakarmeisteren hengde han, so som Josef hadde spått deim.</span> <span class="verse"><a name="23">23</a>Men skjenkjarmeisteren kom ikkje i hug Josef; han gløymde honom.</span> </p></div</div></div></body></html>