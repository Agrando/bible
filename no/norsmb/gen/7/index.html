<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/gen/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/gen">Genesis</a> &gt <strong>Chapter 7</strong></div><p><span class="verse"><a name="1">1</a>So sagde Herren til Noah: «Gakk inn i arki, du og heile ditt hus! For deg hev eg røynt for ein rettvis millom deim som no liver.</span> <span class="verse"><a name="2">2</a>Av alle reine dyr skal du taka deg ut sju par, han og ho, og av dei dyri som ikkje er reine, eitt par, han og ho;</span> <span class="verse"><a name="3">3</a>like eins av fuglarne i lufti sju par, han og ho, so elde kann haldast i live utyver all jordi.</span> <span class="verse"><a name="4">4</a>For um sju dagar vil eg lata det regna på jordi i fyrti jamdøger, og rydja ut av verdi kvart liv eg hev skapt.»</span> <span class="verse"><a name="5">5</a>Og Noah gjorde i alle måtar so som Herren sagde honom fyre.</span> <span class="verse"><a name="6">6</a>Noah var seks hundrad år gamall, då storflodi kom med vatn yver jordi.</span> <span class="verse"><a name="7">7</a>Då gjekk Noah og sønerne hans og kona hans og konorne åt sønerne hans med honom inn i arki, og berga seg for flaumen.</span> <span class="verse"><a name="8">8</a>Og av dei reine dyri, og av dei dyri som ikkje er reine, og av fuglarne, og av alt det som krelar på marki,</span> <span class="verse"><a name="9">9</a>kom par og par, han og ho, inn i arki til Noah, so som Gud hadde sagt Noah fyre.</span> <span class="verse"><a name="10">10</a>Og det hende, då dei sju dagarne var lidne, då kom vatnet fløymande yver jordi.</span> <span class="verse"><a name="11">11</a>Den syttande dagen i den andre månaden i det året då Noah fyllte seks hundrad år, den dagen brast alle brunnar i stordjupet, og himmellukorne let seg upp.</span> <span class="verse"><a name="12">12</a>Og regnet fossa ned på jordi i fyrti dagar og fyrti næter.</span> <span class="verse"><a name="13">13</a>Denne same dagen gjekk Noah, og Sem og Kham og Jafet, sønerne hans Noah, og kona hans Noah, og dei tri sonekonorne hans med deim inn i arki,</span> <span class="verse"><a name="14">14</a>dei og alle villdyr, kvart etter sitt slag, og alt bufe, kvart etter sitt slag, og alt krek som krelar på jordi, kvart etter sitt slag, og alle fuglar, kvar etter sitt slag: alt som kvitrar, alt som hev vengjor.</span> <span class="verse"><a name="15">15</a>Og dei kom inn i arki til Noah, tvo og tvo av alt kjøt som det er livsande i.</span> <span class="verse"><a name="16">16</a>Og dei som kom inn, var han og ho av alt kjøt, so som Gud hadde sagt honom fyre. Og Herren let att etter honom.</span> <span class="verse"><a name="17">17</a>So kom flodi veltande yver jordi i fyrti dagar, og vatnet auka, og lyfte arki, so ho flaut upp ifrå jordi.</span> <span class="verse"><a name="18">18</a>Og vatnet voks og auka uhorveleg utyver jordi, og arki dreiv burtyver vatnet.</span> <span class="verse"><a name="19">19</a>Og vatnet steig høgre og høgre yver jordi, so alle dei høge fjelli under heile himmelen vart gøymde.</span> <span class="verse"><a name="20">20</a>Femtan alner yver jordi steig vatnet, og fjelli vart gøymde.</span> <span class="verse"><a name="21">21</a>Då døydde alt kjøt som røyvde seg på jordi, både fuglar og bufe og villdyr og alt det som urde og krydde på jordi, og alt folket.</span> <span class="verse"><a name="22">22</a>Alt som hadde livsandedrag i si nos, alt som var på det turre landet, laut døy.</span> <span class="verse"><a name="23">23</a>So rudde han ut kvart liv som på jordi fanst, både folk og fe og krek og fuglarne i lufti. Dei vart utrudde av verdi, og att vart berre Noah og det som var med honom i arki.</span> <span class="verse"><a name="24">24</a>Og vatnet flødde yver jordi i hundrad og femti dagar.</span> </p></div</div></div></body></html>