<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1john">1 John</a> &gt <strong>Chapter 2</strong></div><p><span class="verse"><a name="1">1</a>Mine born! Dette skriv eg til dykk so de ikkje skal synda, og um nokon syndar, so hev me hjå Faderen ein målsmann, Jesus Kristus, den rettferdige,</span> <span class="verse"><a name="2">2</a>og han er ei soning for synderne våre, og ikkje berre for våre, men og for alle i heile verdi.</span> <span class="verse"><a name="3">3</a>Og på dette veit me at me kjenner honom: um me held bodi hans.</span> <span class="verse"><a name="4">4</a>Den som segjer: «Eg kjenner honom», og ikkje held bodi hans, han er ein ljugar, og i honom er ikkje sanningi.</span> <span class="verse"><a name="5">5</a>Men den som held ordet hans, i honom er i sanning kjærleiken til Gud fullkomen. På dette kjenner me at me er i honom.</span> <span class="verse"><a name="6">6</a>Den som segjer at han er i honom, han er og skuldig til å ferdast so som han hev ferdast.</span> <span class="verse"><a name="7">7</a>De kjære! det er ikkje eit nytt bod eg skriv åt dykk, men eit gamalt bod, som de hev havt ifrå upphavet. Det gamle bodet er det ordet de hev høyrt ifrå upphavet.</span> <span class="verse"><a name="8">8</a>Og like vel er det eit nytt bod eg skriv åt dykk, og det er sant i honom og i dykk; for myrkret kverv burt, og det sanne ljoset skin alt no.</span> <span class="verse"><a name="9">9</a>Den som segjer at han er i ljoset, og som hatar bror sin, han er endå i myrkret.</span> <span class="verse"><a name="10">10</a>Den som elskar bror sin, han er i ljoset, og i honom finst det ikkje noko som fører til fall.</span> <span class="verse"><a name="11">11</a>Men den som hatar bror sin, han er i myrkret og ferdast i myrkret, og han veit ikkje kvar han gjeng; for myrkret hev blinda augo hans.</span> <span class="verse"><a name="12">12</a>Eg skriv til dykk, born, for synderne er dykk forlatne for hans namn skuld.</span> <span class="verse"><a name="13">13</a>Eg skriv til dykk, feder, for de kjenner honom som er frå upphavet. Eg skriv til dykk, ungdomar, for de hev sigra yver den vonde.</span> <span class="verse"><a name="14">14</a>Eg hev skrive til dykk, born, for de kjenner Faderen. Eg hev skrive til dykk, feder, for de kjenner honom som er frå upphavet. Eg hev skrive til dykk, ungdomar, for de er sterke, og Guds ord vert verande i dykk, og de hev sigra yver den vonde.</span> <span class="verse"><a name="15">15</a>Elska ikkje verdi, og ikkje dei ting som er i verdi! Um nokon elskar verdi, so er ikkje kjærleiken til Faderen i honom.</span> <span class="verse"><a name="16">16</a>For alt det som er i verdi: kjøtslyst og augnelyst og storlæte i livnad, det er ikkje av Faderen, men av verdi.</span> <span class="verse"><a name="17">17</a>Og verdi og hennar lyst forgjengst; men den som gjer Guds vilje, han vert verande til æveleg tid.</span> <span class="verse"><a name="18">18</a>Born! Det er den siste timen; og som de hev høyrt at Antikrist kjem, so er no mange anti-kristar komne, og på det skynar me at det er den siste timen.</span> <span class="verse"><a name="19">19</a>Dei er gjengne ut ifrå oss, men dei var ikkje av oss; for hadde dei vore av oss, so hadde dei vorte verande hjå oss; men det skulde verta synbert at ikkje alle er av oss.</span> <span class="verse"><a name="20">20</a>Og de hev salving av den Heilage og veit alt.</span> <span class="verse"><a name="21">21</a>Eg skreiv ikkje til dykk av di de ikkje kjenner sanningi, men av di de kjenner henne, og veit at all lygn ikkje er av sanningi.</span> <span class="verse"><a name="22">22</a>Kven er ljugaren, utan han som neittar at Jesus er Kristus? Han er Antikrist, han som neittar Faderen og Sonen.</span> <span class="verse"><a name="23">23</a>Kvar den som neittar Sonen, han hev ikkje Faderen heller; den som vedkjennest Sonen, han hev og Faderen.</span> <span class="verse"><a name="24">24</a>Lat det då verta verande i dykk, det som de høyrde frå upphavet; dersom det de høyrde frå upphavet, vert verande i dykk, so vert de og verande i Sonen og i Faderen.</span> <span class="verse"><a name="25">25</a>Og dette er den lovnaden som han lova oss: det ævelege livet.</span> <span class="verse"><a name="26">26</a>Dette hev eg skrive til dykk um deim som dårar dykk.</span> <span class="verse"><a name="27">27</a>Og den salving de fekk av honom, ho vert verande i dykk, og de treng ikkje til at nokon skal læra dykk noko; men liksom salvingi hans lærer dykk alt, so er det og sant og slett ikkje lygn; og vert verande i honom, so som ho lærde dykk!</span> <span class="verse"><a name="28">28</a>Og no, born, ver i honom, so me kann hava frimod når han vert openberra, og ikkje verta til skammar for honom i hans tilkoma!</span> <span class="verse"><a name="29">29</a>Veit de at han er rettferdig, so skynar de at kvar den som gjer rettferd, er fødd av honom.</span> </p></div</div></div></body></html>