<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1john">1 John</a> &gt <strong>Chapter 3</strong></div><p><span class="verse"><a name="1">1</a>Sjå, kor stor kjærleik Faderen hev synt oss, at me skal kallast Guds born; og det er me. Difor kjenner ikkje verdi oss, av di ho ikkje kjenner honom.</span> <span class="verse"><a name="2">2</a>Mine kjære! No er me Guds born, og det er ikkje endå openberra kva me skal verta; me veit at når han vert openberra, då skal me verta honom like; for me skal sjå honom som han er.</span> <span class="verse"><a name="3">3</a>Og kvar den som hev denne voni til honom, han reinsar seg sjølv, liksom han er rein.</span> <span class="verse"><a name="4">4</a>Kvar den som gjer synd, han gjer og lovbrot, og syndi er lovbrot.</span> <span class="verse"><a name="5">5</a>Og de veit at han er openberra til å taka burt synderne, og det finst ikkje synd i honom.</span> <span class="verse"><a name="6">6</a>Kvar den som vert verande i honom, syndar ikkje; kvar den som syndar, han hev ikkje set honom og ikkje kjent honom.</span> <span class="verse"><a name="7">7</a>Born, lat ingen dåra dykk! den som gjer rettferd, er rettferdig, liksom han er rettferdig.</span> <span class="verse"><a name="8">8</a>Den som gjer synd, er av djevelen; for djevelen syndar frå upphavet. Til det er Guds son openberra, at han skal gjera ende på djevelens verk.</span> <span class="verse"><a name="9">9</a>Kvar den som er fødd av Gud, gjer ikkje synd; for hans sæde vert verande i honom, og han kann ikkje synda; for han er fødd av Gud.</span> <span class="verse"><a name="10">10</a>På det kann ein kjenna Guds born og djevelens born: kvar den som ikkje gjer rettferd, er ikkje av Gud, og ikkje den heller som ikkje elskar bror sin.</span> <span class="verse"><a name="11">11</a>For dette er den bodskapen som de høyrde frå upphavet, at me skal elska kvarandre;</span> <span class="verse"><a name="12">12</a>ikkje som Kain, som var av den vonde og drap bror sin. Og kvi drap han honom? Av di hans gjerningar var vonde, men hans brors gjerningar rettferdige.</span> <span class="verse"><a name="13">13</a>Undra dykk ikkje, mine brør, um verdi hatar dykk!</span> <span class="verse"><a name="14">14</a>Me veit at me er gjengne yver frå dauden til livet, for me elskar brørne; den som ikkje elskar, vert verande i dauden.</span> <span class="verse"><a name="15">15</a>Kvar den som hatar bror sin, er ein manndråpar; og de veit at ingen manndråpar hev ævelegt liv verande i seg.</span> <span class="verse"><a name="16">16</a>På det hev me lært å kjenna kjærleiken, at han sette livet til for oss; me er og skuldige til å setja livet til for brørne.</span> <span class="verse"><a name="17">17</a>Men den som hev gods i denne verdi og ser bror sin hava trong og let hjarta sitt att for honom, kor kann då kjærleiken til Gud vera i honom!</span> <span class="verse"><a name="18">18</a>Mine born, lat oss ikkje elska med ord eller med tunga, men i gjerning og sanning!</span> <span class="verse"><a name="19">19</a>Og på dette skal me skyna at me er av sanningi, og so skal me roa hjarto våre for hans åsyn.</span> <span class="verse"><a name="20">20</a>For um enn hjarta fordømer oss, so er Gud større enn hjarta vårt og kjenner alle ting.</span> <span class="verse"><a name="21">21</a>Mine kjære! dersom hjarta ikkje fordømer oss, so hev me fritt mod for Gud,</span> <span class="verse"><a name="22">22</a>og det som me bed um, fær me av honom; for me held hans bod og gjer det som er honom til hugnad.</span> <span class="verse"><a name="23">23</a>Og dette er hans bod, at me skal tru på hans son Jesus Kristi namn og elska kvarandre, so som han baud oss.</span> <span class="verse"><a name="24">24</a>Og den som held hans bod, han vert verande i honom og han i honom; og på dette veit me at han vert verande i oss, av den Ande som han hev gjeve oss.</span> </p></div</div></div></body></html>