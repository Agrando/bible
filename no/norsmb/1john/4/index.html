<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1john">1 John</a> &gt <strong>Chapter 4</strong></div><p><span class="verse"><a name="1">1</a>Mine kjære! tru ikkje på kvar ei ånd, men prøv ånderne, um dei er av Gud! for det er mange falske profetar gjengne ut i verdi.</span> <span class="verse"><a name="2">2</a>På det kjenner de Guds Ande: kvar ei ånd som sannar at Jesus Kristus er komen i kjøt, er av Gud;</span> <span class="verse"><a name="3">3</a>og kvar ei ånd som ikkje sannar at Jesus Kristus er komen i kjøt, er ikkje av Gud; og dette er åndi til Antikrist, som de hev høyrt um at ho kjem, og ho er alt no i verdi.</span> <span class="verse"><a name="4">4</a>Born, de er av Gud og hev sigra yver deim; for han som er i dykk, er større enn han som er i verdi.</span> <span class="verse"><a name="5">5</a>Dei er av verdi; difor talar dei av verdi, og verdi høyrer deim.</span> <span class="verse"><a name="6">6</a>Me er av Gud; den som kjenner Gud, høyrer oss; den som ikkje er av Gud, høyrer oss ikkje. På dette kjenner me sannings-åndi og villfarings-åndi.</span> <span class="verse"><a name="7">7</a>Mine kjære, lat oss elska kvarandre! for kjærleiken er av Gud, og kvar den som elskar, er fødd av Gud og kjenner Gud.</span> <span class="verse"><a name="8">8</a>Den som ikkje elskar, kjenner ikkje Gud; for Gud er kjærleik.</span> <span class="verse"><a name="9">9</a>I det er Guds kjærleik openberra millom oss, at Gud hev sendt son sin, den einborne, til verdi, so me skal liva ved honom.</span> <span class="verse"><a name="10">10</a>I dette er kjærleiken, ikkje at me hev elska Gud, men at han hev elska oss og sendt son sin til soning for synderne våre.</span> <span class="verse"><a name="11">11</a>Mine kjære! hev Gud elska oss soleis, so er me og skuldige til å elska kvarandre.</span> <span class="verse"><a name="12">12</a>Ingen hev noko sinn set Gud; elskar me kvarandre, so vert Gud verande i oss, og kjærleiken til honom hev vorte fullkomen i oss.</span> <span class="verse"><a name="13">13</a>På dette kjenner me at me er i honom og han i oss, at han hev gjeve oss av sin Ande.</span> <span class="verse"><a name="14">14</a>Og me hev set og vitnar at Faderen hev sendt son sin til frelsar for verdi.</span> <span class="verse"><a name="15">15</a>Den som sannar at Jesus er Guds Son, i honom vert Gud verande, og han i Gud.</span> <span class="verse"><a name="16">16</a>Og me hev lært å kjenna og trutt på den kjærleiken Gud hev til oss. Gud er kjærleik, og den som vert verande i kjærleiken, vert verande i Gud, og Gud i honom.</span> <span class="verse"><a name="17">17</a>I dette hev kjærleiken vorte fullkomen hjå oss, at me hev fritt mod på domedag; for liksom han er, so er me og i denne verdi.</span> <span class="verse"><a name="18">18</a>Otte er ikkje i kjærleiken, men den fullkomne kjærleiken driv otten ut; for otten hev straffi i seg; men den som ottast, er ikkje fullkomen i kjærleiken.</span> <span class="verse"><a name="19">19</a>Me elskar av di han elska oss fyrst.</span> <span class="verse"><a name="20">20</a>Dersom nokon segjer: «Eg elskar Gud», og han hatar bror sin, han er ein ljugar; for den som ikkje elskar bror sin som han hev set, kor kann han elska Gud, som han ikkje hev set?</span> <span class="verse"><a name="21">21</a>Og dette bodet hev me frå honom, at den som elskar Gud, han skal og elska bror sin.</span> </p></div</div></div></body></html>