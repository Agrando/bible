<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 26</strong></div><p><span class="verse"><a name="1">1</a>På den dagen skal dei syngja denne songen i Judalandet: «Ein sterk by hev me. Frelsa set han til mur og vern.</span> <span class="verse"><a name="2">2</a>Lat upp portarne, so der må få ganga inn eit rettferdigt folk, som varar truskap.</span> <span class="verse"><a name="3">3</a>Åt den som er hugfast, varar du stendig fred; for på deg lit han.</span> <span class="verse"><a name="4">4</a>Lit då på Herren allstødt! For Herren, Herren er eit æveleg berg.</span> <span class="verse"><a name="5">5</a>For han gjer deim ringe som hev fest bu i høgddom, støyter ned den grunnfeste byen, sturtar han til jordi, heilt ned i moldi.</span> <span class="verse"><a name="6">6</a>Føter trakka honom ned, føter av vesalmenn, fet av armingar.</span> <span class="verse"><a name="7">7</a>Men vegen åt den rettferdige er jamn. Veg åt den rettferdige jamnar du.»</span> <span class="verse"><a name="8">8</a>På dine domars veg ventar me deg, Herre. Namnet ditt og minnet ditt dreg vår sjæl.</span> <span class="verse"><a name="9">9</a>Mi sjæl kjenner seg dregi til deg um natti; og åndi i meg leitar etter deg. For straks domarane dine råkar jordi, lærer jordbuarne rettferd.</span> <span class="verse"><a name="10">10</a>Fær den gudlause nåde, so lærer han ikkje rettferd. Då gjer han urett i det rettvisaste landet, og Herrens høgd ser han ikkje.</span> <span class="verse"><a name="11">11</a>Herre, høgt er handi di lyft, men dei ser det ikkje. Lat deim sjå brennhugen din for folket og skjemmast. Ja, eld øydde uvenerne dine!</span> <span class="verse"><a name="12">12</a>Herre, du skal hjelpa oss til fred. For alle verki våre hev du verka.</span> <span class="verse"><a name="13">13</a>Herre, vår Gud! Andre herrar enn du hev rådt yver oss. Einast ved deg prisar me namnet ditt.</span> <span class="verse"><a name="14">14</a>Daude livnar ikkje, skuggar stend ikkje upp. Difor heimsøkjer og øydelegg du deim og gjer til inkjes minnet um deim.</span> <span class="verse"><a name="15">15</a>Du auka folket, Herre! Du auka folket, og synte deg herleg. Du hev flytt alle grensesteinarne åt landet langt ut.</span> <span class="verse"><a name="16">16</a>Herre, i naudi leita dei etter deg. Dei sende upp stille bøner, då refsingi kom yver deim.</span> <span class="verse"><a name="17">17</a>Liksom ei kvinna som er med barn, vrid seg og skrik i riderne når ho skal føda, soleis gjekk det oss for din vreide skuld, Herre.</span> <span class="verse"><a name="18">18</a>Me var med barn, me hadde rider; då me fødde, var det vind. Berging har me ikkje til landet, og jordbuar vart ikkje fødde.</span> <span class="verse"><a name="19">19</a>Dine daude skal verta livande, mine lik skal standa upp. Vakna og fegnast, de som bur i moldi. For ei ljossens dogg er di dogg; og jordi føder daudingar av seg.</span> <span class="verse"><a name="20">20</a>Gakk då, mitt folk, inn i kovarne dine, og lat att dørerne etter deg! Gøym deg ein augneblink, til dess vreiden gjeng yver.</span> <span class="verse"><a name="21">21</a>For sjå, Herren gjeng ut frå bustaden sin og vil heimsøkja jordbuarne for deira misgjerder skuld, og jordi skal syna fram sitt utrende blod og ikkje meir dylja sine drepne.</span> </p></div</div></div></body></html>