<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 24</strong></div><p><span class="verse"><a name="1">1</a>Sjå, Herren tømer jordi og øyder henne, han brigder hennar skapnad, og spreider deim som bur på henne.</span> <span class="verse"><a name="2">2</a>Då gjeng det presten som folket, trælen som herren hans, trælkvinna som frua hennar, kjøparen som seljaren, utlånaren som lånaren, okraren som skuldmannen hans.</span> <span class="verse"><a name="3">3</a>Tømd, ja uttømd skal jordi verta og plundra, ja plundra. For Herren hev tala dette.</span> <span class="verse"><a name="4">4</a>Jordi fauskast og folnar, jordheimen ormegtast og armast. Storingarne på jordi ormegtast.</span> <span class="verse"><a name="5">5</a>Og jordi er vanhelga under deira føter som bur der. For dei hev brote loverne, rengt retten, brote den ævelege pakti.</span> <span class="verse"><a name="6">6</a>Difor øyder forbanning jordi, og bøta lyt ibuarane. Difor vert jordbuarne brende burt, so få folk vert leivde.</span> <span class="verse"><a name="7">7</a>Druvesafti tek skade, vintreet visnar; sukka lyt alle hjarteglade.</span> <span class="verse"><a name="8">8</a>Det er slutt med den glade ljod av trummor og slutt med ståket av deim som jublar. Det er slutt med gleda ved klangen av cither.</span> <span class="verse"><a name="9">9</a>Syngjande tømer dei ikkje vinstaupet meir; beisk er drykken for deim som drikk.</span> <span class="verse"><a name="10">10</a>Nedbroten er den aude byen; stengt er kvart hus, so ingen kann ganga inn.</span> <span class="verse"><a name="11">11</a>Dei skrik på gatorne yver vinen, all gleda er burte, landlyst er gaman or landet.</span> <span class="verse"><a name="12">12</a>Berre øyding er leivd i byen, og porten ligg krasa i røys.</span> <span class="verse"><a name="13">13</a>For soleis skal det ganga til midt millom folki på jord, liksom når oljeber vert nedslegne, som ved etterhaustingi, når det er slutt med vinbergingi.</span> <span class="verse"><a name="14">14</a>Dei, dei skal lyfte røysti si og ropa med fagnad; yver Herrens herlegdom skal dei frå havet fegnast.</span> <span class="verse"><a name="15">15</a>«Æra difor Herren, de i Austerland, namnet åt Herren, Israels Gud, de på havsens øyar.»</span> <span class="verse"><a name="16">16</a>Frå ytste jaren åt jordi høyrer me lovsong: «Æra vere den rettferdige!» Men eg segjer: Eg gjeng til, eg gjeng til, usæl eg! Ransmenner ranar, ja ransmenner gjer ran.</span> <span class="verse"><a name="17">17</a>Gruv og grav og gildra yver deg, du som bur på jordi!</span> <span class="verse"><a name="18">18</a>Og det skal henda at den som flyr for det gruvelege bråket, skal falla i gravi, og den som kjem upp or gravi, skal verte fanga i gildra. For himmelslusorne er opna, og grunnvollarne åt jordi skjelv.</span> <span class="verse"><a name="19">19</a>Jordi brest og knest, jordi rivnar og klovnar, jordi skjek og skjelv.</span> <span class="verse"><a name="20">20</a>Skjangla skal jordi som drukken mann, svaga som eit gjætarskjol, misgjerdi hennar skal tyngja henne ned, og ho skal falla og ikkje reisa seg meir.</span> <span class="verse"><a name="21">21</a>Og det skal henda på den dagen at Herren skal heimsøkja høgheimsheren i høgdom og jordkongarne nedpå jordi,</span> <span class="verse"><a name="22">22</a>og dei skal sankast som fangar i hola og setjast fast i fangehuset, og etter mange dagar skal dei få si straff.</span> <span class="verse"><a name="23">23</a>Og månen skal blygjast og soli skjemmast. For Herren, allhers drott, råder på Sionsfjellet og i Jerusalem, og framfor augo på hans styresmenner er det herlegdom.</span> </p></div</div></div></body></html>