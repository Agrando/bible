<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 3</strong></div><p><span class="verse"><a name="1">1</a>For sjå Herren, Allhers-Herren, skal taka burt frå Jerusalem og Juda kvar studnad og stav, kvar studnad av mat, og kvar studnad av vatn,</span> <span class="verse"><a name="2">2</a>kjempa og stridsmann, domar og profet, spåmann og styresmann,</span> <span class="verse"><a name="3">3</a>femtimanns-førar og vyrdingsmann, rådsherre og handverksmeister og trollkunnig mann.</span> <span class="verse"><a name="4">4</a>Og eg skal gjeva deim unggutar til styrarar, og gutehått skal råda yver deim.</span> <span class="verse"><a name="5">5</a>Og folket - den eine skal plåga den andre, kvar ein sin granne. Guten skal setja seg upp imot den gamle, fanten imot fagnamannen.</span> <span class="verse"><a name="6">6</a>Når det då hender, at ein fær tak i ein annan i huset åt far hans, og segjer: «Du eig då ein klædnad, ver du styraren vår! Tak då rådvelde yver dette fallande riket!»</span> <span class="verse"><a name="7">7</a>då skal han svara og segja: «Eg er ingen sårlækjar, i mitt hus er korkje brød eller klæde; gjer ikkje meg til styrar yver folket!»</span> <span class="verse"><a name="8">8</a>For Jerusalem snåvar og Juda fell, av di dei i ord og gjerd stend Herren imot, og er tråssuge framfor hans herlegdoms åsyn.</span> <span class="verse"><a name="9">9</a>Sjølve andlitssvipen deira vitnar imot deim, og liksom i Sodoma talar dei utan dulsmål um syndi si. Ve deira sjæl! For dei valdar seg sjølv ulukka.</span> <span class="verse"><a name="10">10</a>Seg um den rettferdige at det skal ganga honom godt; frukti av si gjerning skal han njota.</span> <span class="verse"><a name="11">11</a>Men usæl den ugudlege! honom skal det ganga ille; hans eigne gjerningar hemnar seg på honom sjølv.</span> <span class="verse"><a name="12">12</a>Styraren yver mitt folk er eit barn, og kvinnor råder yver det. Mitt folk, førarane dine fører deg vilt, og gjer vegen du skal fara til villstig.</span> <span class="verse"><a name="13">13</a>Herren hev stige fram, han vil føra sak, han stend og vil døma folki.</span> <span class="verse"><a name="14">14</a>Herren held rettargang med sitt folks styresmenner og hovdingar: «De hev plundra vinhagen! Ran frå fatigmannen er i husi dykkar!</span> <span class="verse"><a name="15">15</a>Korleis kann de soleis skamfara mitt folk og trakka dei fatige under fot?» segjer Herren, Allhers-Herren.</span> <span class="verse"><a name="16">16</a>Og Herren segjer: «Av di Sions døtter briskar seg og gjeng med bratt nakke og spelar med augo, og gjeng og trippar og ringlar med fotringarne sine,</span> <span class="verse"><a name="17">17</a>so skal Herren gjera kruna skurvut på Sions døtter, og Herren skal nækja deira blygsla.</span> <span class="verse"><a name="18">18</a>På den dagen tek Herren frå deim all stasen deira: Fotringar, panneband, halssylgjor,</span> <span class="verse"><a name="19">19</a>øyredobbor, armband, slør,</span> <span class="verse"><a name="20">20</a>hovudpryda, fotkjedor, belte, lukteflaskor, amulettar,</span> <span class="verse"><a name="21">21</a>fingergull, naseringar,</span> <span class="verse"><a name="22">22</a>høgtidsbunader, kåpor, kasteplagg, pungar,</span> <span class="verse"><a name="23">23</a>speglar, serkjer, huvor, flor.</span> <span class="verse"><a name="24">24</a>Og det skal verta illtev i staden for godange, reip i staden for belte, fleinskalle i staden for flettor, sekkjety i staden for høgtidstidsbunad og svidmerke i staden for vænleik.</span> <span class="verse"><a name="25">25</a>Mennerne dine skal falla for sverd og kjemporne dine i krig.</span> <span class="verse"><a name="26">26</a>Og portarne hennar skal gråta og låta, og einsleg sit ho att i gruset.»</span> </p></div</div></div></body></html>