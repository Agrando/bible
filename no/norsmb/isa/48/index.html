<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 48</strong></div><p><span class="verse"><a name="1">1</a>Høyr dette, de av Jakobs hus, de som er nemnde med Israels-namnet og hev runne or Judas kjelda, de som sver ved Herrens namn og ærar Israels Gud - men ikkje med sanning og rett!</span> <span class="verse"><a name="2">2</a>For dei kallar seg etter den heilage byen og lit på Israels Gud som heiter Allhers-Herren.</span> <span class="verse"><a name="3">3</a>Dei fyrste hendingar hev eg forkynt for lenge sidan, or min munn gjekk dei ut, og eg kunngjorde deim; brått hev eg sett deim i verk, og dei kom.</span> <span class="verse"><a name="4">4</a>For eg visste at du er hard, at nakken din er som ei jarnspong og panna di som kopar.</span> <span class="verse"><a name="5">5</a>So forkynte eg deg det for lenge sidan, kunngjorde deg det fyrr det kom, so du ei skulde segja: «Bilætet mitt hev gjort det, mitt skorne eller støypte bilæt’ hev skipa det til.»</span> <span class="verse"><a name="6">6</a>Du hev høyrt det, sjå det no alt i hop! Og de, må de ikkje sanna det? Men no eg forkynner deg nytt, dulde ting som du ikkje veit um.</span> <span class="verse"><a name="7">7</a>No vert det skapt og ikkje fyrr, og du hev ’kje høyrt um det fyrr i dag, so du ikkje skulde segja: «Det visste eg!»</span> <span class="verse"><a name="8">8</a>Du hev korkje høyrt eller visst det eller fyrr fenge øyra upp for det, for eg visste at du er falsk, og «utru» du heiter frå moderliv.</span> <span class="verse"><a name="9">9</a>For mitt namn skuld døyver eg min harm, og for mi æra skuld ber eg yver med deg, so eg ikkje tynar deg reint.</span> <span class="verse"><a name="10">10</a>Eg hev smelta deg - men vann ikkje sylv, eg hev prøvt deg i lidingsomnen.</span> <span class="verse"><a name="11">11</a>For mi skuld, for mi skuld gjer eg det, for skulde eg tola at namnet mitt vert krenkt? Mi æra gjev eg ingen annan.</span> <span class="verse"><a name="12">12</a>Høyr på meg, Jakob, og du Israel som eg hev kalla! Eg er det, eg, den fyrste, og eg er den siste med.</span> <span class="verse"><a name="13">13</a>Mi hand hev og grunnfest jordi, og mi høgre hand spana himmelen ut. So snart eg kallar på deim, stend dei der båe.</span> <span class="verse"><a name="14">14</a>Kom saman alle og høyr: Kven av deim hev kunngjort dette? Han som Herren elskar, skal gjera hans vilje mot Babel og vera hans arm mot kaldæarfolket.</span> <span class="verse"><a name="15">15</a>Eg, eg hev tala, ja hev kalla honom, eg hev late han koma og få lukka på ferdi.</span> <span class="verse"><a name="16">16</a>Kom hit til meg, høyr dette! Frå upphavet tala eg ei i løyndom. Frå den tid det kom, då var eg der. Og no hev Herren, Herren sendt meg og sin ande.</span> <span class="verse"><a name="17">17</a>So segjer Herren, utløysaren din, Israels Heilage: Eg er Herren, din Gud, som lærer deg det som gagnar, som leider deg på vegen du skal fara.</span> <span class="verse"><a name="18">18</a>Å, vilde du lyda på mine bod! Då vart din fred som elvi og di rettferd som havsens bylgjor.</span> <span class="verse"><a name="19">19</a>Då vart di ætt som sanden og di livsfrukt som sandkorn; ættarnamnet vart aldri øydt eller utsletta for mi åsyn.</span> <span class="verse"><a name="20">20</a>Drag ut or Babel, fly frå kaldæarland! Med fagnadrop forkynn og fortel det, spreid det ut til verdsens ende! Seg at Herren hev løyst ut sin tenar Jakob!</span> <span class="verse"><a name="21">21</a>Dei tyrste ikkje; i øydemark førde han deim, vatn or berget let han sildra åt deim, han kløyvde berget, og vatnet renn.</span> <span class="verse"><a name="22">22</a>Dei gudlause hev ingen fred, segjer Herren.</span> </p></div</div></div></body></html>