<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 9</strong></div><p><span class="verse"><a name="1">1</a>Men myrker skal ikkje verta verande i det landet som no er i våde. I den tidi som gjekk, hev han late landet åt Sebulon og Naftali vera lite vyrdt, men i framtidi skal han lata vegen attmed havet koma til æra, landet på hi sida åt Jordan, heidningkrinsen.</span> <span class="verse"><a name="2">2</a>Det folket som ferdast i myrkret, skal sjå eit stort ljos; yver deim som bur i daudskugge-landet, skal ljoset stråla.</span> <span class="verse"><a name="3">3</a>Du aukar folket som du fyrr ikkje gav stor gleda; dei gled seg for di åsyn som ein gled seg i kornskurden, som ein frygdar seg når herfang vert utskift.</span> <span class="verse"><a name="4">4</a>For det tunge oket, kjeppen til ryggen deira, staven åt drivaren deira, hev du brote sund, liksom på Midjans-dagen.</span> <span class="verse"><a name="5">5</a>For kvar ein styvel som stauka i stridsgny, og kvar blodsulka klædnad skal brennast og verta mat åt elden.</span> <span class="verse"><a name="6">6</a>For eit barn er oss født, ein son er oss gjeven, og herreveldet kviler på hans herdar, og han heiter Underfull, Rådgjevar, Veldug Gud, Æveleg Fader, Fredsfyrste.</span> <span class="verse"><a name="7">7</a>So skal herredømet verta stort og freden utan ende yver Davids kongsstol og yver riket hans; det skal reisast og stydjast med rett og rettferd frå no og til æveleg tid. Brennhugen i Herren, allhers drott, skal gjera dette.</span> <span class="verse"><a name="8">8</a>Eit ord sender Herren mot Jakob, det slær ned i Israel,</span> <span class="verse"><a name="9">9</a>og heile folket skal merka det, Efraim og Samaria-buarne, som i hjartans storlæte og ovmod segjer:</span> <span class="verse"><a name="10">10</a>«Tiglmurar hev rundt saman, men me skal byggja upp att med hoggen stein; morbertre er felte, men me skal setja cedertre i staden.»</span> <span class="verse"><a name="11">11</a>Difor reiser Herren Resins uvener mot deim og eggjar fiendarne deira,</span> <span class="verse"><a name="12">12</a>syrarane frå den eine sida og filistarane frå den andre, og dei skal eta upp Israel med gløypande gap. Med alt dette hev ikkje vreiden hans vendt seg, og endå retter han ut handi.</span> <span class="verse"><a name="13">13</a>Men folket vende ikkje um til honom som slær det, Herren, allhers drott, søkjer dei ikkje.</span> <span class="verse"><a name="14">14</a>Difor høgg Herren både hovud og hale av Israel, palmegrein og sev, alt på ein dag.</span> <span class="verse"><a name="15">15</a>Styresmann og storkar er hovudet, og ein profet som lærer lygn, er halen.</span> <span class="verse"><a name="16">16</a>For dei som fører folket, fører vilt, og dei som let seg leida, gjeng til grunnar.</span> <span class="verse"><a name="17">17</a>Difor kann ikkje Herren gleda seg yver ungdomarne deira og ikkje heller hava medynk med dei farlause og enkjorne; for alle saman so er dei gudlause og gjer det vonde, og kvar munn talar dårskap. Med alt dette hev ikkje vreiden hans vendt seg, og endå retter han ut handi.</span> <span class="verse"><a name="18">18</a>For gudløysa brenn som eld, øyder torn og tistel og kveikjer i den tjukke skogen, so han gjeng upp i høge kvervlar av røyk.</span> <span class="verse"><a name="19">19</a>Ved harmen til Herren, allhers drott, stend landet i loge, og folket vert til føda for elden; den eine sparer ikkje den andre.</span> <span class="verse"><a name="20">20</a>Dei høgg til høgre og hungrar endå, dei glefser til vinstre og vert ikkje mette; kvar og ein et holdet av sin eigen arm:</span> <span class="verse"><a name="21">21</a>Manasse et Efraim og Efraim Manasse; og båe tvo til saman kastar seg yver Juda. Men med alt dette hev ikkje vreiden hans vendt seg, og endå retter han ut handi.</span> </p></div</div></div></body></html>