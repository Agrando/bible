<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 5</strong></div><p><span class="verse"><a name="1">1</a>Eg vil syngja um min ven, songen åt min ven um hans vinhage, min ven hadde ein vinhage på ein grøderik haug.</span> <span class="verse"><a name="2">2</a>Han hakka honom upp, han reinsa honom for stein og sette gode vintre der; han bygde eit vakttårn og hogg attpå ei vinpersa. So venta han seg ein haust av egte druvor, men fekk berre villbær.</span> <span class="verse"><a name="3">3</a>Og no, de Jerusalems-buar og de Juda-menner, døm no millom meg og min vinhage!</span> <span class="verse"><a name="4">4</a>Kva meir var det å gjera med min vinhage enn eg hev gjort? Kvi bar han villbær, når eg venta meg egte druvor?</span> <span class="verse"><a name="5">5</a>So vil eg då kunngjera dykk kva eg etlar meg til å gjera med vinhagen min: Eg vil riva ned gjerdet, so han vert avbeitt, brjota ned muren, so han vert nedtrakka.</span> <span class="verse"><a name="6">6</a>Eg vil gjera honom til ei øydemark; han skal aldri verta kvista eller graven, men han skal gro full av torn og tistel, og skyerne vil eg bjoda dei skal ikkje senda regn yver honom.</span> <span class="verse"><a name="7">7</a>For vinhagen åt Herren, allhers drott, er Israels hus, og Juda-folket er hans kjæraste plantning; men når han venta lov, fann han rov, og når han venta rettferd, fann han uferd.</span> <span class="verse"><a name="8">8</a>Usæle dei som legg hus til hus og åker til åker, til dess det inkje meir rom finst, so de bur åleine midt i landet!</span> <span class="verse"><a name="9">9</a>Frå Herren, allhers drott, kling det i øyro mine: Sanneleg, dei mange husi skal leggjast i øyde, kor store og gode dei er, skal ingen bu der.</span> <span class="verse"><a name="10">10</a>For ein vinhage på ti plogland skal berre gjeva av seg eitt anker, og tri tunnor utsæde berre ei skjeppa.</span> <span class="verse"><a name="11">11</a>Usæle dei som årle hastar til sterk drykk og sit utetter natti eldraude av vin!</span> <span class="verse"><a name="12">12</a>Cither og harpa og trumma og fløyta og vin hev dei i drikkelagi sine, men Herrens gjerningar ansar dei ikkje, og verket av hans hender ser dei ikkje.</span> <span class="verse"><a name="13">13</a>Difor lyt folket mitt fara i utlægd fyrr det varast, storkararne lida hunger, og dei skrålande skarar ormegtast av torste.</span> <span class="verse"><a name="14">14</a>Difor vert helheimen dess meir grådig og spilar upp sitt gap umåteleg, og ned sturtar dei som er store i byen, dei som ståkar og bråkar, og dei som hev gaman der.</span> <span class="verse"><a name="15">15</a>Då må menneskja bogna og mannen bøygjast, og dei stolte augo sjå ned.</span> <span class="verse"><a name="16">16</a>Men Herren, allhers drott, vert høg ved domen, og den heilage Gud syner seg heilag ved rettferd.</span> <span class="verse"><a name="17">17</a>Og lamb gjeng der på beite som på si eigi mark, og aude tufter etter rikmennerne beiter framande av.</span> <span class="verse"><a name="18">18</a>Usæle dei som dreg fram syndestraff med lygnetog og syndebot liksom med vognreip,</span> <span class="verse"><a name="19">19</a>dei som segjer: «Lat honom hasta og skunda seg med verket sitt, so me kann få sjå det! Lat Israels Heilage fullføra si rådgjerd, so me kann få kjenna henne!»</span> <span class="verse"><a name="20">20</a>Usæle dei som kallar det vonde godt og det gode vondt, dei som gjer myrker til ljos og ljos til myrker, dei som gjer beiskt til søtt og søtt til beiskt!</span> <span class="verse"><a name="21">21</a>Usæle dei som er vise i sine eigne augo og kloke i sine eigne tankar!</span> <span class="verse"><a name="22">22</a>Usæle dei som er kjempor til å drikka vin, og djerve karar til å blanda sterk drykk,</span> <span class="verse"><a name="23">23</a>dei som gjev den skuldige rett for gåvor skuld, og tek retten frå den rettferdige!</span> <span class="verse"><a name="24">24</a>Difor, liksom eldslogen øyder strå, og halm skrøkk saman på bålet, soleis skal roti deira rotna og blomen føykjast burt som dust, for di dei vraka lovi åt Herren, allhers drott, og vanvyrde ordet åt Israels Heilage.</span> <span class="verse"><a name="25">25</a>Difor hev Herrens vreide loga upp imot folket hans, og han retter handi ut imot det og slær det, so fjelli skjelv, og lik ligg som sorp og saur på gatorne. Men med alt dette hev ikkje vreiden hans vendt seg; og endå retter han ut handi.</span> <span class="verse"><a name="26">26</a>Og han reiser eit hermerke for heidningfolki langt burte og blistrar honom hit frå enden av jordi, og sjå, snart og snøgt kjem han.</span> <span class="verse"><a name="27">27</a>Det finst ingen der som er trøytt eller snåvar, ingen som blundar eller søv; på ingen losnar beltet um livet, ikkje ei skoreim slitnar på nokon av deim.</span> <span class="verse"><a name="28">28</a>Pilerne hans er kvasse, og bogarne hans er alle spente. Hovarne på hestarne er som flint, og vognhjuli hans likjest kvervelstorm.</span> <span class="verse"><a name="29">29</a>Han burar som løva, han murrar som ungløvorne; burande grip han sitt rov og ber det burt, og det er ingen som bergar.</span> <span class="verse"><a name="30">30</a>Det durar inn yver honom på den dagen som duren av havet; og skodar han på jordi, so er det myrker og naud, ljoset vert dimt under dei tunge skyer!</span> </p></div</div></div></body></html>