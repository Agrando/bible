<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 22</strong></div><p><span class="verse"><a name="1">1</a>Framsegn um Synedalen. Kva er på ferd, sidan alt folket ditt stig upp på taki?</span> <span class="verse"><a name="2">2</a>Du bråkande, du ståkande by, du jublande borg! Dine falne menner er ikkje slegne med sverd, ikkje drepne i strid.</span> <span class="verse"><a name="3">3</a>Hovdingarne dine tok alle saman til rømings, utan bogeskot let dei seg taka til fanga. Dei som fanst i deg, hev vorte fanga alle saman, langt burt hev det rømt.</span> <span class="verse"><a name="4">4</a>Difor segjer eg: Sjå burt ifrå meg, lat meg gråta sårt! truga ikkje trøyst på meg for at dotteri, folket mitt, hev vorte herja!</span> <span class="verse"><a name="5">5</a>For ein upprivande dag med nedtrakking og forfjetring kjem frå Herren, Allhers-Herren, i Synedalen; murar vert nedbrotne, naudropet stig mot fjellet.</span> <span class="verse"><a name="6">6</a>Elam tok pilehuset, han drog fram med vogn-stridsmenner og med hestfolk; Kir nækte skjoldarne.</span> <span class="verse"><a name="7">7</a>Dei fagraste dalarne dine vart fyllt med stridsvogner, og hestfolk tok post framfor porten.</span> <span class="verse"><a name="8">8</a>Han tok vern frå Juda. Då såg du deg um etter herbunad - i skoghuset.</span> <span class="verse"><a name="9">9</a>Og de såg at Davidsbyen hadde mange rivnor, og de samlar upp vatnet i Nedredammen;</span> <span class="verse"><a name="10">10</a>de talde husi i Jerusalem, og de reiv ned husi og vilde gjera muren traust.</span> <span class="verse"><a name="11">11</a>Og imillom båe murarne gjorde de ein kulp for vatnet frå Gamledammen. Men på honom som hadde sett dette i verk, gav det ikkje gaum; til honom som longe sidan hadde laga dette til, såg de ikkje.</span> <span class="verse"><a name="12">12</a>Herren, Allhers-Herren, kalla på den dagen til gråt og øying, til å raka hovudet og sveipa seg i syrgjeklæde.</span> <span class="verse"><a name="13">13</a>Men her er gleda og gaman, ukseslagting og saueslagting, kjøteting og vindrikking. «Lat oss eta og drikka; for i morgon døyr me!»</span> <span class="verse"><a name="14">14</a>Difor ljomar openberringi frå Herren, allhers drott, i øyro mine: Den syndi fer de ikkje sona til dess de døyr, segjer Herren, Allhers-Herren.</span> <span class="verse"><a name="15">15</a>So sagde Herren, Allhers-Herren: «Gakk til denne drottseten Sebna, han som stend fyre huset, og seg til honom:</span> <span class="verse"><a name="16">16</a>Kva hev du her å gjera, og kven tenkjer du å leggja her, sidan du her høgg deg ut ei grav? Du som høgg gravi di ut på so høg ein stad og holar deg bustad i berget,</span> <span class="verse"><a name="17">17</a>du skal vita at Herren skal slengja deg langt av leid, du mann! Han skal rulla deg saman til ein klump;</span> <span class="verse"><a name="18">18</a>han skal vinda deg saman til eit nysta og kasta deg som ein ball ut på vidvangen. Der skal du døy, og dit skal dei gilde vognerne dine koma, du skamflekk for huset åt herren din.</span> <span class="verse"><a name="19">19</a>Eg vil støyta deg ned frå romet ditt, og frå posten din skal du verta avjaga.</span> <span class="verse"><a name="20">20</a>Og på den dagen vil eg kalla på tenaren min, Eljakim, son åt Hilkia;</span> <span class="verse"><a name="21">21</a>og eg vil klæda honom i din bunad, og beltet ditt vil eg binda um honom, og ditt rådvelde vil eg gjeva i hans hender. Han skal vera ein far for deim som bur i Jerusalem og for Juda-huset.</span> <span class="verse"><a name="22">22</a>Og eg vil leggja lykelen til Davids hus på herdi hans, og når han let upp, skal ingen læsa att, og når han læser att, skal ingen lata upp.</span> <span class="verse"><a name="23">23</a>Eg set honom som ein spikar på ein fast stad, og han skal verta eit æresete for farshuset sitt.</span> <span class="verse"><a name="24">24</a>Men so framt heile tyngdi av farshuset hengjer seg på honom med alle sine ætlingar og frendar - alle småkjerald, frå fati til leirkrukkorne -</span> <span class="verse"><a name="25">25</a>På den dagen, segjer Herren, allhers drott, skal spikaren i den faste veggen losna, han skal ganga av og detta ned, og byrdi som hekk på honom, skal krasast. For Herren hev tala.»</span> </p></div</div></div></body></html>