<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 2</strong></div><p><span class="verse"><a name="1">1</a>Det ordet som Jesaja, son åt Amos, såg um Juda og Jerusalem:</span> <span class="verse"><a name="2">2</a>Og det skal verta soleis i dei siste dagar, at det fjellet der Herrens hus stend, skal vera grunnfest på toppen av fjelli, og høgt yver haugarne, og alle folki skal strøyma burt til det.</span> <span class="verse"><a name="3">3</a>Og mange folk skal bu seg til ferd og segja: «Kom, lat oss fara upp til Herrens fjell, til huset åt Jakobs Gud, at han må læra oss um sine vegar, so at me kann ganga på hans stigar!» For lovlæra skal ganga ut frå Sion, og Herrens ord frå Jerusalem.</span> <span class="verse"><a name="4">4</a>Og han skal døma imillom folki og skipa rett åt mange folkeslag. Då skal dei smida plogjarn av sverdi sine, og hagesigdar av spjoti sine. Folk skal ikkje lenger lyfta sverd mot folk, og ikkje lenger temja seg upp til krigsferd.</span> <span class="verse"><a name="5">5</a>Jakobs ætt, kom, lat oss ferdast i Herrens ljos!</span> <span class="verse"><a name="6">6</a>Du hev støytt frå deg folket ditt Jakobs ætt, for di dei er fulle av trolldom frå Austerland og driv med spådomskunster som filistarane, og gjer samband med framande folk.</span> <span class="verse"><a name="7">7</a>Landet deira er fullt av sylv og gull, og eignaluterne tryt ikkje. Landet deira er fullt av hestar, og vognerne deira er uteljande.</span> <span class="verse"><a name="8">8</a>Landet deira er fullt av avgudar, dei fell på kne for verk av sine eigne hender, for det som deira eigne fingrar hev gjort.</span> <span class="verse"><a name="9">9</a>Difor vert menneskja bøygd og mannen mykt, du kann ikkje tilgjeva deim.</span> <span class="verse"><a name="10">10</a>Fly inn i fjellet, gøym deg i jordi for Herrens rædsla, for hans høgvelde og herlegdom!</span> <span class="verse"><a name="11">11</a>Menneskja skal slå ned sine stolte augo, og mannsens stormod skal bøygjast, og einast Herren standa høg på den dagen.</span> <span class="verse"><a name="12">12</a>For ein dag hev Herren, allhers drott, sett, som skal koma yver alt det kaute og keike, og yver alt det som ris i veret, so det skal verta lite og lågt.</span> <span class="verse"><a name="13">13</a>Yver alle cedrar på Libanon, dei høge og stolte, og yver alle Basaneikerne,</span> <span class="verse"><a name="14">14</a>yver alle høge fjell og stolte høgder,</span> <span class="verse"><a name="15">15</a>yver alle høge tårn og alle faste murar,</span> <span class="verse"><a name="16">16</a>yver alle Tarsis-skip og yver alt som er fagert å skoda.</span> <span class="verse"><a name="17">17</a>Då skal ovmodet i menneskja knekkjast og mannsens stormod bøygjast, og einast Herren skal standa høg på den dagen.</span> <span class="verse"><a name="18">18</a>Med avgudarne er det ute for ollo.</span> <span class="verse"><a name="19">19</a>Og folk skal fly inn i hellerar og jordholor for Herrens rædsla og for hans høgvelde og herlegdom, når han reiser seg og skræmer jordi.</span> <span class="verse"><a name="20">20</a>På den dag skal menneskja kasta for moldvarpar og skinnvengjor avgudarne sine av sylv og gull, som dei hev gjort seg til å falla på kne for.</span> <span class="verse"><a name="21">21</a>Og dei skal fly inn i fjellskortor og skard for Herrens rædsla og for hans høgvelde og herlegdom, når han reiser seg og skræmer jordi.</span> <span class="verse"><a name="22">22</a>So set ikkje lenger dykkar lit til menneskja, som berre eig ein liten livspust i nosi si! Kva er ho å bry seg um?</span> </p></div</div></div></body></html>