<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 43</strong></div><p><span class="verse"><a name="1">1</a>Og no segjer Herren so, han som skapte deg, Jakob, og laga deg, Israel: Ver urædd! for eg hev løyst deg ut, eg hev ropa deg på namn, du er min.</span> <span class="verse"><a name="2">2</a>Fer du gjenom vatn, so er eg med deg, gjenom elvar, so skal dei ’kje riva deg burt. Gjeng du i eld, du svidar deg ei, og logen skal ikkje brenna deg.</span> <span class="verse"><a name="3">3</a>For eg, Herren, er din Gud, Israels Heilage er din frelsar. Egyptarland gjev eg til løysepeng for deg, Ætiopia og Seba til vederlag for deg.</span> <span class="verse"><a name="4">4</a>For di du er dyr for meg, du er mykje verd, og eg elskar deg, difor gjev eg menneskje burt for deg og folkeslag for ditt liv.</span> <span class="verse"><a name="5">5</a>Ver ikkje rædd! for eg er med deg; austanfrå vil eg føra di ætt, og vestanfrå vil eg samla deg.</span> <span class="verse"><a name="6">6</a>Eg segjer til nordheimen: «Kom med deim!» Og til sudheimen: «Haldt deim ’kje att! Kom med sønerne mine langt burtanfrå og døtterne mine frå verdsens ende,</span> <span class="verse"><a name="7">7</a>kvar den som heiter etter mitt namn, og som eg hev skapt til mi æra, og som eg hev laga og gjort.»</span> <span class="verse"><a name="8">8</a>Før fram det blinde folk som hev augo, og dei dauve som lel hev øyro!</span> <span class="verse"><a name="9">9</a>Lat alle folki samla seg og alle folkeslag møta. Kven av deim kann forkynna slikt? Lat deim melda kva dei fyrr hev spått. Lat deim møta med vitne og få rett, lat deim høyra og segja: «Det er sant!»</span> <span class="verse"><a name="10">10</a>De er mine vitne, segjer Herren, og min tenar som eg hev valt ut, so de skal kjenna og tru meg og skyna at det er eg. Fyre meg vart ingen gud til, og etter meg kjem ingen.</span> <span class="verse"><a name="11">11</a>Eg, ja eg er Herren, og utan meg finst det ingen frelsar.</span> <span class="verse"><a name="12">12</a>Eg hev kunngjort og frelst, eg, og ingen framand gud millom dykk hev forkynt det. De er mine vitne, segjer Herren, og eg er Gud,</span> <span class="verse"><a name="13">13</a>Enn i dag er eg den same, og ingen kann berga or mi hand. Det som eg gjer, kven kann gjera det ugjort?</span> <span class="verse"><a name="14">14</a>So segjer Herren, dykkar utløysar, Israels Heilage: For dykkar skuld eg utbod mot Babel og alle saman driv eg på flukt, kaldæarane på sine lystskip.</span> <span class="verse"><a name="15">15</a>Eg, Herren, er dykkar Heilage, Israels skapar er dykkar konge.</span> <span class="verse"><a name="16">16</a>So segjer Herren, som gjorde veg i havet, ein stig i dei stride straumar,</span> <span class="verse"><a name="17">17</a>som let vogner og hestar draga ut, både her og hovding - dei låg der og reiste seg ikkje, dei er sløkte, dei slokna som lampeveik -:</span> <span class="verse"><a name="18">18</a>Tenk ikkje på det som fyrr hev vore, og på det framfarne gjev ikkje agt!</span> <span class="verse"><a name="19">19</a>Sjå, eg gjer noko nytt, no renn det, går de det ikkje? Ja, eg vil gjera veg i heidi, elvar i øydemarki.</span> <span class="verse"><a name="20">20</a>Dyri på marki skal æra meg, sjakalar og strussar, for eg gjev vatn i heidi, elvar i øydemarki, so mitt utvalde folk kann få drikka.</span> <span class="verse"><a name="21">21</a>Det folk eg hev skapt meg, dei skal forkynna min pris.</span> <span class="verse"><a name="22">22</a>Men på meg hev du ikkje kalla, Jakob, so du gjorde deg bry for meg, Israel.</span> <span class="verse"><a name="23">23</a>Ikkje hev du gjeve meg dine brennofferlamb, og ikkje meg æra med dine slagtoffer, ikkje hev eg brytt deg med grjonoffer, og ikkje med røykjelse plåga deg.</span> <span class="verse"><a name="24">24</a>Ikkje hev du for pengar kjøpt meg krydderøyr, og ikkje kveikt meg med feittet av dine slagtoffer. Nei, du hev trøytta meg med dine synder og brytt meg med dine misgjerningar.</span> <span class="verse"><a name="25">25</a>Eg, ja eg er den som slettar ut misgjerningarne dine for mi skuld, og eg kjem ikkje synderne dine i hug.</span> <span class="verse"><a name="26">26</a>Minn meg, so gjeng me saman til doms, fortel du, so du kann få rett!</span> <span class="verse"><a name="27">27</a>Den fyrste far din synda, og dine målsmenn var utrue mot meg.</span> <span class="verse"><a name="28">28</a>So laut eg vanhelga heilage hovdingar, lysa Jakob i bann og Israel gjeva til spott.</span> </p></div</div></div></body></html>