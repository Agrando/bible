<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 38</strong></div><p><span class="verse"><a name="1">1</a>I dei dagarne lagdes Hizkia i helsott; då kom profeten Jesaja Amosson til honom og sagde med honom: «So segjer Herren: «Skila for deg! for du skal døy; du vert ikkje god att.»»</span> <span class="verse"><a name="2">2</a>Då snudde Hizkia seg mot veggen og bad til Herren:</span> <span class="verse"><a name="3">3</a>«Å Herre! kom i hug kor eg hev ferdast ærleg og heilhjarta di åsyn og gjort det som godt var i dine augo!» Og Hizkia sette i og storgret.</span> <span class="verse"><a name="4">4</a>Då kom Herrens ord til Jesaja soleis:</span> <span class="verse"><a name="5">5</a>«Gakk og seg til Hizkia: «So segjer Herren, Gud åt David, far din: Eg hev høyrt bøni di og set tårorne dine. Sjå, eg aukar alderen din med femtan år.</span> <span class="verse"><a name="6">6</a>Or handi på assyrarkongen bergar eg deg og denne byen; ja, eg vernar denne byen.</span> <span class="verse"><a name="7">7</a>Og dette gjev Herren deg til merke på at Herren heldt det han hev lova:</span> <span class="verse"><a name="8">8</a>Sjå, eg let skuggen på solskiva, som med soli hev gjenge ned på solskiva åt Ahaz, ganga ti strik attende.»» Og soli gjekk attende ti av dei striki ho hadde gjenge ned.</span> <span class="verse"><a name="9">9</a>Ein skrift av Hizkia, kongen i Juda, då han hadde vore sjuk, men hadde kome seg av sjukdomen:</span> <span class="verse"><a name="10">10</a>«Eg sagde: I mine beste år lyt eg fara igjenom helheimsportarne; eg lyt bøta med resten av åri mine.</span> <span class="verse"><a name="11">11</a>Eg sagde: Eg fær ikkje sjå Herren, Herren i landet åt dei livande; eg fær ikkje skoda menneskje meir millom deim som bur i stilla.</span> <span class="verse"><a name="12">12</a>Min bustad vert upprykt og burtførd frå meg som eit hyrdingtjeld. Eg hev rulla mitt liv i hop som ein vevar; frå varpet skjer han meg av; fyrr dag vert natt, er du ferdig med meg.</span> <span class="verse"><a name="13">13</a>Eg roa meg alt til morgons; som ei løva, so bryt han alle mine bein; fyrr dag vert natt, er du ferdig med meg.</span> <span class="verse"><a name="14">14</a>Som ei svala, ei trana, so sutra eg, eg kurra som ei duva; dimt såg mine augo mot høgdi: Eg er kvidefull, Herre, borga for meg!</span> <span class="verse"><a name="15">15</a>Kva skal eg segja? Han hev meg sagt det, og han hev gjort det. Stilt vil eg ferdast alle mine år for all mi sjælekvida.</span> <span class="verse"><a name="16">16</a>Herre, dei er til liv, og dei held uppe alt liv i mi ånd. So gjer meg då frisk og lat meg liva!</span> <span class="verse"><a name="17">17</a>Det beiske, det beiske vart meg til fred, og du drog kjærleg mi sjæl or tyningsgravi; for du kasta bak din rygg alle synderne mine.</span> <span class="verse"><a name="18">18</a>For ikkje prisar helheimen deg, ikkje lovar dauden deg; ikkje vonar dei som fer ned i gravi på truskapen din.</span> <span class="verse"><a name="19">19</a>Den livande, den livande, han prisar deg liksom eg i dag; ein far lærer borni sine um truskapen din.</span> <span class="verse"><a name="20">20</a>Herren vil frelsa meg, og på strengleikar vil me leika alle våre livedagar i Herrens hus.»</span> <span class="verse"><a name="21">21</a>Jesaja sagde dei skulde taka ei fikekaka og leggja til plåster på svullen, so han skulde friskna til att.</span> <span class="verse"><a name="22">22</a>Hizkia sagde: «Kva skal eg hava til merke på at eg skal ganga upp til Herrens hus?»</span> </p></div</div></div></body></html>