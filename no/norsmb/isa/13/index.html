<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 13</strong></div><p><span class="verse"><a name="1">1</a>Framsegn um Babel, som Jesaja, son åt Amos, skoda.</span> <span class="verse"><a name="2">2</a>Reis eit merke på skoglaust fjell, ropa høgt til deim, veifta med handi, at dei må koma og draga inn gjenom portarne åt valdsherrarne.</span> <span class="verse"><a name="3">3</a>Eg hev bode ut dei vigde mennerne mine, ja, til å føra fram min vreide hev eg kalla kjemporne mine, dei sigerbyrge, jublande skarar.</span> <span class="verse"><a name="4">4</a>Høyr, bråk på fjelli som av eit stort folk! Høyr gnyen av kongerike, av folk som strøymer i hop! Herren, allhers drott, mynstrar stridsheren sin.</span> <span class="verse"><a name="5">5</a>Ifrå land langt burte kjem dei, frå himmelens ende, Herren og hans vreide-verkty, og vil herja heile jordi.</span> <span class="verse"><a name="6">6</a>Jamra dykk! for Herrens dag er nær; han kjem som vald frå Allvald.</span> <span class="verse"><a name="7">7</a>Difor sig alle hender, og alle mannshjarto brånar i barmen.</span> <span class="verse"><a name="8">8</a>Dei skjelv, verk og ve tek deim, dei vrid seg som ei fødande kvinna. Vitskræmde stirer dei på kvarandre, raude som eldslogar er dei i andlitet.</span> <span class="verse"><a name="9">9</a>Sjå, Herrens dag kjem gruveleg, full av vreide og brennande harm, og skal gjera jordi til ei øydemark, og rydja ut syndarane hennar.</span> <span class="verse"><a name="10">10</a>For stjernorne og stjernebilæti på himmelen let ikkje ljoset sitt skina, myrk er soli når ho renn, og månen let ikkje ljoset sitt stråla.</span> <span class="verse"><a name="11">11</a>Eg vil heimsøkja jordi for vondskapen og dei gudlause for deira misgjerningar, eg vil gjera ende på storlætet åt dei ovmodige og døyva byrgskapen hjå valdsherrarne.</span> <span class="verse"><a name="12">12</a>Eg skal gjera folk meir sjeldsynte enn fint gull, menneskje meir sjeldsynte enn gull frå Ofir.</span> <span class="verse"><a name="13">13</a>Difor vil eg skaka himmelen, og jordi skal fara bivrande upp frå sin stad ved harmen åt Herren, allhers drott, på den dagen vreiden hans brenn.</span> <span class="verse"><a name="14">14</a>Som skræmde gasellor, som sauer som ingen sankar, skal dei snu heim, kvar til sitt folk, og fly kvar til sitt land.</span> <span class="verse"><a name="15">15</a>Kvar den som vert funnen, vert gjenomstungen, og kvar den som vert gripen, skal falla for sverd.</span> <span class="verse"><a name="16">16</a>Småborni deira skal krasast framfor augo deira; husi deira skal verta herja og kvinnorne deira valdtekne.</span> <span class="verse"><a name="17">17</a>Sjå, eg eggjar mot deim medarane, som ikkje bryr seg um sylv eller trår etter gull.</span> <span class="verse"><a name="18">18</a>Bogarne deira skal fella gutarne; med livsfrukt hev dei ingen medynk, borni sparer dei ikkje.</span> <span class="verse"><a name="19">19</a>Og med Babel, kruna millom riki, den stolte kaldæar-pryda, skal det ganga som då Gud lagde Sodoma og Gomorra i øyde.</span> <span class="verse"><a name="20">20</a>Aldri meir skal det byggjast att; frå ætt til ætt skal ingen bu der; ingen arab skal slå upp sitt tjeld, og ingen hyrding lægra seg der med si hjord.</span> <span class="verse"><a name="21">21</a>Men villdyr skal liggja der, og husi fyllast av hubro; strutsar skal bu der, og raggetroll hoppa ikring.</span> <span class="verse"><a name="22">22</a>Ulvar skal yla i borgerne og sjakalar i vellyst-slotti. Snart stundar timen til, og dagarne skal ikkje drygast ut.</span> </p></div</div></div></body></html>