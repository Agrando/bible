<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 57</strong></div><p><span class="verse"><a name="1">1</a>Den rettferdige set livet til, og ingen legg seg det på hjarta, og hjartevarme menneskje vert rivne burt, men ingen ansar det. For den rettferdige vert riven burt av ulukka.</span> <span class="verse"><a name="2">2</a>Han gjeng inn til fred; dei kvila på sine lægje dei som hev ferdast beint fram.</span> <span class="verse"><a name="3">3</a>Men de, kom her hit, de trollkjerringsøner, du ætt av horkar og skjøkja!</span> <span class="verse"><a name="4">4</a>Kven hev de til låtteløgje? Kven geipar de åt, og retter ut tunga? Er ikkje de brots-ungar, ei ljugar-ætt?</span> <span class="verse"><a name="5">5</a>De som brenn av lystnad ved eikarne, under kvart eit lauvrikt tre, de som slagtar born i dalarne, i skortor og skard!</span> <span class="verse"><a name="6">6</a>Håle steinar i dalen held du deg til, dei, ja dei er din lut. For deim hev du og rent drykkoffer ut og bore grjonoffer fram. Skulde eg vera nøgd med det?</span> <span class="verse"><a name="7">7</a>På kvart eit høgrise fjell reidde du lega di; der og steig du upp og ofra slagtoffer.</span> <span class="verse"><a name="8">8</a>Og bakum døri og dørskia sette du ditt minnesmerke, du snudde ryggen til meg, klædde av deg og steig upp og laga di lega til, du tinga med deim, lika å liggja med deim, såg deira skam.</span> <span class="verse"><a name="9">9</a>Du drog til kongen med olje, med mykje kryddesalve, du sende dine bod langt burt, steig ned til helheim.</span> <span class="verse"><a name="10">10</a>Um du enn vart trøytt på den lange ferdi, so sagde du ikkje: «Eg gjev meg yver!» Du samla atter di kraft, difor vart du ikkje veik.</span> <span class="verse"><a name="11">11</a>Kven var du rædd og ottast, sidan du var so utru og ikkje tenkte på meg og ikkje brydde deg um meg? Er det ikkje so: Eg hev tagt i lange tider, difor ottast du ikkje meg?</span> <span class="verse"><a name="12">12</a>Eg vil forkynna di rettferd og dine verk, dei kann ikkje hjelpa deg.</span> <span class="verse"><a name="13">13</a>Når du skrik, so lat avgudsflokken din berga deg! Nei, ein vind skal føykja deim alle burt, ei vindgufs taka deim med seg. Men den som flyr til meg, skal erva landet og få til eiga mitt heilage berg.</span> <span class="verse"><a name="14">14</a>Og det skal verta sagt: «Brøyt, brøyt, jamna veg, tak kvar støytestein burt frå vegen åt mitt folk!»</span> <span class="verse"><a name="15">15</a>For so segjer han som er høgt upphøgd, han som trunar æveleg og heiter «Heilag»: I det høge og heilage bur eg, og hjå den som er broten og nedbøygd i åndi, for eg vil vekkja åndi til liv hjå dei bøygde, og hjarta til liv hjå dei brotne.</span> <span class="verse"><a name="16">16</a>For eg trættar ikkje til æveleg tid, og er ikkje stødt og stendigt harm, for då laut åndi ormegtast for meg, dei sjæler som eg hev skapt.</span> <span class="verse"><a name="17">17</a>Eg harmast for hans girugsskapssynd, eg slo han og løynde meg i min harm, han fylgde i fråfall sin hjartans veg.</span> <span class="verse"><a name="18">18</a>Hans vegar hev eg sett, men no vil eg lækja honom, eg vil leida honom og gjeva honom og hans syrgjande trøyst.</span> <span class="verse"><a name="19">19</a>Herren skaper frukt av lippor fred, fred for fjerr og nær, segjer Herren, og eg vil lækja honom.</span> <span class="verse"><a name="20">20</a>Men dei gudlause er som det bårande havet, det kann ikkje halda seg stilt, og bylgjorne rotar upp søyla og skarn.</span> <span class="verse"><a name="21">21</a>Dei gudlause hev ingen fred, segjer min Gud.</span> </p></div</div></div></body></html>