<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 63</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/63"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 63</strong></div><p><span class="verse"><a name="1">1</a>Kven er dette som kjem frå Edom, frå Bosra i raude klæde, so brikjen i bunaden sin, so staut i si store kraft? «Det er eg, eg som talar rettferd, som er megtig til å frelsa.»</span> <span class="verse"><a name="2">2</a>Kvifor er bunaden din so raud, og klædi som trødde du vinpersa?</span> <span class="verse"><a name="3">3</a>«Eg trødde persa åleine, og ingen av folki var med meg. So trødde eg på deim i vreide og trakka deim sund i min harm. Då skvatt deira blod på klædi mine, og eg sulka heile min klædnad.</span> <span class="verse"><a name="4">4</a>For ein hemnedag var i min hug, og mitt utløysingsår var kome.</span> <span class="verse"><a name="5">5</a>Eg såg meg um, det var ingen som hjelpte, og eg undrast på at ingen meg studde, då hjelpte meg min arm, og min harm var meg til studnad,</span> <span class="verse"><a name="6">6</a>og eg trakka ned folkeslag i min vreide og gjorde deim drukne i min harm, deira blod let eg renna på jordi.»</span> <span class="verse"><a name="7">7</a>Herrens miskunn vil eg prisa, Herrens storverk, etter alt det Herren hev gjort oss og hans store godleik mot Israels hus, som han viste deim i si miskunn og sin store nåde.</span> <span class="verse"><a name="8">8</a>Han sagde: «Dei er mitt folk, trufaste borni.» Og han vart deira frelsar.</span> <span class="verse"><a name="9">9</a>I all deira trengsla var ingi trengsla, hans åsyns engel frelste deim; i sin kjærleik og si milda han løyste deim ut, han tok deim upp, og han bar deim alle fordoms dagar.</span> <span class="verse"><a name="10">10</a>Men dei var stride og harma hans heilage ande, då gjordest han um til fiend’, sjølv stridde han mot deim.</span> <span class="verse"><a name="11">11</a>Då fordoms dagar då tenkte hans folk på Moses: Kvar er han som deim førde or havet med sin buskaps hyrding? Kvar er han som gav deim i barmen sin heilage ande,</span> <span class="verse"><a name="12">12</a>som let fara ved Mose sida sin herlege arm, som kløyvde vatnet framfor deim, so han skapte seg eit æveleg namn,</span> <span class="verse"><a name="13">13</a>han som førde deim gjenom djupet som ein hest yver heidi, so ikkje dei snåva?</span> <span class="verse"><a name="14">14</a>Liksom buskapen gjeng ned i dalen, førde Herrens ande deim til ro; ja, so hev du ført ditt folk og skapt deg eit herleg namn.</span> <span class="verse"><a name="15">15</a>Skoda ned frå himmelen, sjå, frå din heilage, herlege bustad! Kvar er din brennhug, di kraft? Di rørsla i barmen, di miskunn held seg att imot meg.</span> <span class="verse"><a name="16">16</a>For du er vår fader, for Abraham veit ikkje um oss, og Israel kjenner oss ikkje. Men du, Herre, er vår fader, «Vår utløysar» du heiter frå gamalt.</span> <span class="verse"><a name="17">17</a>Kvi let du oss vildra, Herre, frå dine vegar? Kvi gjer du vårt hjarta hardt, so me ikkje ottast deg? Vend att for dine tenarar skuld, for ætterne i din arvlut!</span> <span class="verse"><a name="18">18</a>Eit lite bil hev ditt heilage folk havt si eiga, so trakka våre uvener ned din heilagdom.</span> <span class="verse"><a name="19">19</a>Det hev vorte med oss som du aldri hadde rådt yver oss, som ditt namn hadde ei vore nemnt yver oss.</span> </p></div</div></div></body></html>