<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 32</strong></div><p><span class="verse"><a name="1">1</a>Sjå, med rettferd skal kongen råda, og hovdingarne skal styra etter rett,</span> <span class="verse"><a name="2">2</a>og kvar ein av deim skal vera som eit skyle for veret og ei livd mot sturtregn, som vatsbekkjer på ein turr stad, som skuggen av eit veldugt berg i eit uppturka land.</span> <span class="verse"><a name="3">3</a>Då skal augo åt deim som ser ikkje vera blinde, og øyro åt deim som høyrer, skal vera grannhøyrde,</span> <span class="verse"><a name="4">4</a>hjarto åt dei tankelause skal evla skyna, og tunga åt dei stame skal hava lett for å tala klårt.</span> <span class="verse"><a name="5">5</a>Dåren skal ein ikkje meir kalla gjæv, og den innfule skal ein ikkje kalla hugstor.</span> <span class="verse"><a name="6">6</a>For dåren talar dårskap, og hjarta hans finn på vondt; han gjer vanheilag gjerd, og talar forvende ting um Herren, han let den hungrige svelta og let den tyrste vanta drikka.</span> <span class="verse"><a name="7">7</a>Og våpni åt den innfule er vonde; han tenkjer ut meinråder, til å føra dei spaklyndte i ulukka med falske ord, og det når den fatige talar det som rett er.</span> <span class="verse"><a name="8">8</a>Men gjævingen hev gjæve tankar, og han stend fast ved det som gjævt er.</span> <span class="verse"><a name="9">9</a>De sorglause kvinnor, statt upp og høyr det eg segjer! De trygge døtter, vend øyra dykkar til min tale!</span> <span class="verse"><a name="10">10</a>Um år og dag skal de skjelva, de trygge! For det er ute med vinhausten, frukhausten kjem ikkje.</span> <span class="verse"><a name="11">11</a>Vert forfærde, de sorglause; skjelv, de trygge! Klæd dykk og næk dykk, og umgyrd dykkar lender!</span> <span class="verse"><a name="12">12</a>Dei slær seg for bringa yver dei fagre marker, yver det fruktrike vintreet,</span> <span class="verse"><a name="13">13</a>yver jordi åt mitt folk, der tornar og tistlar skyt upp, ja, yver alle gledehus, den morogalne byen.</span> <span class="verse"><a name="14">14</a>For borgi er tom, mugen i byen er burte. Haug og vakttårn hev vorte til holor for ævelege tider, til frygd for villasen, til beite for bølingar -</span> <span class="verse"><a name="15">15</a>til dess åndi vert utrend yver oss frå det høge, og øydemarki vert til ein frukthage, og frukthagen vert rekna som skog.</span> <span class="verse"><a name="16">16</a>Og rett skal bu i øydemarki, og rettferd skal hava sin heim i frukthagen.</span> <span class="verse"><a name="17">17</a>Og rettferds verk skal vera fred, og rettferds frukt ro og tryggleik til æveleg tid.</span> <span class="verse"><a name="18">18</a>Og folket mitt skal bu i freds bustad og i tryggleiks tjeld og på sorgfrie kvilestader.</span> <span class="verse"><a name="19">19</a>Men det skal hagla når skogen fell, og djupt skal byen søkka ned.</span> <span class="verse"><a name="20">20</a>Sæle er de som sår attved alle vatn, som let uksen og asnet vera på frifot!</span> </p></div</div></div></body></html>