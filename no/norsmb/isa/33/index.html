<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 33</strong></div><p><span class="verse"><a name="1">1</a>Usæl du tynar som ikkje sjølv hev vorte tynt, og du ransmann som ingen hev rana ifrå! Når du er ferdig med å tyna, skal du sjølv verta tynt; når du hev slutta med å rana, skal andre rana frå deg.</span> <span class="verse"><a name="2">2</a>Herre, ver oss nådig! Etter deg biar me; ver armen vår kvar morgon, ja vår frelsa i nauds tid!</span> <span class="verse"><a name="3">3</a>For torerøysti rømer folki; når du reiser deg, vert heidningarne spreidde.</span> <span class="verse"><a name="4">4</a>Fengdi dykkar vert sanka, liksom skavaren sankar; liksom engsprettorne spring, spring dei etter det.</span> <span class="verse"><a name="5">5</a>Upphøgd er Herren, for han bur i det høge; han fyller Sion med rett og rettferd.</span> <span class="verse"><a name="6">6</a>Trygge tider skal koma for deg, ein fullnad av frelsa, av visdom og kunnskap; otte for Herren skal vera skatten åt det.</span> <span class="verse"><a name="7">7</a>Høyr kjemporne deira skrik der ute, fredsbodi græt sårt.</span> <span class="verse"><a name="8">8</a>Ålmannvegarne er aude, ferdafolk er der ’kje meir - han hev brote pakti, vanvyrdt byarne, ikkje vyrdt noko menneskje.</span> <span class="verse"><a name="9">9</a>Landet folnar, visnar; Libanon stend skjemd, folnar burt; Saron er som den aude mark; og Basan og Karmel rister lauvet av seg.</span> <span class="verse"><a name="10">10</a>No vil eg standa upp, segjer Herren, no vil eg reisa meg, no vil eg gjera meg høg.</span> <span class="verse"><a name="11">11</a>De skal ganga umhender med strå og føda halm; dykkar frøsing er ein eld som skal øyda dykk.</span> <span class="verse"><a name="12">12</a>Og folkeslag skal verta brende til kalk - avskoren klunger som vert uppbrend med eld.</span> <span class="verse"><a name="13">13</a>Høyr, de som er langt undan, kva eg hev gjort, og de som er nær, kjenn min styrke!</span> <span class="verse"><a name="14">14</a>Syndarar skjelv på Sion, skjelte hev teke dei vanheilage: «Kven kann bu ved ein øydande eld? Kven kann bu ved ævelege bål?»</span> <span class="verse"><a name="15">15</a>Den som ferdast i rettferd og talar det som rett er, som ikkje vyrder urettferdig vinning, som held sine hender frå å taka mutor, stappar øyro att og vil ikkje høyra blodråd, og som let augo att og vil ikkje sjå på vondt,</span> <span class="verse"><a name="16">16</a>han skal bu på høge stader, fjellborger er hans vern; brødet vert gjeve honom, vatnet tryt ikkje for honom.</span> <span class="verse"><a name="17">17</a>Augo dine skal skoda kongen i hans fagerdom, dei skal sjå eit vidsveimt land.</span> <span class="verse"><a name="18">18</a>Hjarta ditt skal minnast rædsla: «Kvar er han som skreiv upp? Kvar er han som vog pengarne? Kvar er han som talde tårni?»</span> <span class="verse"><a name="19">19</a>Det ville folket skal du ikkje meir sjå, folket med det vande målet som ein ikkje kann skyna, med den stamande tunga som ein ikkje kann tyda.</span> <span class="verse"><a name="20">20</a>Sjå på Sion, byen for våre høgtidsstemnor! Augo dine skal i Jerusalem sjå ein trygg bustad, eit fjell som ikkje vert flutt; pålarne vert æveleg ikkje upprykte, og ikkje ei av snorerne vert sundslitne.</span> <span class="verse"><a name="21">21</a>Men der skal me hava ein veldug, Herren - i staden for breide åer og elvar; ingi rorskuta skal fara der, og ikkje noko veldugt langskip.</span> <span class="verse"><a name="22">22</a>For Herren er domaren vår, Herren er vår lovgjerar, Herren er kongen vår, han skal frelsa oss.</span> <span class="verse"><a name="23">23</a>Slakke heng togi dine, dei evlar ikkje stydja mastri, dei held ikkje seglet utspent - då vert herfang bytt i mengd, jamvel dei lame ranar ran.</span> <span class="verse"><a name="24">24</a>Og ingen ibuar skal segja: «Eg er sjuk.» Folket som bur der, hev fenge si misgjerd forlati.</span> </p></div</div></div></body></html>