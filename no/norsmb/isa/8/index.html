<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/isa/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/isa">Isaiah</a> &gt <strong>Chapter 8</strong></div><p><span class="verse"><a name="1">1</a>Og Herren sagde til meg: «Tak deg ei stor tavla og skriv med menneskjeskrift: Brå-herfang Snøgg-ran!</span> <span class="verse"><a name="2">2</a>Og eg vil taka meg pålitande vitne: presten Uria og Zakarja Jeberekjason.»</span> <span class="verse"><a name="3">3</a>Og eg gjekk inn til profetkona, og ho vart umhender og fekk ein son. Og Herren sagde til meg: «Gjev han namnet: Brå-herfang, Snøgg-ran.</span> <span class="verse"><a name="4">4</a>For fyrr guten kann segja «far» og «mor», skal rikdomarne i Damaskus og herfanget frå Samaria berast fram for kongen i Assyria.»</span> <span class="verse"><a name="5">5</a>Og Herren tala framleides til meg og sagde:</span> <span class="verse"><a name="6">6</a>«Av di dette folket vanvyrder Siloahvatnet som renn so stilt, og hev sin hugnad i Resin og Remaljasonen,</span> <span class="verse"><a name="7">7</a>sjå, difor let Herren koma yver deim det stride og velduge vatnet frå Storelvi - assyrarkongen og all hans herlegdom - og ho skal stiga yver alle trømarne og fløyma yver alle strenderne sine.</span> <span class="verse"><a name="8">8</a>Ho skal trengja seg fram i Juda, fløda yver og breida seg og nå folk under hoka, og med sine velduge vengjer skal ho fylla ditt land, vidt og breidt, Immanuel!»</span> <span class="verse"><a name="9">9</a>Bråka berre, de folkeslag, de skal brotna. Lyd etter, alle land langt burte! Bu dykk til strid! de skal brotna.</span> <span class="verse"><a name="10">10</a>Legg upp råd! ho skal verta til inkjes. Gjer avtale! han skal ikkje få framgang. For med oss er Gud.</span> <span class="verse"><a name="11">11</a>For so sagde Herren til meg, då handi hans greip meg med magt, og han vara meg imot å ganga same vegen som dette folket:</span> <span class="verse"><a name="12">12</a>De skal ikkje kalla samansverjing alt det som dette folket kallar samansverjing, og ikkje ottast det som det ottast, og de skal ikkje skjelva.</span> <span class="verse"><a name="13">13</a>Nei, Herren, allhers drott, skal de halda heilag, honom skal de ottast, og for honom skal de skjelva.</span> <span class="verse"><a name="14">14</a>Han skal verta ein heilagdom og ein støytestein og ein bergstabbe til fall for båe Israels hus, ei snare og ei gildra for Jerusalems-buarne.</span> <span class="verse"><a name="15">15</a>Og mange skal snåva og falla og skamslå seg, sitja fast i fella og verta fanga.</span> <span class="verse"><a name="16">16</a>Legg vitnemålet umbunde og læra forsigla i hjarta åt læresveinarne mine!</span> <span class="verse"><a name="17">17</a>Eg ventar på Herren, han som løyner si åsyn for Jakobs hus; på honom vonar eg.</span> <span class="verse"><a name="18">18</a>Sjå, eg og borni som Herren hev gjeve meg, me er teikn og varsel i Israel frå Herren, allhers drott, som bur på Sionsfjellet.</span> <span class="verse"><a name="19">19</a>Men når dei segjer til dykk: «Søk til draugemanarar og spåvette, som kviskrar og mullar,» so svara: «Skal ikkje eit folk søkja til sin Gud? Skal dei frega ut dei daude for dei livande?»</span> <span class="verse"><a name="20">20</a>«Til læra, til vitnemålet!» Segjer dei ikkje soleis, skal dei vera utan morgonrode.</span> <span class="verse"><a name="21">21</a>Dei skal flakka umkring i landet plåga og hungrande, og i sin hunger skal dei harmast og banna sin konge og sin Gud. Og dei skal skoda upp,</span> <span class="verse"><a name="22">22</a>og dei skal skoda ned på jordi; men sjå, der er naud og natt og myrker og angest. Ut i svarte natti er dei drivne.</span> </p></div</div></div></body></html>