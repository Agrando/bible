<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1cor">1 Corinthians</a> &gt <strong>Chapter 11</strong></div><p><span class="verse"><a name="1">1</a>Vert mine etterfylgjarar, liksom eg fylgjer etter Kristus!</span> <span class="verse"><a name="2">2</a>Eg rosar dykk, brør, at de minnest meg i alle ting, og at de held fast på mine fyreskrifter, so som eg gav dykk deim.</span> <span class="verse"><a name="3">3</a>Men eg vil de skal vita, at hovudet for kvar mann er Kristus, og hovudet for kvinna er mannen, og hovudet for Kristus er Gud.</span> <span class="verse"><a name="4">4</a>Kvar mann som bed eller talar profetord og då hev noko på hovudet, han vanærar hovudet sitt.</span> <span class="verse"><a name="5">5</a>Men kvar kvinna som bed eller talar profetord utan hovudbunad, ho vanærar hovudet sitt; for det er eitt og det same som ho var raka.</span> <span class="verse"><a name="6">6</a>For dersom ei kvinna ikkje brukar hovudbunad, so lat henne og klyppa av seg håret; men er det usømelegt for ei kvinna å klyppa eller raka av seg håret, so lat henne bruka hovudbunad!</span> <span class="verse"><a name="7">7</a>For ein mann skal ikkje hava noko på hovudet, då han er Guds bilæte og æra; men kvinna er mannsens æra.</span> <span class="verse"><a name="8">8</a>For mannen er ikkje av kvinna, men kvinna av mannen.</span> <span class="verse"><a name="9">9</a>For mannen vart ikkje heller skapt for kvinna skuld, men kvinna for mannen skuld.</span> <span class="verse"><a name="10">10</a>Difor skal kvinna hava lydskyldnads-merke på hovudet for englarne skuld.</span> <span class="verse"><a name="11">11</a>Men i Herren er korkje kvinna noko framfor mannen eller mannen noko framfor kvinna.</span> <span class="verse"><a name="12">12</a>For liksom kvinna er av mannen, so er og mannen ved kvinna; og alt er av Gud.</span> <span class="verse"><a name="13">13</a>Døm hjå dykk sjølve! Er det sømelegt at ei kvinna bed til Gud utan hovudbunad?</span> <span class="verse"><a name="14">14</a>Lærer ikkje sjølve naturi dykk, at um ein mann let håret veksa langt, er det honom til vanæra,</span> <span class="verse"><a name="15">15</a>men um ei kvinna let håret veksa langt, er det henne til æra? for det lange håret er gjeve henne til sveip.</span> <span class="verse"><a name="16">16</a>Men dersom nokon vil vera trættekjær, so hev ikkje me den sedvane, og ikkje Guds kyrkjelydar heller.</span> <span class="verse"><a name="17">17</a>Men når eg fyreskriv dette, rosar eg ikkje at de kjem saman, ikkje til det betre, men til det verre.</span> <span class="verse"><a name="18">18</a>For fyrst so høyrer eg, at når de kjem saman i kyrkjelyden, so er der usamnad hjå dykk, og eg trur det for ein deil.</span> <span class="verse"><a name="19">19</a>For det lyt vera serflokkar hjå dykk, so dei velrøynde kann verta openberre millom dykk.</span> <span class="verse"><a name="20">20</a>Når de so kjem saman, vert det ikkje Herrens nattverd det et.</span> <span class="verse"><a name="21">21</a>For når de et, so tek kvar fyrst sin eigen mat, og den eine hungrar, men den andre fyller seg.</span> <span class="verse"><a name="22">22</a>Hev de ikkje hus til å eta og drikka i? Eller vanvyrder de Guds kyrkja og vanærar deim som ingen ting hev? Kva skal eg segja dykk? Skal eg rosa dykk? I dette rosar eg dykk ikkje.</span> <span class="verse"><a name="23">23</a>For eg hev fenge frå Herren det som eg og hev yvergjeve dykk, at Herren Jesus, den natti han vart sviken, tok han eit brød,</span> <span class="verse"><a name="24">24</a>og takka og braut det og sagde: «Dette er min likam som er for dykk. Gjer dette til minne um meg!»</span> <span class="verse"><a name="25">25</a>Like eins tok han og kalken etter kveldverden og sagde: «Denne kalk er den nye pakt i mitt blod. So ofte som de drikk av han, so gjer dette til minne um meg!»</span> <span class="verse"><a name="26">26</a>For so ofte som de et dette brødet og drikk denne kalken, so forkynner de Herrens daude, til dess han kjem.</span> <span class="verse"><a name="27">27</a>Difor, den som et brødet og drikk Herrens kalk uverdigt, han vert skuldig i Herrens likam og blod.</span> <span class="verse"><a name="28">28</a>Men kvart menneskje prøve seg sjølv, og so ete han av brødet og drikke av kalken!</span> <span class="verse"><a name="29">29</a>For den som et og drikk, han et og drikk seg sjølv til dom, når han ikkje gjer skil på Herrens likam.</span> <span class="verse"><a name="30">30</a>Difor er det mange veike og sjuke hjå dykk, og mange sovnar av.</span> <span class="verse"><a name="31">31</a>Men dersom me dømde oss sjølve, vart me ikkje dømde.</span> <span class="verse"><a name="32">32</a>Men når me vert dømde, vert me refste av Herren, so me ikkje skal verta fordømde saman med verdi.</span> <span class="verse"><a name="33">33</a>Difor, mine brør, når de kjem saman til å eta, so skift med kvarandre!</span> <span class="verse"><a name="34">34</a>Men dersom nokon hungrar, so ete han heime, so de ikkje skal koma saman til dom. Det andre skal eg fyreskriva når eg kjem.</span> </p></div</div></div></body></html>