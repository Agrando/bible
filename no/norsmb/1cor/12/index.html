<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1cor">1 Corinthians</a> &gt <strong>Chapter 12</strong></div><p><span class="verse"><a name="1">1</a>Men um dei åndelege gåvor vil eg ikkje at de skal vera uvitande, brør!</span> <span class="verse"><a name="2">2</a>De veit at då de var heidningar, let de dykk draga til dei mållause avgudarne, etter som de vart dregne.</span> <span class="verse"><a name="3">3</a>Difor kunngjer eg dykk, at ingen som talar i Guds Ande, segjer: «Forbanna er Jesus,» og ingen kann segja: «Jesus er Herre,» utan i den Heilage Ande.</span> <span class="verse"><a name="4">4</a>Det er skil på nådegåvor, men Anden er den same.</span> <span class="verse"><a name="5">5</a>Og det er skil på tenestor, men Herren er den same.</span> <span class="verse"><a name="6">6</a>Og det er skil på kraftige verknader, men Gud er den same, som verkar alt i alle.</span> <span class="verse"><a name="7">7</a>Men openberringi av Anden fær kvar og ein til det som er gagnlegt.</span> <span class="verse"><a name="8">8</a>For ein fær visdoms tale ved Anden, men ein annan kunnskaps tale ved den same Ande;</span> <span class="verse"><a name="9">9</a>ein annan tru ved den same Ande, ein annan nådegåvor til å lækja ved den same Ande;</span> <span class="verse"><a name="10">10</a>ein annan kraft til å gjera under, ein annan profetgåva, ein annan gåva til å prøva ånder, ein annan ymse tungor, ein annan tyding av tungor.</span> <span class="verse"><a name="11">11</a>Men alt dette verkar ein og den same Ande, som skifter ut til kvar for seg, etter som han vil.</span> <span class="verse"><a name="12">12</a>For liksom likamen er ein og hev mange lemer, men alle lemerne på likamen er ein likam, endå dei er mange, soleis er det og med Kristus.</span> <span class="verse"><a name="13">13</a>For i ein Ande er me alle døypte til å vera ein likam - anten me er jødar eller grækarar eller trælar eller frie - og alle hev me fenge drikka ein Ande.</span> <span class="verse"><a name="14">14</a>For likamen er ikkje heller ein lem, men mange.</span> <span class="verse"><a name="15">15</a>Um foten vilde segja: «Då eg ikkje er hand, so høyrer eg ikkje med til likamen,» so høyrer han då like fullt med til likamen.</span> <span class="verse"><a name="16">16</a>Og um øyra vilde segja: «Då eg ikkje er auga, so høyrer eg ikkje med til likamen,» so høyrer det då like fullt med til likamen.</span> <span class="verse"><a name="17">17</a>Dersom heile likamen var auga, kvar vart det då av høyrsla? Dersom det heile var høyrsla, kvar vart det då av lukti?</span> <span class="verse"><a name="18">18</a>Men no hev Gud sett lemerne, kvar ein av dei på likamen, so som han vilde.</span> <span class="verse"><a name="19">19</a>Men dersom dei alle var ein lem, kvar vart det då av likamen?</span> <span class="verse"><a name="20">20</a>Men no er det mange lemer, men ein likam.</span> <span class="verse"><a name="21">21</a>Auga kann ikkje segja til handi: «Eg treng ikkje til deg,» eller hovudet til føterne: «Eg treng ikkje til dykk.»</span> <span class="verse"><a name="22">22</a>Men tvert imot: dei lemerne på likamen som synest vera veikast, dei er naudsynlege.</span> <span class="verse"><a name="23">23</a>Og dei lemerne på likamen som syntest oss mindre æra verde, deim klæder me med større æra; og dei lemerne våre som me blygjest ved, deim klæder me med større blygd.</span> <span class="verse"><a name="24">24</a>Men dei lemerne våre som er oss til sømd, dei treng ikkje til det. Men Gud hev sett likamen soleis saman, at han gav det ringaste størst æra,</span> <span class="verse"><a name="25">25</a>so det ikkje skal vera tvidrag i likamen, men at lemerne skal hava same umsut for kvarandre.</span> <span class="verse"><a name="26">26</a>Og um ein lem lid, so lid alle lemerne med, eller um ein lem vert heidra, so gled alle lemerne seg med.</span> <span class="verse"><a name="27">27</a>Men de er Kristi likam og lemer, kvar etter sin lut.</span> <span class="verse"><a name="28">28</a>Og Gud sette i kyrkja fyrst nokre til apostlar, for det andre profetar, for det tridje lærarar, so kraftige verk, so nådegåvor til å lækja, til å hjelpa, til å styra, so ymse tungor.</span> <span class="verse"><a name="29">29</a>Er vel alle apostlar? Er alle profetar? Er alle lærarar? Gjer alle kraftige verk?</span> <span class="verse"><a name="30">30</a>Hev alle nådegåvor til lækja? Kann alle tala med tungor? Kann alle tyda deim?</span> <span class="verse"><a name="31">31</a>Men streva etter dei største nådegåvor! Og eg skal visa dykk ein endå betre veg.</span> </p></div</div></div></body></html>