<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1cor">1 Corinthians</a> &gt <strong>Chapter 9</strong></div><p><span class="verse"><a name="1">1</a>Er eg ikkje fri? Er eg ikkje apostel? Hev eg ikkje set Jesus, vår Herre? Er ikkje de mitt verk i Herren?</span> <span class="verse"><a name="2">2</a>Er eg ikkje apostel for andre, so er eg det då for dykk; for de er innsiglet på mitt apostel-embætte i Herren.</span> <span class="verse"><a name="3">3</a>Dette er mitt forsvar mot deim som dømer meg.</span> <span class="verse"><a name="4">4</a>Hev me ikkje rett til å eta og drikka?</span> <span class="verse"><a name="5">5</a>Hev me ikkje rett til å føra med oss ei syster som kona liksom og dei andre apostlar og Herrens brør og Kefas?</span> <span class="verse"><a name="6">6</a>Eller er det berre eg og Barnabas som ikkje hev rett til å sleppa å arbeida?</span> <span class="verse"><a name="7">7</a>Kven gjer vel nokon gong hertenesta på eigen kostnad? Kven plantar ein vinhage og et ikkje av frukti hans? Eller kven føder ei hjord og et ikkje av mjølki frå hjordi?</span> <span class="verse"><a name="8">8</a>Talar eg dette berre etter menneskjevis, eller segjer ikkje lovi og dette?</span> <span class="verse"><a name="9">9</a>For i Mose lov stend det skrive: «Du skal ikkje setja muleband på ein ukse når han treskjer.» Er det uksane Gud hev umsut for,</span> <span class="verse"><a name="10">10</a>eller segjer han det berre for vår skuld? For det er for vår skuld det er skrive, at den som pløgjer, skal pløgja med von, og den som treskjer, skal gjera det med von um å få sin lut.</span> <span class="verse"><a name="11">11</a>Hev me sått for dykk dei åndelege ting, er det då noko stort um me haustar dykkar timelege ting?</span> <span class="verse"><a name="12">12</a>Hev andre rett yver dykk, skulde då ikkje me mykje meir hava det? Men me hev ikkje bruka denne retten, me toler alt, so me ikkje skal leggja noko hinder for Kristi evangelium.</span> <span class="verse"><a name="13">13</a>Veit de ikkje, at dei som gjer tenesta med det heilage, fær føda av heilagdomen? dei som gjer tenesta ved altaret, fær lut med altaret?</span> <span class="verse"><a name="14">14</a>Soleis hev og Herren skipa det so for deim som forkynner evangeliet, at dei skal liva av evangeliet.</span> <span class="verse"><a name="15">15</a>Men eg hev ikkje gjort bruk av noko av dette. Eg skriv ikkje dette difor, at det skal verta so med meg; for det var betre for meg å døy, enn at nokon skulde gjera mi ros til inkjes.</span> <span class="verse"><a name="16">16</a>For um eg forkynner evangeliet, so er det ikkje noko å rosa meg av, for det ligg naudsynt på meg; ja, usæl eg, um eg ikkje forkynner evangeliet!</span> <span class="verse"><a name="17">17</a>For um eg gjer dette godviljugt, hev eg løn; men gjer eg det uviljugt, so er det då eit hushald som er meg yverlate.</span> <span class="verse"><a name="18">18</a>Kva er då mi løn? At eg, når eg forkynner evangeliet, gjer det for inkje, so eg ikkje brukar min rett i evangeliet.</span> <span class="verse"><a name="19">19</a>For endå eg er fri for alle, hev eg då gjort meg sjølv til tenar for alle, so eg kann vinna dei fleste.</span> <span class="verse"><a name="20">20</a>Og eg hev vorte som ein jøde for jødarne, so eg kann vinna jødar; for deim under lovi, som eg var under lovi - endå eg ikkje er under lovi - so eg kann vinna deim som er under lovi;</span> <span class="verse"><a name="21">21</a>for deim som er utan lov, som om eg var utan lov - endå eg ikkje er lovlaus for Gud, men lovbunden for Kristus - so eg kann vinna dei som er utan lov.</span> <span class="verse"><a name="22">22</a>For dei veike hev eg vorte veik, so eg kann vinna dei veike; for dei alle hev eg vorte alt, for at eg i alle høve skal kunna frelsa nokre.</span> <span class="verse"><a name="23">23</a>Men alt gjer eg for evangeliet skuld, for at eg skal få lut i det.</span> <span class="verse"><a name="24">24</a>Veit de ikkje, at dei som kapprenner på skeidvollen, dei renner vel alle, men ein tek sigersprisen? Renn då soleis, so de kann få honom!</span> <span class="verse"><a name="25">25</a>Kvar den som er med i tevling, er fråhaldande i alt, hine so dei kann få ein forgjengeleg krans, men me ein uforgjengeleg.</span> <span class="verse"><a name="26">26</a>So renner eg då soleis, ikkje som på det uvisse; eg fiktar ikkje som den som slær ut i veret.</span> <span class="verse"><a name="27">27</a>Men eg tvingar min likam og trælkar honom, so ikkje eg som preikar for andre, skal sjølv verta funnen uverdig.</span> </p></div</div></div></body></html>