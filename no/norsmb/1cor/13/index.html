<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1cor/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1cor">1 Corinthians</a> &gt <strong>Chapter 13</strong></div><p><span class="verse"><a name="1">1</a>Um eg talar med menneskjetungor og engletungor, men hev ikkje kjærleik, då er eg ein ljomande malm eller ei klingande bjølla.</span> <span class="verse"><a name="2">2</a>Og um eg hev profetgåva og kjenner alle løyndomar og all kunnskap, og um eg hev all tru, so at eg kann flytja fjell, men hev ikkje kjærleik, då er eg ingen ting.</span> <span class="verse"><a name="3">3</a>Og um eg gjev til føda for fatige alt det eg eig, og um eg gjev min likam til å verta brend, men hev ikkje kjærleik, då gagnar det meg ingen ting.</span> <span class="verse"><a name="4">4</a>Kjærleiken er langmodig, er velviljug; kjærleiken ovundast ikkje; kjærleiken briskar seg ikkje, blæs seg ikkje upp;</span> <span class="verse"><a name="5">5</a>han gjer inkje usømelegt, søkjer ikkje sitt eige, illskast ikkje, gøymer ikkje på det vonde;</span> <span class="verse"><a name="6">6</a>han gled seg ikkje ved urettferd, men gled seg ved sanning.</span> <span class="verse"><a name="7">7</a>Alt lid han, alt trur han, alt vonar han, alt toler han.</span> <span class="verse"><a name="8">8</a>Kjærleiken fell aldri burt; men anten det er profetgåvor, so skal dei få ende, eller tungor, so skal dei tagna, eller kunnskap, so skal han få ende.</span> <span class="verse"><a name="9">9</a>For me skynar i stykkjevis og talar profetisk i stykkjevis;</span> <span class="verse"><a name="10">10</a>men når det fullkomne kjem, då skal det som er i stykkjevis, få ende.</span> <span class="verse"><a name="11">11</a>Då eg var barn, tala eg som eit barn, tenkte eg som eit barn, dømde eg som eit barn; men då eg vart mann, lagde eg av det barnslege.</span> <span class="verse"><a name="12">12</a>For no ser me i ein spegel, i ei gåta, men då skal me sjå åsyn til åsyn; no kjenner eg i stykkjevis, men då skal eg kjenna fullt ut, liksom eg og fullt ut er kjend.</span> <span class="verse"><a name="13">13</a>Men no vert dei verande desse tri: Tru, von, kjærleik, og størst av deim er kjærleiken.</span> </p></div</div></div></body></html>