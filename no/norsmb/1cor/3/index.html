<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1cor">1 Corinthians</a> &gt <strong>Chapter 3</strong></div><p><span class="verse"><a name="1">1</a>Og eg, brør, kunde ikkje tala til dykk som til åndelege, men berre som til kjøtlege, som til nyfødingar i Kristus.</span> <span class="verse"><a name="2">2</a>Eg gav dykk mjølk å drikka og ikkje fast føda; for de tolde det ikkje endå. Ja, de toler det ikkje enno,</span> <span class="verse"><a name="3">3</a>for de er enno kjøtlege; for når det er ovund og trætta millom dykk, er de då ikkje kjøtlege og ferdast på menneskjevis?</span> <span class="verse"><a name="4">4</a>For når ein segjer: «Eg held meg til Paulus,» og ein annan: «Eg til Apollos», er de ikkje då menneskje?</span> <span class="verse"><a name="5">5</a>Kva er då Apollos, og kva er Paulus? Tenarar som de kom til trui ved, og det etter som Herren gav kvar for seg.</span> <span class="verse"><a name="6">6</a>Eg planta, Apollos vatna; men Gud gav vokster.</span> <span class="verse"><a name="7">7</a>So er no korkje den noko som planter, eller den som vatnar, men Gud som gjev vokster.</span> <span class="verse"><a name="8">8</a>Den som plantar, og den som vatnar, er eitt, men kvar skal få si eigi løn etter sitt eige arbeid.</span> <span class="verse"><a name="9">9</a>For me er Guds medarbeidarar, de er Guds åkerland, Guds bygnad.</span> <span class="verse"><a name="10">10</a>Etter den Guds nåde som er meg gjeven, hev eg lagt grunnvoll som ein vis byggmeister, men ein annan byggjer uppå; men kvar sjå til, korleis han byggjer uppå!</span> <span class="verse"><a name="11">11</a>For annan grunnvoll kann ingen leggja enn den som er lagd, det er Jesus Kristus.</span> <span class="verse"><a name="12">12</a>Men um nokon byggjer på denne grunnvollen med gull, sylv, dyre steinar, tre, høy, strå,</span> <span class="verse"><a name="13">13</a>då skal kvar manns verk verta synbert; for dagen skal syna det, for han vert openberra med eld; og korleis kvar manns verk er, det skal elden prøva.</span> <span class="verse"><a name="14">14</a>Um nokon manns verk som han bygde, stend seg, so skal han få løn;</span> <span class="verse"><a name="15">15</a>um nokon manns verk brenn upp, so skal han missa henne; sjølv skal han då verta frelst, men so som gjenom eld.</span> <span class="verse"><a name="16">16</a>Veit de ikkje at de er Guds tempel, og Guds Ande bur i dykk?</span> <span class="verse"><a name="17">17</a>Tyner nokon Guds tempel, honom skal Gud tyna; for heilagt er Guds tempeler, og det er de.</span> <span class="verse"><a name="18">18</a>Ingen dåre seg sjølv! Um nokon millom dykk tykkjest vera vis i denne verdi, lat honom verta ei dåre, so han kann verta vis!</span> <span class="verse"><a name="19">19</a>For visdomen som høyrer denne verdi til, er dårskap for Gud. For det stend skrive: «Han fangar dei vise i deira sløgd,»</span> <span class="verse"><a name="20">20</a>og atter: «Herren kjenner tankarne hjå dei vise, at dei er fåfengde.»</span> <span class="verse"><a name="21">21</a>Difor skal ingen rosa seg av menneskje; for alt høyrer dykk til,</span> <span class="verse"><a name="22">22</a>anten det er Paulus eller Apollos eller Kefas, anten det er verdi eller liv eller daude, anten det er det som no er, eller det som koma skal: alt høyrer dykk til;</span> <span class="verse"><a name="23">23</a>men de høyrer Kristus til, og Kristus høyrer Gud til.</span> </p></div</div></div></body></html>