<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1cor/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1cor">1 Corinthians</a> &gt <strong>Chapter 15</strong></div><p><span class="verse"><a name="1">1</a>Eg kunngjer dykk, brør, det evangelium som eg forkynte dykk, som de og tok imot, som de og stend faste i,</span> <span class="verse"><a name="2">2</a>som de og vert frelste ved, dersom de held fast ved det ordet som eg forkynte dykk det med, so framt de ikkje til unyttes hev teke ved trui.</span> <span class="verse"><a name="3">3</a>For eg yvergav dykk millom dei fyrste ting det som eg sjølv tok imot, at Kristus døydde for synderne våre etter skrifterne,</span> <span class="verse"><a name="4">4</a>og at han vart gravlagd, og at han stod upp att tridje dagen etter skrifterne,</span> <span class="verse"><a name="5">5</a>og at han vart sedd av Kefas, og so av dei tolv;</span> <span class="verse"><a name="6">6</a>so vart han sedd av meir enn fem hundrad brør på ein gong - av deim er dei fleste endå i live, men nokre er avsovna.</span> <span class="verse"><a name="7">7</a>So vart han sedd av Jakob, so av alle apostlarne.</span> <span class="verse"><a name="8">8</a>Men aller sist vart han og sedd av meg som av det ufullbore foster.</span> <span class="verse"><a name="9">9</a>For eg er den ringaste av apostlarne, og er ikkje verdig til å heita apostel, av di eg forfylgde Guds kyrkja.</span> <span class="verse"><a name="10">10</a>Men av Guds nåde er eg det som eg er, og hans nåde mot meg hev ikkje vore til fåfengs; men meir enn dei alle hev eg verka, då ikkje eg, men Guds nåde som er med meg.</span> <span class="verse"><a name="11">11</a>Anten det då er eg eller dei andre, soleis forkynner me, og soleis kom de til trui.</span> <span class="verse"><a name="12">12</a>Men når det er forkynt um Kristus at han er uppstaden frå dei daude, kor kann då sume millom dykk segja at det er ingi uppstoda av daude?</span> <span class="verse"><a name="13">13</a>Men er det ingi uppstode av daude, so er ikkje Kristus heller uppstaden.</span> <span class="verse"><a name="14">14</a>Men er ikkje Kristus uppstaden, so er vår forkynning fåfengd, so er og dykkar tru fåfengd.</span> <span class="verse"><a name="15">15</a>Me vert då og funne som falske vitne um Gud, då me hev vitna imot Gud, at han hev vekt upp Kristus, som han då ikkje hev vekt upp, det vil segja, so framt dei daude ikkje stend upp.</span> <span class="verse"><a name="16">16</a>For stend ikkje dei daude upp, so er ikkje Kristus heller uppstaden.</span> <span class="verse"><a name="17">17</a>Men er ikkje Kristus uppstaden, so er trui dykkar gagnlaus; so er de endå i synderne dykkar;</span> <span class="verse"><a name="18">18</a>so er og dei fortapte som er avsovna i Kristus.</span> <span class="verse"><a name="19">19</a>Hev me berre i dette liv sett von til Kristus, so er me ynkelegare enn alle menneskje.</span> <span class="verse"><a name="20">20</a>Men no er Kristus uppstaden frå dei daude og hev vorte fyrstegrøda av deim som er avsovna.</span> <span class="verse"><a name="21">21</a>For av di dauden kom ved eit menneskje, so er og uppstoda av daude komi ved eit menneskje.</span> <span class="verse"><a name="22">22</a>For liksom alle døyr i Adam, so skal og alle verta livandegjorde i Kristus.</span> <span class="verse"><a name="23">23</a>Men kvar i sin stad: Kristus er fyrstegrøda, so skal dei som høyrer Kristus til, verta livandegjorde i hans koma.</span> <span class="verse"><a name="24">24</a>So kjem enden, når han gjev riket til Gud og Faderen, når han fær gjort magt og all yverråd og alt velde til inkjes.</span> <span class="verse"><a name="25">25</a>For han skal vera konge, til dess han fær lagt alle sine fiendar under sine føter.</span> <span class="verse"><a name="26">26</a>Den siste fienden som vert tynt, er dauden;</span> <span class="verse"><a name="27">27</a>for han hev lagt alle ting under hans føter. Men når han segjer at alt er honom underlagt, so er det klårt at han som hev lagt alt under honom, er undanteken.</span> <span class="verse"><a name="28">28</a>Men når alt er honom underlagt, so skal og Sonen sjølv gjeva seg under honom som hev lagt alt under honom, so Gud skal vera alt i alle.</span> <span class="verse"><a name="29">29</a>Kva gjer då dei som let seg døypa for dei daude? Dersom dei daude i det heile ikkje stend upp, kvi let dei seg då døypa for deim?</span> <span class="verse"><a name="30">30</a>Kvi set og me oss i fåre kvar time?</span> <span class="verse"><a name="31">31</a>Eg døyr kvar dag, so visst som eg kann rosa meg av dykk, brør, i Kristus Jesus, vår Herre.</span> <span class="verse"><a name="32">32</a>Var det på menneskjeleg vis eg stridde med villdyr i Efesus, kva gagna det meg då? Dersom dei daude ikkje stend upp, «so lat oss eta og drikka, for i morgon døyr me!»</span> <span class="verse"><a name="33">33</a>Far ikkje vilt! Låkt samlag spiller gode seder.</span> <span class="verse"><a name="34">34</a>Vakna retteleg upp og synda ikkje! for sume hev ikkje kunnskap um Gud; til dykkar skam segjer eg det.</span> <span class="verse"><a name="35">35</a>Men ein kunde segja: «Korleis stend dei daude upp? og kva slag likam kjem dei fram med?»</span> <span class="verse"><a name="36">36</a>Du uvituge! det som du sår, vert ikkje livandegjort, utan det døyr.</span> <span class="verse"><a name="37">37</a>Og når du sår, sår du ikkje den likamen som skal koma, men eit nake korn, anten det er av kveite eller av anna såkorn.</span> <span class="verse"><a name="38">38</a>Men Gud gjev det ein likam so som han hev vilja, og kvart slag sæde sin eigen likam.</span> <span class="verse"><a name="39">39</a>Ikkje alt kjøt er det same kjøt; men eitt er kjøt i menneskje, eit anna kjøt i fe, eit anna i fugl, eit anna i fisk.</span> <span class="verse"><a name="40">40</a>Og det finst himmelske likamar og jordiske likamar; men ein herlegdom hev dei himmelske, ein annan dei jordiske.</span> <span class="verse"><a name="41">41</a>Ein glans hev soli, og ein annan månen, og ein annan stjernorne; for den eine stjerna skil seg frå den andre i glans.</span> <span class="verse"><a name="42">42</a>Soleis er det og med uppstoda av dei daude. Det vert sått i forgjengelegdom, det stend upp i uforgjengelegdom.</span> <span class="verse"><a name="43">43</a>Det vert sått i vanæra, det stend upp i herlegdom; det vert sått i vanmagt, det stend upp i kraft.</span> <span class="verse"><a name="44">44</a>Det vert sått ein naturleg likam, det stend upp ein åndeleg likam. So visst som det finst ein naturleg likam, so finst det og ein åndeleg likam.</span> <span class="verse"><a name="45">45</a>Soleis stend det og skrive: «Det fyrste menneskje Adam vart til ei livande sjæl;» den siste Adam hev vorte til ei livgjevande Ande.</span> <span class="verse"><a name="46">46</a>Men det åndelege er ikkje det fyrste, men det naturlege, so det åndelege.</span> <span class="verse"><a name="47">47</a>Det fyrste menneskje var frå jordi, jordisk; det andre menneskje er frå himmelen.</span> <span class="verse"><a name="48">48</a>Slik som den jordiske var, so er og dei jordiske, og slik som den himmelske er, so skal og dei himmelske vera.</span> <span class="verse"><a name="49">49</a>Og liksom me hev bore bilætet av den jordiske, so skal me og bera bilætet av den himmelske.</span> <span class="verse"><a name="50">50</a>Men det segjer eg, brør, at kjøt og blod kann ikkje erva Guds rike, ikkje heller erver forgjengelegdom uforgjengelegdom.</span> <span class="verse"><a name="51">51</a>Sjå, eg segjer dykk ein løyndom: Me skal ikkje alle sovna av, men me skal alle verta umskapa,</span> <span class="verse"><a name="52">52</a>i hast, i ein augneblink, ved den siste luren; for luren skal ljoda, og dei daude skal standa upp uforgjengelege, og me skal verta umskapa.</span> <span class="verse"><a name="53">53</a>For dette forgjengelege må verta iklædt uforgjengelegdom, og dette døyelege iklædt udøyelegdom.</span> <span class="verse"><a name="54">54</a>Men når dette forgjengelege er iklædt uforgjengelegdom, og dette døyelege er iklædt udøyelegdom, då vert det ordet uppfyllt som stend skrive: «Dauden er gløypt til siger.»</span> <span class="verse"><a name="55">55</a>«Daude, kvar er din brodd? Daude, kvar er din siger?»</span> <span class="verse"><a name="56">56</a>Men brodden i dauden er syndi; men krafti i syndi er lovi.</span> <span class="verse"><a name="57">57</a>Men Gud vere takk, som gjev oss siger ved vår Herre Jesus Kristus!</span> <span class="verse"><a name="58">58</a>Difor, mine kjære brør, ver faste og uruggelege, alltid rike i Herrens gjerning, då de veit at dykkar arbeid er ikkje fåfengt i Herren!</span> </p></div</div></div></body></html>