<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1cor/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1cor">1 Corinthians</a> &gt <strong>Chapter 16</strong></div><p><span class="verse"><a name="1">1</a>Men med samanskotet til dei heilage, so gjer de og soleis som eg hev skipa det for kyrkjelydarne i Galatia!</span> <span class="verse"><a name="2">2</a>På den fyrste dagen i vika leggje kvar av dykk til sida hjå seg sjølv det han måtte få lukka til, so samanskotet ikkje skal verta gjort fyrst då når eg kjem.</span> <span class="verse"><a name="3">3</a>Men når eg kjem, skal eg senda deim som de vil velja til det, med brev til å føra kjærleiksgåva dykkar til Jerusalem.</span> <span class="verse"><a name="4">4</a>Men er det verdt at eg og reiser, so kann dei reisa saman med meg.</span> <span class="verse"><a name="5">5</a>Eg kjem til dykk når eg hev fare gjenom Makedonia; for eg gjeng igjenom Makedonia.</span> <span class="verse"><a name="6">6</a>Men hjå dykk kann henda eg drygjer ei tid eller endå vert vinteren yver, so de kann fylgja meg dit som eg sidan reiser.</span> <span class="verse"><a name="7">7</a>For eg vil ikkje få sjå dykk no på vegen, for eg hev ei von um å få drygja ei tid hjå dykk um Herren gjev lov til det.</span> <span class="verse"><a name="8">8</a>Men eg drygjer i Efesus til kvitsunnhelgi.</span> <span class="verse"><a name="9">9</a>For ei stor og verksam dør er upplati for meg, og der er mange motstandarar.</span> <span class="verse"><a name="10">10</a>Når Timoteus kjem, so sjå til at han kann vera hjå dykk utan otte! for han gjer Herrens gjerning liksom eg.</span> <span class="verse"><a name="11">11</a>Difor må ingen vanvyrda honom. Og fylg honom på vegen i fred, at han kann koma til meg; for eg ventar honom med brørne.</span> <span class="verse"><a name="12">12</a>Vedkomande broren Apollos, so bad eg honom mykje at han måtte fara til dykk med brørne; han var slett ikkje viljug til å koma no, men han vil koma når han fær tid.</span> <span class="verse"><a name="13">13</a>Vak, statt faste i trui, ver mannelege, ver sterke!</span> <span class="verse"><a name="14">14</a>Lat alt hjå dykk ganga fyre seg i kjærleik!</span> <span class="verse"><a name="15">15</a>Eg legg dykk på hjarta, brør: de kjenner huset til Stefanas, at dei er fyrstegrøda av Akaia, og at dei hev rådt seg til å tena dei heilage -</span> <span class="verse"><a name="16">16</a>so vis de og vyrdnad mot deim, og like eins mot kvar den som hjelper til og gjer seg umak!</span> <span class="verse"><a name="17">17</a>Eg gled meg yver at Stefanas, Fortunatus og Akaikus er her; for saknaden av dykk hev dei avhjelpt.</span> <span class="verse"><a name="18">18</a>For dei hev kveikt upp mi og dykkar ånd. Skyna difor på slike!</span> <span class="verse"><a name="19">19</a>Kyrkjelydarne i Asia helsar dykk. Akvilas og Priska helsar dykk mykje i Herren saman med kyrkjelyden i deira hus.</span> <span class="verse"><a name="20">20</a>Alle brørne helsar dykk. Helsa kvarandre med ein heilag kyss!</span> <span class="verse"><a name="21">21</a>Helsing med mi, Paulus’, hand:</span> <span class="verse"><a name="22">22</a>Um nokon ikkje elskar Herren, han vere bannstøytt! Maran ata.</span> <span class="verse"><a name="23">23</a>Herren Jesu nåde vere med dykk!</span> <span class="verse"><a name="24">24</a>Min kjærleik er med dykk alle i Kristus Jesus.</span> </p></div</div></div></body></html>