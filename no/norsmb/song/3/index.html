<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/song/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/song">Song of Solomon</a> &gt <strong>Chapter 3</strong></div><p><span class="verse"><a name="1">1</a>«Eg leita på kvila um natt etter honom som leikar i min hug. Eg leita, men honom ikkje fann.</span> <span class="verse"><a name="2">2</a>Eg vil upp og sviva gjenom by, fara i gator, yver torg, og søkja han som leikar i min hug. Eg leita, men honom ikkje fann.</span> <span class="verse"><a name="3">3</a>Eg vaktar møtte, som i byen sveiv. «Hev de set han som leikar i min hug?»</span> <span class="verse"><a name="4">4</a>Snaudt hadd’ eg kome framum deim, då eg fann han som leikar i min hug. Eg heldt han og eg slepte han ’kje laus, fyrr eg fekk han i huset hennar mor, inn i kleven hennar som meg åtte.</span> <span class="verse"><a name="5">5</a>Eg hjarteleg bed dykk, Jerusalems døtter, ved gasellor og hindar i skog, at ikkje de vekkje eller eggje kjærleik, fyrr sjølv han so vil.»</span> <span class="verse"><a name="6">6</a>«Kven er ho, som frå heidi stig upp, lik kvervlande røyk, umfløymd av angande myrra, av røykje og dåm-urter alle?</span> <span class="verse"><a name="7">7</a>Sjå Salomos båra det er med seksti kjempor ikring, dei av Israels herkjempor er.</span> <span class="verse"><a name="8">8</a>Dei alle er væpna med sverd og er røynde i strid. Kvar ein ber sverdet ved lend imot rædslor um natt.</span> <span class="verse"><a name="9">9</a>Kong Salomo berestol fekk seg av Libanons tre.</span> <span class="verse"><a name="10">10</a>Han av sylv heve stolparne gjort og karmen av gull, der er purpurlagd sess. Inni prydd - ei kjærleiksgåva frå Jerusalems døtter.</span> <span class="verse"><a name="11">11</a>Gakk ut og sjå, de Sions døtter, på kong Salomo, med kruna han fekk av si mor på sin brudlaupsdag, på sin hjarte-fagnads dag.»</span> </p></div</div></div></body></html>