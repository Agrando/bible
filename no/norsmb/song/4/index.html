<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/song/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/song">Song of Solomon</a> &gt <strong>Chapter 4</strong></div><p><span class="verse"><a name="1">1</a>«Å, kor du er fager, min hugnad, kor du er fager! Dine augo er duvor, glytter fram attum slør. Ditt hår er ein geiteflokk likt, ned Gilead renn.</span> <span class="verse"><a name="2">2</a>Dine tenner som nyklypte sauer, nett komne frå laug. Tvillingar alle dei hev, og utan lamb er ingen.</span> <span class="verse"><a name="3">3</a>Dine lippor ei purpursnor er, og so ljuv er din munn. Som eit granateple-brot er din tinning glytter fram attum slør.</span> <span class="verse"><a name="4">4</a>Som Davids-tårnet din hals, for stridsfolk bygt; tusund skjoldar på det heng, alle skjoldar åt kjemporne.</span> <span class="verse"><a name="5">5</a>Eit killingpar barmen, tvillingar til ei gasella som beiter millom liljor.</span> <span class="verse"><a name="6">6</a>Til dess dagen vert sval, og skuggarne flyr, til Myrra-berg skrid eg min veg og til røykjelse-haugen.</span> <span class="verse"><a name="7">7</a>Alt ved deg er fagert, min hugnad, du lytelaus er.»</span> <span class="verse"><a name="8">8</a>«Med meg frå Libanon, brur, med meg frå Libanon kom! Stig fram frå Amanas tind, frå Senir og Hermons topp, frå løveheimar og panterfjell.</span> <span class="verse"><a name="9">9</a>Du hev trylt meg, mi syster, mi brur, du trylt meg med eit einaste augnekast, med ei einaste lekk i din halsring.</span> <span class="verse"><a name="10">10</a>Kor fager er din elskhug, mi syster, mi brur, kor tjuvleg din elskhug framum vin, kor dei angar dine salvar framum balsam all.</span> <span class="verse"><a name="11">11</a>Av honning dryp dine lippor, mi brur, tunga di gøymer honning og mjølk, dine klæde hev ein dåm som frå Libanon sjølv.</span> <span class="verse"><a name="12">12</a>Ein avstengd hage er mi syster, mi brur, ei avstengd olla, ei attsigla kjelda,</span> <span class="verse"><a name="13">13</a>som ein granattre-park skyt du upp med gildaste frukt, med cyper og nardeblom,</span> <span class="verse"><a name="14">14</a>med narde, safran, kalmus, kanel og dåmurt av alle slag, myrra og aloe og dei beste av alle slag kryddor,</span> <span class="verse"><a name="15">15</a>som ei hagekjelda, ein brunn med rennande vatn, med tilsig frå Libanon.»</span> <span class="verse"><a name="16">16</a>«Vakna, nordanvind, kom, du sunnanvind, gjenom hagen min blås, so angen fær strøyma, og venen til hagen sin kjem og et si kostelege frukt!»</span> </p></div</div></div></body></html>