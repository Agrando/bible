<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/song/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/song">Song of Solomon</a> &gt <strong>Chapter 5</strong></div><p><span class="verse"><a name="1">1</a>«Ja, eg kjem til min hage, mi syster, mi brur, min myrra og balsam eg plukkar, mitt brød og min honning eg et og drikk min vin og mi mjølk. Ete lagsbrør, drikk dykkar nøgd, vener.»</span> <span class="verse"><a name="2">2</a>«Eg låg og sov. Men mitt hjarta vakte, høyr! Der bankar min ven: Mi syster, min hugnad, lat upp, du mi duva, mi frægd! Mitt hovud er vått, av nattedogg lokkarne dryp.»</span> <span class="verse"><a name="3">3</a>«Eg hev teke av meg kjolen, skal eg klæda på meg att? Eg hev tvege mine føter, skal eg sulka deim til att?»</span> <span class="verse"><a name="4">4</a>Min ven rette handi gjenom loka inn, då kløkktest mitt hjarta for hans skuld.</span> <span class="verse"><a name="5">5</a>So reis eg upp, vilde opna for min ven, av handi mi myrra det draup, av fingrarne rennande myrra det flaut og på dørlåset rann.</span> <span class="verse"><a name="6">6</a>So opna eg døri for min ven - då venen var kvorven burt. Og hugsprengd eg tenkte på hans ord. Eg søkte, men ikkje honom fann. Eg ropa på han, men ikkje gav han svar.</span> <span class="verse"><a name="7">7</a>Meg vaktaran’ møtte som i byen sveiv, dei meg slo, gav meg sår, og sløret ifrå meg dei tok, vaktaran’ på murom.</span> <span class="verse"><a name="8">8</a>Eg hjarteleg bed dykk, Jerusalems døtter, um de skulde finna min ven, - ja, kva skal de honom segja? - At sjuk av kjærleik eg er.</span> <span class="verse"><a name="9">9</a>«Kva er din ven framom andre vener, du fagraste dros? Kva er din ven framum andre, når du naudbed oss so?»</span> <span class="verse"><a name="10">10</a>«Min ven er ljosleitt og raud, utmerkt framum ti tusund.</span> <span class="verse"><a name="11">11</a>Hovudet skiraste gull, palmegreiner er lokkarn’, svarte som ein ramn.</span> <span class="verse"><a name="12">12</a>Augo som duvor ved rennande å, dei som laugar seg i mjølk ved braddfull sjø.</span> <span class="verse"><a name="13">13</a>Kinni som balsam-sengjer, som dåmurt-skrin. Lipporne liljor, som dryp av rennande myrra.</span> <span class="verse"><a name="14">14</a>Henderne teiner av gull med krysolitar sette, midja av filsbein med safirar prydd.</span> <span class="verse"><a name="15">15</a>Føterne marmor-stolpar på fine gull-stettar. Som Libanon er han å sjå, som ein ceder traust.</span> <span class="verse"><a name="16">16</a>Hans munn er søt, hugnad er han all. Slik er venen og felagen min, de Jerusalems døtter.»</span> </p></div</div></div></body></html>