<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/song/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/song">Song of Solomon</a> &gt <strong>Chapter 2</strong></div><p><span class="verse"><a name="1">1</a>«Ein engblom frå Saron er eg, ei lilja frå dalom.»</span> <span class="verse"><a name="2">2</a>«Ja, som ei lilja i klunger-holt millom møyar min hugnad er.»</span> <span class="verse"><a name="3">3</a>«Liksom ein apall, i skogen stend er venen min millom sveinar. Eg sitje so ljuvt i skuggen hans, og søt er frukti i munn.</span> <span class="verse"><a name="4">4</a>Inn i vinhuset hev han meg ført, og hans merke yver meg det er kjærleik.</span> <span class="verse"><a name="5">5</a>Å, styrk meg med druvekakor, med eple meg kveik! For eg er sjuk av kjærleik.</span> <span class="verse"><a name="6">6</a>Hans vinstre hand er under mitt hovud, med den høgre femner han meg.</span> <span class="verse"><a name="7">7</a>Eg hjarteleg bed dykk, Jerusalems døtter, ved gasellor og hindar i skog, at ikkje de vekkje eller eggje kjærleik, fyrr sjølv han so vil!»</span> <span class="verse"><a name="8">8</a>«Høyr! Min ven! Sjå der, han kjem! Yver fjelli, sjå, han sprett, yver haugarne han renn.</span> <span class="verse"><a name="9">9</a>Min ven ei gasella er lik eller som ungan hjort. Sjå der! No han stend attum vår vegg. Gjenom glyttom ser han inn.</span> <span class="verse"><a name="10">10</a>Han tek til min ven å tala til meg: «Du, min hugnad, statt upp, du, mi fagre, kom ut!</span> <span class="verse"><a name="11">11</a>For sjå, no er vinteren slutt, regnet hev kvorve burt.</span> <span class="verse"><a name="12">12</a>Du ser blomarne sprett utpå voll. D’er det bilet dei vintrei skjer, og turtelduva ho syng i vårt land.</span> <span class="verse"><a name="13">13</a>Fiketreet skyt frukt, vintrei stend alt i blom med angande dåm, du, min hugnad, statt upp, du, mi fagre, kom!</span> <span class="verse"><a name="14">14</a>Du, mi duva, i bergeskard, som i fjellveggen sit, lat ditt andlit meg sjå, lat meg høyra ditt mål, for ditt mål er so ljuvt, og ditt andlit so vænt.»</span> <span class="verse"><a name="15">15</a>«Fare av og revarne slå, dei revarne små, som i hagom mun gå, for hagarne no, dei tek til å gro.»</span> <span class="verse"><a name="16">16</a>Min ven er min, og eg er hans, han som gjæter millom liljor.»</span> <span class="verse"><a name="17">17</a>«Skrid du, min ven, til dagen vert sval, og skuggarne flyr, ei gasella lik eller ungan hjort uppi skardefjellom.»</span> </p></div</div></div></body></html>