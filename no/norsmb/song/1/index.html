<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/song/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/song">Song of Solomon</a> &gt <strong>Chapter 1</strong></div><p><span class="verse"><a name="1">1</a>Høgsongen av Salomo.</span> <span class="verse"><a name="2">2</a>«Han meg kysse med kyssar av sin munn. For din elsk han er betre enn vin.</span> <span class="verse"><a name="3">3</a>Dine salvar angar so ljuvt, ein utrend salve er ditt namn. Difor held møyar dei elskar deg.»</span> <span class="verse"><a name="4">4</a>«Drag meg etter deg. Og me spring. Kongen hev ført meg til sitt hus.» «Me vil fagnast og frygdast i deg. Me vil lova din kjærleik meir enn vin.» Med rette elskar dei deg.</span> <span class="verse"><a name="5">5</a>«Eg er brun, men like vel væn, de Jerusalems døtter, som Kedars tjeld, som Salomos dørtjeld.</span> <span class="verse"><a name="6">6</a>Sjå ikkje på at eg er so brun, at soli hev brent meg so. Mor sine søner harmast på meg, og meg sette til vingardsvakt. Eg hev ikkje vakta eigen gard.</span> <span class="verse"><a name="7">7</a>Seg, du som leikar i min hug, kvar gjæter du no? Kvar held du middagskvild? Må eg sleppa på villa å ganga i hjordi til felagarn’ dine.»</span> <span class="verse"><a name="8">8</a>«Um du ikkje det veit, du fagraste dros, du fylgje i drifti sitt spor og gjæt dine killingar fram der som hyrdingarn’ buderne hev.»</span> <span class="verse"><a name="9">9</a>«Med folarn’ for Faraos vogn deg, min hugnad, eg liknar.</span> <span class="verse"><a name="10">10</a>Di lekkjeprydde kinn er so væn, og din hals med perlor.</span> <span class="verse"><a name="11">11</a>Lekkjor av gull skal du få med sylv-prikkar på.»</span> <span class="verse"><a name="12">12</a>«Når kongen i laget sit sat, min narde han anga då.</span> <span class="verse"><a name="13">13</a>Ein myrra-pung er min ven, som eg ber ved min barm.</span> <span class="verse"><a name="14">14</a>Ein cyper blom-dusk er min ven meg i En-Gedis hagar.»</span> <span class="verse"><a name="15">15</a>«Å, kor du er fager, mi møy, kor du er fager! Dine augo er duvor.»</span> <span class="verse"><a name="16">16</a>«Å, kor du er fager, min ven, kor du er ljuv. Og vårt lægje er grønt.</span> <span class="verse"><a name="17">17</a>Cedrar er bjelkarn’ i vårt hus, cypressar er himling.»</span> </p></div</div></div></body></html>