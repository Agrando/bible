<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/song/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/song">Song of Solomon</a> &gt <strong>Chapter 7</strong></div><p><span class="verse"><a name="1">1</a>«Kor fagert din fot stig på skoen, du gjævings møy. Dine lender er bogne som ei sylgja, smidd av ei kunstnarhand.</span> <span class="verse"><a name="2">2</a>Fanget som skåli rund, ho aldri vante vin. Livet ein kveitehaug med liljor ikring.</span> <span class="verse"><a name="3">3</a>Eit killingpar barmen, tvillingar til ei gasella.</span> <span class="verse"><a name="4">4</a>Din hals som eit filsbeinstårn, augo som Hesbons tjørner ved Bat-rabbims port. Nasen som Libanons tårn, som vender imot Damaskus.</span> <span class="verse"><a name="5">5</a>Ditt hovudet som Karmel ris upp, og lokkarne purpur er, ein konge i flettom er fanga.»</span> <span class="verse"><a name="6">6</a>«Å, kor fager, kor frid du er, du kjærleik so hugnadrik!</span> <span class="verse"><a name="7">7</a>Som ei palma er du i vokster, som druvor din barm.</span> <span class="verse"><a name="8">8</a>Eg meiner upp i palmen eg stig, i stylkerne tek eg tak, din barm skal vera som druvor, din ande er som dåm av eple.</span> <span class="verse"><a name="9">9</a>Og munnen som ljuvaste vin.» «Som lett glid ned for min ven og kveikjer sovandes lippor.</span> <span class="verse"><a name="10">10</a>Til min ven høyrer eg, og til meg stend hans trå.»</span> <span class="verse"><a name="11">11</a>«Kom so min ven, ut på marki lat oss gå og i byom oss kvara!</span> <span class="verse"><a name="12">12</a>Og i otta inni vingardom sjå, um vintreet sprett, um knupparne spring, um granattreet blømer! Der vil eg gjeva min elsk til deg.</span> <span class="verse"><a name="13">13</a>Frå kjærleiks-epli strøymer ein fræn, alle slag frukt er ved dørom. Nye og gamle, min ven, hev eg gøymt til deg.</span> </p></div</div></div></body></html>