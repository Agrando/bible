<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/exod/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/exod">Exodus</a> &gt <strong>Chapter 4</strong></div><p><span class="verse"><a name="1">1</a>Då svara Moses og tok so til ords: «Dei vil visst ikkje tru meg og ikkje lyda på meg, men berre segja at Herren ikkje hev synt seg for meg.»</span> <span class="verse"><a name="2">2</a>«Kva er det du hev i handi?» spurde Herren. «Ein stav», svara han.</span> <span class="verse"><a name="3">3</a>«Kasta honom på jordi!» sagde Herren. So kasta Moses staven på jordi; då vart han til ein orm, og Moses rømde for honom.</span> <span class="verse"><a name="4">4</a>«Rett ut handi og grip han i sporden!» sagde Herren. So rette han ut handi, og treiv ormen, og då vart han til ein stav att i handi hans.</span> <span class="verse"><a name="5">5</a>«No lyt dei vel tru, at Herren, fedreguden deira, hev synt seg for deg, Abrahams Gud og Isaks Gud og Jakobs Gud!»</span> <span class="verse"><a name="6">6</a>Og endå sagde Herren til honom: «Stikk handi di i barmen!» So stakk han handi i barmen, og drog henne ut att, og då han skulde sjå til, so var handi hans spilt og kvit som snø.</span> <span class="verse"><a name="7">7</a>Då sagde Herren: «Stikk handi di i barmen endå ein gong!» So stakk han handi i barmen, og då han drog henne ut or barmen, då var ho like god att, og hadde same liten som fyrr.</span> <span class="verse"><a name="8">8</a>«Um dei no ikkje trur deg, og ikkje agtar på det fyrste teiknet, so trur dei då visst på det andre teiknet,» sagde Herren;</span> <span class="verse"><a name="9">9</a>«men trur dei ikkje på noko av desse tvo teikni, og vil dei ikkje lyda på deg, so skal du taka vatn or elvi og ausa upp på turre marki; og vatnet som du tek or elvi, det skal verta til blod, med det same det kjem på marki.»</span> <span class="verse"><a name="10">10</a>Men Moses sagde til Herren: «Orsaka meg, Herre! Eg hev aldri vore nokon munnfør mann, korkje fyrr, eller sidan du tok til å tala med tenaren din; eg er både tungmælt, og eg er taugmælt.»</span> <span class="verse"><a name="11">11</a>Då sagde Herren til honom: «Kven er det som gjev menneskja munnen? Og kven er det som gjer mållaus eller dauv eller klårsynt eller blind? Er ikkje det eg, Herren?</span> <span class="verse"><a name="12">12</a>Gakk no berre, og eg skal vera med munnen din og lære deg kva du skal tala.»</span> <span class="verse"><a name="13">13</a>«Å Herre, eg bed for meg!» svara Moses, «send heller ein annan med det bodet!»</span> <span class="verse"><a name="14">14</a>Då vart Herren harm på Moses, og sagde: «Er ikkje Aron av Levi-ætti, bror din? Han, veit eg, kann tala. Og rett no kjem han og møter deg, og når han ser deg, so vert han hjarteleg glad.</span> <span class="verse"><a name="15">15</a>Honom skal du tala til og leggja ordet i munnen hans, og eg skal signa både din munn og hans munn, og læra dykk kva de skal gjera.</span> <span class="verse"><a name="16">16</a>Han skal tala til folket for deg, og vera liksom munnen din, og du skal vera som ein Gud for honom.</span> <span class="verse"><a name="17">17</a>Og denne staven skal du hava i handi; den er det du skal gjera underi med.»</span> <span class="verse"><a name="18">18</a>So gjekk Moses, og då han kom heim att til Jetro, verfar sin, sagde han med honom: «Kjære deg, lat meg fara attende til skyldfolket mitt i Egyptarland, og sjå um dei liver endå.» Og Jetro svara: «Far i fred!»</span> <span class="verse"><a name="19">19</a>I Midjan sagde Herren til Moses: «Tak no i veg, og far attende til Egyptarland! For no er dei burte alle dei som leita etter deg og vilde taka livet ditt.»</span> <span class="verse"><a name="20">20</a>So tok Moses kona si og sønerne sine og sette deim på asnet, og for attende til Egyptarlandet; og gudsstaven hadde han i handi.</span> <span class="verse"><a name="21">21</a>Og Herren sagde til Moses: «Når du kjem attende til Egyptarland, so kom i hug at du gjer alle dei underi som eg hev lagt i henderne dine, so Farao ser på det. Men eg vil gjera honom strid i hugen, so han ikkje let folket fara.</span> <span class="verse"><a name="22">22</a>Då skal du segja med Farao: «So segjer Herren: «Israel er son min, den eldste av sønerne mine.</span> <span class="verse"><a name="23">23</a>Og eg sagde til deg: «Lat son min fara, so han kann tena meg!» Men du vilde ikkje lata honom fara. Sjå difor vil eg no slå i hel din son, den eldste av sønerne dine.»»»</span> <span class="verse"><a name="24">24</a>Då dei var no på vegen komne, og hadde roa seg til natti, kom Herren yver honom og lest vilde drepa honom.</span> <span class="verse"><a name="25">25</a>Då tok Sippora ein kvass stein, og skar av huveholdet på son sin, og kasta det framfor føterne hans Moses, og sagde: «Du er meg ein blodbrudgom, du!»</span> <span class="verse"><a name="26">26</a>So let han honom vera. Det var umskjeringi ho tenkte på, då ho sagde «blodbrudgom».</span> <span class="verse"><a name="27">27</a>Og Herren sagde til Aron: «Gakk ut i øydemarki, so møter du Moses!» So gjekk han, og råka Moses innmed Gudsfjellet, og kysste honom.</span> <span class="verse"><a name="28">28</a>Og Moses sagde med Aron kva ærend og ord Herren hadde sendt honom med, og kva teikn han hadde sett honom til å gjera.</span> <span class="verse"><a name="29">29</a>So gjekk Moses og Aron, og samla i hop alle dei øvste av Israels-folket.</span> <span class="verse"><a name="30">30</a>Og Aron bar fram alle dei ordi som Herren hadde tala til Moses, og gjorde teikni, so folket såg på det.</span> <span class="verse"><a name="31">31</a>Og folket trudde; og då dei høyrde at Herren var komen og vilde lydast til Israels-borni, og at han hadde set kva vande dei var i, so lagde dei seg på kne og bad.</span> </p></div</div></div></body></html>