<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/exod/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/exod">Exodus</a> &gt <strong>Chapter 31</strong></div><p><span class="verse"><a name="1">1</a>Og Herren tala atter til Moses, og sagde:</span> <span class="verse"><a name="2">2</a>«Sjå no hev eg kåra og kalla Besalel, son åt Uri Hursson, av Juda-ætti,</span> <span class="verse"><a name="3">3</a>og fyllt han med guddomsånd, med kunstgivnad og vit og kunnskap og godt lag til alt handverk,</span> <span class="verse"><a name="4">4</a>so han kann skapa kunstverk og smida deim ut både i gull og i sylv og i kopar,</span> <span class="verse"><a name="5">5</a>og ferda til glimesteinarne som skal fellast inn, og skjera ut i tre, og greida allslags kunstarbeid.</span> <span class="verse"><a name="6">6</a>Og til hjelpesmann hev eg gjeve honom Åhåliab, son åt Akhisamak av Dans-ætti, og i alle hage menner hev eg lagt kunstnargåva, so dei kann laga alt det eg hev sagt deg:</span> <span class="verse"><a name="7">7</a>møtetjeldet og kista til lovtavlorne, og loket som skal leggjast på henne, og all husbunaden i tjeldet,</span> <span class="verse"><a name="8">8</a>bordet med alt som til det høyrer, og gull-ljosestaken med alt det som høyrer til den, og røykjelsealtaret,</span> <span class="verse"><a name="9">9</a>og brennofferaltaret med alt som høyrer attåt, og balja med foten under,</span> <span class="verse"><a name="10">10</a>og embætsskrudet, og den heilage klædebunaden åt Aron, presten, og messeklædi åt sønerne hans,</span> <span class="verse"><a name="11">11</a>og salvingsoljen og den angande røykjelsen til heilagdomen. Dette skal dei i eitt og alt gjera so som eg hev sagt deg.»</span> <span class="verse"><a name="12">12</a>Og Herren tala endå meir til Moses, og sagde:</span> <span class="verse"><a name="13">13</a>«Tala du til Israels-folket og seg: «Gløym no ikkje å høgtida helgarne mine! For det skal vera eit merke på sambandet vårt i alder og æva, so de skal vita at det er eg, Herren, som helgar dykk.</span> <span class="verse"><a name="14">14</a>Di skal de høgtida kviledagen; han skal vera dykk heilag. Den som vanhelgar honom, skal visst og sant lata livet; kvar mann som då gjer noko arbeid, han skal rydjast ut or ætti si.</span> <span class="verse"><a name="15">15</a>Seks dagar lyt de arbeida og vera onnuge, men den sjuande dagen skal vera ein heilag kviledag, vigd åt Herren. Kvar den som hev noko arbeid fyre seg på um helgi, skal døy.</span> <span class="verse"><a name="16">16</a>So skal då Israels-folket koma i hug kviledagen, og halda honom heilag, ætt etter ætt i all æva;</span> <span class="verse"><a name="17">17</a>det skal vera eit ævelegt merke på sambandet millom meg og Israels-folket. For i seks dagar skapte Herren himmelen og jordi, men den sjuande dagen heldt seg roleg og kvilde.»»</span> <span class="verse"><a name="18">18</a>Då han hadde tala til endes med Moses på Sinaifjellet, gav han honom dei tvo lovtavlorne; det var steintavlor som Gud hadde skrive på med fingeren sin.</span> </p></div</div></div></body></html>