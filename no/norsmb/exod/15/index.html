<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/exod/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/exod">Exodus</a> &gt <strong>Chapter 15</strong></div><p><span class="verse"><a name="1">1</a>Då song Moses og Israels-folket denne lovsongen til Herren: «Eg vil syngja um Herren, for stor er han, stor; hest og ridar i havet han støytte.</span> <span class="verse"><a name="2">2</a>Han er min styrke, um han er mitt kvæde; for han hev meg berga. Han er min Gud, han vil eg lova, Gud åt far min, han vil eg prisa.</span> <span class="verse"><a name="3">3</a>Herren er rette hermannen: Herren heiter han.</span> <span class="verse"><a name="4">4</a>Vognern’ og heren åt Farao tok han og kasta i sjøen. Gjævaste kjemporn’ i Sevhavet sokk;</span> <span class="verse"><a name="5">5</a>der bylgja deim gøymde; som stein for dei ned i djupet.</span> <span class="verse"><a name="6">6</a>Herre, di hand er prydd med kraft; Herre, di hand krys uvener sund.</span> <span class="verse"><a name="7">7</a>Med ditt høge namn slær du fiendar ned; din harm let du loga, då brenn dei som halm.</span> <span class="verse"><a name="8">8</a>For din ande stokk vatni i hop, som haugar sjøarne stod, i havdjupet bårorne storkna.</span> <span class="verse"><a name="9">9</a>«Eg eltar deim, eg tek deim att, eg skiftar feng,» sa’ fienden. «Eg vil metta mitt mod, eg vil svinga mitt sverd, eg vil øyda deim ut.»</span> <span class="verse"><a name="10">10</a>Ut sende du din ande, og havet hulde deim; som bly deg sokk til botnar i ville vatnet djupt.</span> <span class="verse"><a name="11">11</a>Kvar er, Herre, dei gudar som med deg kunde kappast? Kven er vel lik som du med heilag æra prydd? Kven er so ageleg og hev so fræge verk og store under gjort?</span> <span class="verse"><a name="12">12</a>Då handi upp du hov, då gløypte jordi deim.</span> <span class="verse"><a name="13">13</a>Mild som ein far du fylgjer det folket du hev frelst, du leider deim med handi sterk fram til den heilagdomen der du din heimstad hev.</span> <span class="verse"><a name="14">14</a>Folki fær spurt det, og folnar; fælska tek deim som bur i Filistarland.</span> <span class="verse"><a name="15">15</a>Edom-jarlarne ottast for ilt, Moabs-hovdingarn’ støkk so dei skjelv, alle Kana’an-buarne kolnar.</span> <span class="verse"><a name="16">16</a>Rædsla kjem på deim og rygd; når dei augnar din velduge arm, då tegjer dei stilt som ein stein, medan folket ditt, Herre, fer fram, med det folket fer fram som du vann deg.</span> <span class="verse"><a name="17">17</a>Du tek deim inn og set deim ned på eigedomen din, det berget som du, Herre, tok til bustad åt deg sjølv, den heilagdomen du, min Gud, hev grunna med di hand.</span> <span class="verse"><a name="18">18</a>I alder og æva skal han råda, Herren min.»</span> <span class="verse"><a name="19">19</a>For då hestarne åt Farao med vognerne og riddarane hans for ut i havet, då let Herren bårorne fløda i hop yver deim, medan Israels-folket gjekk turrskodde midt igjenom havet.</span> <span class="verse"><a name="20">20</a>Og Mirjam, vismøyi, syster åt Aron, tok trummeringen sin i handi, og alle kvendi gjekk etter henne med trummeslått og dans.</span> <span class="verse"><a name="21">21</a>Og Mirjam song fyre og kvad: Syng um Herren, for stor er han, stor! Hest og ridar i havet han støytte.</span> <span class="verse"><a name="22">22</a>Sidan førde Moses folket burt frå Raudehavet, og dei kom ut på Surheidi; der for dei tri dagar i øydemarkerne, og kunde ikkje finna vatn.</span> <span class="verse"><a name="23">23</a>So kom dei til Mara, men dei kunde ikkje drikka vatnet i Mara, av di det var beiskt. Difor kalla dei den staden Mara.</span> <span class="verse"><a name="24">24</a>Og folket mukka mot Moses og sagde: «Kva skal me drikka?»</span> <span class="verse"><a name="25">25</a>Då ropa han til Herren, og Herren synte honom eit tre; det kasta han upp i vatnet; då vart vatnet godt. Der sette han deim lov og rett, og der røynde han deim.</span> <span class="verse"><a name="26">26</a>Og han sagde: «Høyrer du vel etter ordi åt Herren, din Gud, og gjer det som rett er i hans augo, og lyder du bodi og held alle loverne hans, so skal du sleppa alle dei sjukarne, som eg hev lagt på egyptarane; for eg, Herren, vil vera lækjaren din.»</span> <span class="verse"><a name="27">27</a>Sidan kom dei til Elim. Der var det tolv kjeldor og sytti palmetre, og dei lægra seg der, frammed vatnet.</span> </p></div</div></div></body></html>