<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/exod/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/exod">Exodus</a> &gt <strong>Chapter 29</strong></div><p><span class="verse"><a name="1">1</a>Høyr no kva du skal gjera med deim, når du vigjer deim til prestar: Du skal taka ein ung ukse og tvo verar som ikkje hev lyte,</span> <span class="verse"><a name="2">2</a>og so søtt omnsbrød og hellekakor med olje i og tunnbrødleivar som er smurde med olje. Alt dette skal du laga av fint kveitemjøl.</span> <span class="verse"><a name="3">3</a>Du skal leggja deim i ei korg, og so skal du bera det fram i korgi, og leida fram uksen og verarne.</span> <span class="verse"><a name="4">4</a>Aron og sønerne hans skal du kalla burt åt døri til møtetjeldet og två deim med vatn.</span> <span class="verse"><a name="5">5</a>So skal du taka den heilage klædebunaden, og klæda Aron med underkjolen og prestekjolen, og hava på honom messehakelen og bringeduken, og binda livgjordi um honom,</span> <span class="verse"><a name="6">6</a>og setja huva på hovudet hans, og den heilage gullspongi i huva,</span> <span class="verse"><a name="7">7</a>og du skal taka salvingsoljen og hella ut yver hovudet hans og salva honom.</span> <span class="verse"><a name="8">8</a>So skal du kalla fram sønerne hans, og klæda deim med kjolar,</span> <span class="verse"><a name="9">9</a>og spenna beltet um deim, både um Aron og sønerne, og binda hovudplagg på deim, og sidan skal dei hava retten til prestedømet i all æva. So skal du setja Aron og sønerne hans inn i preste-embættet.</span> <span class="verse"><a name="10">10</a>Du skal leida uksen fram åt møtetjeldet, og Aron og sønerne hans skal leggja henderne på hovudet åt uksen.</span> <span class="verse"><a name="11">11</a>Og du skal slagta uksen framfor augo åt Herren, i døri til møtetjeldet.</span> <span class="verse"><a name="12">12</a>So skal du taka noko av blodet og strjuka på altarhorni med fingeren, og alt hitt blodet skal du hella ut innmed altarfoten.</span> <span class="verse"><a name="13">13</a>Heila netja og den store livreflaga og båe nyro med talgi som er på deim, skal du taka og brenna på altaret, so røyken stig upp imot himmelen.</span> <span class="verse"><a name="14">14</a>Men kjøtet av uksen og hudi og goret skal du brenna upp utanfor lægret. Dette er eit syndoffer.</span> <span class="verse"><a name="15">15</a>So skal du taka den eine veren, og Aron og sønerne hans skal leggja henderne på hovudet åt veren.</span> <span class="verse"><a name="16">16</a>Og du skal slagta veren og taka blodet og skvetta rundt ikring på altaret.</span> <span class="verse"><a name="17">17</a>Sjølve veren skal du lema sund, og innvolen og føterne skal du två og leggja ovanpå lemerne og hovudet.</span> <span class="verse"><a name="18">18</a>Og so skal du brenna heile veren på altaret, so røyken stig upp imot himmelen; det er eit brennoffer åt Herren, eit eldoffer er det, som stig upp til Herren med kveikjande ange.</span> <span class="verse"><a name="19">19</a>So skal du taka den andre veren, og Aron og sønerne hans skal leggja henderne på hovudet åt veren.</span> <span class="verse"><a name="20">20</a>Og du skal slagta veren og taka noko av blodet og strjuka på den høgre øyresnippen åt Aron og sønerne hans og på den høgre tumarsfingeren og høgre tumarståi deira, og hitt blodet skal du skvetta rundt ikring på altaret.</span> <span class="verse"><a name="21">21</a>So skal du taka noko av det blodet som er på altaret og noko av salvingsoljen og skvetta på Aron og klædi hans, og sameleis på sønerne hans og klædi deira, so vert han og klædi hans vigsla, og like eins sønerne hans og klædi deira.</span> <span class="verse"><a name="22">22</a>Sidan skal du taka det feitaste av veren, både spælen og netja og den store livreflaga og båe nyro med talgi som er på deim, og so det høgre låret; for dette er ein vigslever.</span> <span class="verse"><a name="23">23</a>Og or søtebrødkorgi som stend framfor augo åt Herren, skal du taka eit kakebrød og ei oljekaka og ein tunnbrødleiv.</span> <span class="verse"><a name="24">24</a>Alt dette skal du leggja i henderne på Aron og sønerne hans, og svinga det att og fram for Herrens åsyn.</span> <span class="verse"><a name="25">25</a>Sidan skal du taka det utor henderne deira, og brenna det på altaret i hop med brennofferet, so det kann anga godt for Herren; det er eit eldoffer til Herren.</span> <span class="verse"><a name="26">26</a>So skal du taka bringa av vigsleveren åt Aron og svinga henne att og fram for Herrens åsyn; den skal vera din lut.</span> <span class="verse"><a name="27">27</a>Og svingebringa og lyftelåret, det som vert svinga og det som vert lyft av vigsleveren åt Aron og sønerne hans, det skal du lysa heilagt;</span> <span class="verse"><a name="28">28</a>det skal vera retten åt Aron og sønerne hans hjå Israels-folket i all æva; for det er ei reida, ei reida som Israels-folket skal gjeva av takkofferi sine, ei reida frå deim til Herren.</span> <span class="verse"><a name="29">29</a>Den heilage klædebunaden åt Aron skal sønerne hans erva; den skal dei hava på seg når dei vert salva og innsette i embættet.</span> <span class="verse"><a name="30">30</a>Sju dagar skal den av sønerne som vert prest i staden hans, bera denne bunaden, han som gjeng inn i møtetjeldet og gjer tenesta i heilagdomen.</span> <span class="verse"><a name="31">31</a>Du skal taka vigsleveren og sjoda kjøtet på ein heilag stad.</span> <span class="verse"><a name="32">32</a>Og kjøtet av veren og brødet som er i korgi, skal Aron og sønerne hans eta i døri til møtetjeldet.</span> <span class="verse"><a name="33">33</a>Dei skal eta det soningsofferet som vert frambore når dei vert innsette i embættet og vigde til prestar. Men framande folk må ikkje eta av det; for det er heilagt.</span> <span class="verse"><a name="34">34</a>Og vert noko av vigsleofferkjøtet eller av brødet liggjande til morgons, so skal du brenna det upp. Det må ikkje etast; for det er heilagt.</span> <span class="verse"><a name="35">35</a>Soleis er det du skal gjera med Aron og sønerne hans; du skal i alle måtar gjera som eg segjer deg fyre. Sju dagar skal prestevigsla vara,</span> <span class="verse"><a name="36">36</a>og kvar dag skal du ofra ein ung ukse til syndoffer og soning; du skal reinsa altaret for synd, med di du gjer soning for det, og du skal salva det og vigsla det.</span> <span class="verse"><a name="37">37</a>Sju dagar skal du gjera soning for altaret og vigsla det, og då skal altaret vera høgheilagt; kvar den som kjem nær altaret, skal vera vigd til heilagdomen.</span> <span class="verse"><a name="38">38</a>Tvo årsgamle lamb skal du dagstødt ofra på altaret.</span> <span class="verse"><a name="39">39</a>Det eine lambet skal du ofra um morgonen, og det andre soleglads bil.</span> <span class="verse"><a name="40">40</a>Tiandeparten av ei skjeppa fint kveitemjøl, blanda med ei halvkanna av den finaste beroljen, skal du hava attåt det fyrste lambet, og til drykkoffer ei halvkanna vin.</span> <span class="verse"><a name="41">41</a>Det andre lambet skal du ofra soleglads bil; med same grjonofferet som um morgonen, og same drykkofferet, skal du bera det fram, til ein kveikjande ange, ein rjukande rett for Herren.</span> <span class="verse"><a name="42">42</a>Det er det brennofferet som de og etterkomarane dykkar dagstødt skal bera fram for Herrens åsyn i døri til møtetjeldet, der som eg vil møtast med dykk og tala til deg.</span> <span class="verse"><a name="43">43</a>Der er det eg vil møtast med Israels-borni, og huset skal helgast av herlegdomen min.</span> <span class="verse"><a name="44">44</a>Både møtetjeldet og altaret vil eg helga, og Aron og sønerne hans vil eg vigja til prestar for meg.</span> <span class="verse"><a name="45">45</a>Eg vil bu midt imillom Israels-folket og vera deira Gud,</span> <span class="verse"><a name="46">46</a>og dei skal sanna at eg er Herren, deira Gud, som leidde deim ut or Egyptarlandet, og vil bu millom deim, eg, Herren, deira Gud.</span> </p></div</div></div></body></html>