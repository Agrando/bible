<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/exod/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/exod">Exodus</a> &gt <strong>Chapter 22</strong></div><p><span class="verse"><a name="1">1</a>Når ein mann stel eit naut eller ein sau, og slagtar eller sel deim, då skal han gjeva fem naut i staden for nautet, og fire sauer for sauen.</span> <span class="verse"><a name="2">2</a>Vert tjuven teken, medan han bryt seg inn, og slegen so han døyr, so skal det ikkje reknast for manndråp.</span> <span class="verse"><a name="3">3</a>Men gjeng det fyre seg etter soli hev runne, so vert det ei dråpssak. Tjuven skal gjeva full bot. Eig han ikkje so mykje, so skal han seljast til bot for det han hev stole.</span> <span class="verse"><a name="4">4</a>Vert tjuvegodset funne hjå honom, anten det er naut eller asen eller sau, og det endå er livande, so skal han bøta tvo for eitt.</span> <span class="verse"><a name="5">5</a>Når ein mann beiter bøen eller vingarden sin, og slepper feet sitt utyver, so det gjer skade på annan manns eiga, då skal han gjeva i bot det beste som veks på bøen eller i vingarden hans.</span> <span class="verse"><a name="6">6</a>Når det kjem upp lauseld og det fatar i eit klungergjerde, og kornskurv eller uskore korn eller heile åkeren brenn upp, då skal den bøta skaden som kveikte elden.</span> <span class="verse"><a name="7">7</a>Når ein mann hev gjeve grannen sin pengar eller eignaluter til gøymings, og det vert stole utor huset det ligg i, då skal tjuven, so sant han vert funnen, tvibøta det.</span> <span class="verse"><a name="8">8</a>Men vert ikkje tjuven funnen, so skal huseigaren ganga fram for Gud og vitna at han ikkje hev rett ut handi si etter det som grannen hans åtte.</span> <span class="verse"><a name="9">9</a>Kvar gong det gjeld ei tjuvesak, anten det er eit naut eller eit asen eller ein sau eller klæde eller eitkvart anna som er burtkome, og so ein segjer: «Her er det!» då skal dei båe ganga fram for Gud, og den som Gud dømer skuldig, skal bøta tvifaldt til den andre.</span> <span class="verse"><a name="10">10</a>Når ein mann hev sett burt eit asen eller eit naut eller ein sau eller noko anna dyr til grannen sin, og det døyr, eller kjem til skade, eller vert rana vitnelaust,</span> <span class="verse"><a name="11">11</a>då skal eiden skilja millom deim: han skal kalla Herren til vitne på at han ikkje hev rett ut handi etter det som grannen hans åtte; den eiden skal eigaren taka for god, og hin skal ingi bot leggja.</span> <span class="verse"><a name="12">12</a>Men vert det stole frå honom, so skal han gjera eigaren like for det.</span> <span class="verse"><a name="13">13</a>Vert det ihelrive, so skal han syna det fram til prov; skaden skal han ikkje bøta.</span> <span class="verse"><a name="14">14</a>Når ein mann låner fe av ein annan, og det kjem til skade eller døyr, og eigaren ikkje er med, skal han gjeva full bot,</span> <span class="verse"><a name="15">15</a>men er eigaren med, so skal han ikkje bøta. Er det ein leigekar, so gjeng det av på løni hans.</span> <span class="verse"><a name="16">16</a>Når ein lokkar ei møy som ikkje er trulova, og ligg hjå henne, då skal han gjeva henne festargåvor, og taka henne til kona.</span> <span class="verse"><a name="17">17</a>Vil ikkje faren lata honom få henne, so skal hin leggja so mange pengar som møyar er vane å få i festargåva.</span> <span class="verse"><a name="18">18</a>Ei trollkjerring skal du ikkje lata liva.</span> <span class="verse"><a name="19">19</a>Kvar den som blandar seg med fe, skal lata livet.</span> <span class="verse"><a name="20">20</a>Den som ofrar til avgudarne og ikkje til Herren åleine, han skal vera bannstøytt.</span> <span class="verse"><a name="21">21</a>Dei framande skal du ikkje plåga eller fara hardt med; for de var sjølve framande i Egyptarlandet.</span> <span class="verse"><a name="22">22</a>Enkjor og farlause skal de aldri vera harde mot.</span> <span class="verse"><a name="23">23</a>Er de harde mot deim, og dei ropar til meg, so skal eg visst og sant høyra ropi deira,</span> <span class="verse"><a name="24">24</a>og harmen min skal loga upp, og eg skal slå dykk med sverdet, so dykkar konor vert enkjor og borni dykkar farlause.</span> <span class="verse"><a name="25">25</a>Låner du nokon av folket mitt, den fatige grannen din, pengar, so skal du ikkje fara som ein okrar med honom; de skal ikkje krevja renta av honom.</span> <span class="verse"><a name="26">26</a>Fær du kjolen åt grannen din i vissa, so lat honom få honom att fyre soleglad.</span> <span class="verse"><a name="27">27</a>For den er det einaste han hev til å sveipa kring seg; det er det han skal klæda likamen sin med; kva skal han elles liggja i? Og når han ropar til meg, skal eg høyra det; for eg er hjartemild.</span> <span class="verse"><a name="28">28</a>Gud skal du ikkje hæda, og ein hovding i folket ditt skal du ikkje banna.</span> <span class="verse"><a name="29">29</a>Du skal ikkje drygja med å gjeva meg av det som fyller løda di, og som dryp frå vinpersa di. Den frumborne sonen din skal du gjeva meg.</span> <span class="verse"><a name="30">30</a>Det same skal du gjera med nauti dine og småfeet ditt; sju dagar skal frumsungen fylgja mor si; den åttande dagen skal du lata meg få honom.</span> <span class="verse"><a name="31">31</a>Heilage menner skal de vera meg. Kjøt som de finn ihelrivne på marki, skal de ikkje eta; for hundarne skal de kasta det.</span> </p></div</div></div></body></html>