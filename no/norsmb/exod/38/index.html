<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/exod/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/exod">Exodus</a> &gt <strong>Chapter 38</strong></div><p><span class="verse"><a name="1">1</a>So gjorde han brennofferaltaret av akazietre, fem alner langt og fem alner breidt, firkanta, og tri alner høgt.</span> <span class="verse"><a name="2">2</a>På kvart av dei fire hyrno gjorde han eit horn, og horni var i eitt med altaret. Heile altaret klædde det med kopar.</span> <span class="verse"><a name="3">3</a>Sidan gjorde han alle gognerne som høyrde til altaret: fati og eldskuflerne og blodbollarne og steikjespiti og glodpannorne; alle desse gognerne gjorde han av kopar.</span> <span class="verse"><a name="4">4</a>So laga han ei kopargrind til altaret på gjerd som eit net; den sette han under altarskori, nedantil, so ho rakk midt uppå altaret.</span> <span class="verse"><a name="5">5</a>Og han støypte fire ringar og sette i dei fire hyrno på kopargrindi, til å smøygja stenger inn i.</span> <span class="verse"><a name="6">6</a>Stengerne gjorde han av akazietre, og klædde deim med kopar,</span> <span class="verse"><a name="7">7</a>og so smøygde han deim inn i ringarne på sidorne av altaret, so det kunde berast etter deim. Altaret gjorde han av bord, so det var holt.</span> <span class="verse"><a name="8">8</a>So gjorde balja med foten under av kopar. Til det bruka han speglarne åt dei kvendi som gjorde tenesta i døri til møtetjeldet.</span> <span class="verse"><a name="9">9</a>So emna han til gjerde kring tunet: Til solsida, den sida som snudde mot sud, gjorde han ein gard av kvitt linlereft, hundrad alner lang,</span> <span class="verse"><a name="10">10</a>og til den tjuge stolpar, med tjuge koparstabbar og hakar og teinar av sylv.</span> <span class="verse"><a name="11">11</a>Til nordsida gjorde han og ein lereftsgard som var hundrad alner lang, og tjuge stolpar med kvar sin koparstabbe og hakar og teinar av sylv.</span> <span class="verse"><a name="12">12</a>Til vestsida gjorde han ein lereftsgard på femti alner med ti stolpar, og til deim ti stabbar og sylvhakar og sylvteinar.</span> <span class="verse"><a name="13">13</a>Til framsida, austsida, som og var femti alner,</span> <span class="verse"><a name="14">14</a>gjorde han femtan alner lereftsgard til den eine leidi, med tri stolpar og stabbarne som høyrde til,</span> <span class="verse"><a name="15">15</a>og til den andre leidi, både til den eine og den andre sida åt tunporten, femtan alner lereftsgard og tri stolpar med kvar sin stabbe.</span> <span class="verse"><a name="16">16</a>Heile garden rundt ikring tunet var av kvitt linlereft.</span> <span class="verse"><a name="17">17</a>Stabbarne som stolparne skulde standa på, var av kopar, men hakarne og teinarne var av sylv, og like eins ålaget på stolpehovudi. Dei var bundne i hop med sylvteinar, alle gardstolparne.</span> <span class="verse"><a name="18">18</a>Tæpet til tunporten var utsauma med rosor av purpur og skarlak og karmesin og kvitt tvinna lingarn. Det var tjuge alner langt, og fem alner høgt, etter vevbreiddi, liksom tungarden.</span> <span class="verse"><a name="19">19</a>Stolparne det skulde hanga på, var fire i talet, og sameleis stabbarne som høyrde til. Stabbarne var av kopar. Hakarne var av sylv. Ålaget på stolpehovudi og teinarne var og av sylv.</span> <span class="verse"><a name="20">20</a>Alle pålarne til huset og til garden rundt ikring var av kopar.</span> <span class="verse"><a name="21">21</a>No skal de høyra kor mykje det gjekk med til huset, til det huset som gøymde Guds lov; for Moses sette Levi-sønerne til å rekna det yver, og Itamar, son åt Aron, presten, stod fyre rekningi.</span> <span class="verse"><a name="22">22</a>Men Besalel, son åt Uri Hursson, av Juda-ætti, var den som gjorde alt det som Herren hadde tala til Moses um,</span> <span class="verse"><a name="23">23</a>og i lag med honom Åhåliab, son åt Akhisamak, av Dans-ætti, ein meister til å smida og snikra og veva åklæde med bilæte og rosor av purpur og skarlak og karmesin og kvitt lingarn -:</span> <span class="verse"><a name="24">24</a>Alt gullet som vart bruka til det som skulde arbeidast åt heilagdomen, heile gullmengdi som vart gjevi i offergåva, var ni og tjuge talentar og fem og fyrti merker og ti lodd, etter heilag vegt.</span> <span class="verse"><a name="25">25</a>Og sylvet som kom inn då dei heldt manntal yver lyden, det var hundrad talent og hundrad og ti merker og femtan lodd etter heilag vegt:</span> <span class="verse"><a name="26">26</a>ein beka eller eit halvt lodd etter heilag vegt for kvar mann som kom med i manntalet, frå tjugeårsalderen og uppetter, og det var seks hundrad og tri tusund og fem hundrad og femti mann.</span> <span class="verse"><a name="27">27</a>Dei hundrad talenti med sylv vart bruka til å støypa stabbarne til heilagdomen og forhenget, hundrad stabbar av dei hundrad talenti; det gjekk med eitt talent til kvar stabbe.</span> <span class="verse"><a name="28">28</a>Og dei hundrad og ti merkerne og femtan loddi bruka dei til hakar på stolparne og ålag yver deim og til teinar som skulde binda deim i hop.</span> <span class="verse"><a name="29">29</a>Koparen som vart gjeven i offergåva, var sytti talent og hundrad og femti merker.</span> <span class="verse"><a name="30">30</a>Av den gjorde dei stabbarne til møtetjelddøri, og koparaltaret med kopargrindi som høyrer til, og alle altargognerne,</span> <span class="verse"><a name="31">31</a>og stabbarne til garden rundt ikring tunet, og stolparne til tunporten, og alle pålarne til huset og garden rundt ikring.</span> </p></div</div></div></body></html>