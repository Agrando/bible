<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/exod">Exodus</a> &gt <strong>Chapter 26</strong></div><p><span class="verse"><a name="1">1</a>Huset skal du gjera av ti åklædevever av kvitt tvinna lingarn og purpur og skarlak og karmesin, og i deim skal du veva inn fagre englebilæte.</span> <span class="verse"><a name="2">2</a>Kvar vev skal vera åtte og tjuge alner lang og fire alner breid: alle veverne skal halda same målet.</span> <span class="verse"><a name="3">3</a>Fem av veverne skal skøytast i hop til eitt tæpe, og sameleis dei hine fem veverne.</span> <span class="verse"><a name="4">4</a>I jaren på den fyrste veven, ytst på det eine tæpet, skal du gjera lykkjor av purpurgarn, og sameleis i jaren på den ytste veven i det andre tæpet.</span> <span class="verse"><a name="5">5</a>Femti lykkjor skal du gjera på den fyrste veven, og femti lykkjor i jaren på den som høyrer til det andre tæpet; lykkjorne skal svara mot kvarandre.</span> <span class="verse"><a name="6">6</a>Og femti gullkrokar skal du gjera og hekta åklædetæpi i hop, so det vert eit hus av deim.</span> <span class="verse"><a name="7">7</a>So skal du veva ryor av geiteragg til tekkja yver huset; elleve ryor skal du veva.</span> <span class="verse"><a name="8">8</a>Kvar vev skal vera tretti alner lang og fire alner breid; alle dei elleve veverne skal halda same målet.</span> <span class="verse"><a name="9">9</a>Fem av ryeveverne skal du skøyta i hop til eit tæpe for seg, og dei hine seks til eit anna tæpe, og den sette veven skal du bretta i hop på framsida av taket.</span> <span class="verse"><a name="10">10</a>I jaren på den fyrste veven, den som er ytst i det eine tæpet, skal du gjera femti lykkjor, og i jaren på den andre skøytingsveven femti lykkjor.</span> <span class="verse"><a name="11">11</a>Og femti koparkrokar skal du gjera, og hekta deim i lykkjorne, og soleis festa raggetæpi i hop, so det vert eitt tak av deim.</span> <span class="verse"><a name="12">12</a>Vil du vita kva du skal gjera med det som gjeng av på raggetæpi, so skal helvti av den veven som gjeng av, hanga ned på baksida av huset,</span> <span class="verse"><a name="13">13</a>og den eine alni på kvar led som raggetæpi er for lange, skal hengjast ned etter båe sideveggjerne, til livd for huset.</span> <span class="verse"><a name="14">14</a>Yver raggetæpi skal du gjera eit tak av raudlita verskinn, og ovanpå det att eit tak av markuskinn.</span> <span class="verse"><a name="15">15</a>Veggjerne i huset skal du gjera av akazieplankar. Plankarne skal reisast på ende;</span> <span class="verse"><a name="16">16</a>dei skal vera ti alner lange og halvonnor aln breide,</span> <span class="verse"><a name="17">17</a>og på kvar av deim skal det vera tvo tappar med ei tverlist imillom. So skal du gjera med alle plankarne i huset.</span> <span class="verse"><a name="18">18</a>Tjuge av dei plankarne du gjer til huset, skal du reisa på solsida, mot sud.</span> <span class="verse"><a name="19">19</a>Og fyrti sylvstabbar skal du gjera og setja under dei tjuge plankarne, tvo under kvar planke, til å festa båe tapparne i.</span> <span class="verse"><a name="20">20</a>På den andre sida av huset, på nordsida, skal det og vera tjuge plankar,</span> <span class="verse"><a name="21">21</a>med sine fyrti sylvstabbar, tvo under kvar planke.</span> <span class="verse"><a name="22">22</a>Til baksida av huset, mot vest, skal du gjera seks plankar,</span> <span class="verse"><a name="23">23</a>og til hyrno på den same sida tvo plankar;</span> <span class="verse"><a name="24">24</a>dei skal vera tviluta alt nedantil, og båe luterne skal halda fullt mål heilt upp åt taket, til den fyrste ringen; so skal dei vera laga båe tvo; dei skal standa i kvar sitt hyrna.</span> <span class="verse"><a name="25">25</a>Soleis vert det på baksida åtte plankar med sylvstabbarne sine, tvo under kvar planke.</span> <span class="verse"><a name="26">26</a>So skal du gjera tverstokkar av akazietre, fem til den eine langveggen på huset,</span> <span class="verse"><a name="27">27</a>og fem til den andre langveggen, og fem til tverveggen på baksida av huset, mot vest.</span> <span class="verse"><a name="28">28</a>Midtstokken, den som er midt på plankeveggen, skal ganga langs etter heile veggen, frå ende til ende.</span> <span class="verse"><a name="29">29</a>Plankarne skal du klæda med gull, og ringarne på deim som tverstokkarne ligg i, skal du gjera heiltupp av gull; tverrstokkarne skal du og gullklæda.</span> <span class="verse"><a name="30">30</a>Du lyt setja upp huset på rette gjerdi, soleis som det vart synt deg på fjellet.</span> <span class="verse"><a name="31">31</a>So skal du gjera eit forheng av purpur og skarlak og karmesin og kvitt tvinna lingarn; væne englebilæte skal vera innvovne i det.</span> <span class="verse"><a name="32">32</a>Du skal festa det til fire gullklædde akaziestolpar, som det er gullhakar på, og som stend på fire sylvstabbar,</span> <span class="verse"><a name="33">33</a>og so skal du hengja det upp etter krokarne. Innanfor forhenget skal du setja lovtavlekista; og forhenget skal for dykk vera skilnaden millom det heilage og det heilagste romet.</span> <span class="verse"><a name="34">34</a>So skal du leggja loket på lovtavlekista, der ho stend i det heilagste romet.</span> <span class="verse"><a name="35">35</a>Bordet skal du setja utanfor forhenget, og ljosestaken midt imot bordet, innmed den søre veggen i huset; for bordet skal du setja innåt nordveggen.</span> <span class="verse"><a name="36">36</a>Til døri på tjeldet skal du gjera eit tæpe av purpur og skarlak og karmesin og kvitt tvinna lingarn. Det skal vera utsauma med rosor.</span> <span class="verse"><a name="37">37</a>Du skal gjera fem akaziestolpar til det, og deim skal du gullklæda; dei skal hava hakar av gull, og du skal støypa fem koparstabbar til deim.</span> </p></div</div></div></body></html>