<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/exod/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/exod">Exodus</a> &gt <strong>Chapter 39</strong></div><p><span class="verse"><a name="1">1</a>Av purpuret og skarlaket og karmesinet gjorde dei embætsskrud til tenesta i heilagdomen og laga den heilage klædbunaden åt Aron, soleis som Herren hadde sagt Moses fyre.</span> <span class="verse"><a name="2">2</a>Messehakelen gjorde dei av gull og purpur og skarlak og karmesin og kvitt tvinna lingarn.</span> <span class="verse"><a name="3">3</a>Dei hamra gullet ut i plator og klypte det upp til tråd, so det kunde virkast inn i purpuret og skarlaket og karmesinet og det kvite lingarnet med kunstvevnad.</span> <span class="verse"><a name="4">4</a>So gjorde dei aksleband til å festa innåt messehakelen; med deim vart han hekta i hop på båe endarne.</span> <span class="verse"><a name="5">5</a>Livgjordi som var på messehakelen og skulde spennast um honom, var like eins vovi og av same tyet - av gull og purpur og skarlak og karmesin og kvitt tvinna lingarn - soleis som Herren hadde sagt Moses fyre.</span> <span class="verse"><a name="6">6</a>So ferda dei til sjohamsteinarne, og felte deim inn i fatingar av tvinna gull. Namni åt Israels-sønerne var inngravne på deim som på ein seglring,</span> <span class="verse"><a name="7">7</a>og dei vart sette på akslebandi åt messehakelen til minna um Israels-sønerne, soleis som Herren hadde sagt Moses fyre.</span> <span class="verse"><a name="8">8</a>So gjorde dei bringeduken. Han var vænt rosa liksom messehakelen, med gull og purpur og skarlak og karmesin og kvitt tvinna lingarn.</span> <span class="verse"><a name="9">9</a>Firkanta gjorde dei bringeduken og tvilagd; ei spann på lengdi og ei spann på breiddi var han, og tvilagd.</span> <span class="verse"><a name="10">10</a>Og fire rader med dyre steinar sette dei på honom: I ei rad var ein karneol og ein topas og ein smaragd; det var den fyrste radi.</span> <span class="verse"><a name="11">11</a>I den andre radi var ein rubin og ein safir og ein beryll,</span> <span class="verse"><a name="12">12</a>og i den tridje radi ein hyacint og ein agat og ein ametyst,</span> <span class="verse"><a name="13">13</a>og i den fjorde radi ein krysolit og ein sjoham og ein jaspis. Dei vart innfelte i fatingar av tvinna gull.</span> <span class="verse"><a name="14">14</a>Steinarne var so mange som Israels-sønerne, tolv, so dei svara til talet deira, og på kvar stein var namnet åt ei av dei tolv ætterne inngrave som på ein seglring.</span> <span class="verse"><a name="15">15</a>So laga dei lekkjor av skirt gull, slyngde som snorer, til bringeduken.</span> <span class="verse"><a name="16">16</a>Og dei gjorde tvo gullsylgjor og tvo gullringar, og sette ringarne i kvar sitt hyrna på bringeduken.</span> <span class="verse"><a name="17">17</a>Dei tvo gullsnorerne feste dei i dei tvo ringarne som sat i hyrno på bringeduken,</span> <span class="verse"><a name="18">18</a>og dei hine tvo endarne av båe snorerne feste dei i dei tvo sylgjorne, og sylgjorne sette dei på akslebandi åt messehakelen, på framsida.</span> <span class="verse"><a name="19">19</a>So gjorde dei tvo andre gullringar og sette i dei hine tvo hyrno på bringeduken, på den sida som vender inn imot messehakelen.</span> <span class="verse"><a name="20">20</a>Og endå tvo gullringar gjorde dei og sette på båe akslebandi åt messehakelen, nedantil på framsida, der som han var hekta i hop, ovanfor livgjordi,</span> <span class="verse"><a name="21">21</a>og so batt dei med ei purpursnor ringarne på bringeduken i hop med ringarne på messehakelen, so bringeduken sat ovanfor livgjordi og ikkje kunde rikkast frå messehakelen, soleis som Herren hadde sagt Moses fyre.</span> <span class="verse"><a name="22">22</a>So gjorde dei prestekjolen, som var til å bera under messehakelen; han var voven og all igjenom av purpur.</span> <span class="verse"><a name="23">23</a>Midt på honom var det eit halssmog som på ei brynja, og kringum halssmoget ei borda, so han ikkje skulde rivna.</span> <span class="verse"><a name="24">24</a>I falden på kjolen sette dei duskar, på gjerd som granateple, av tvinna purpurgarn og skarlak og karmesin,</span> <span class="verse"><a name="25">25</a>so gjorde dei bjøllor av skirt gull og sette rundt ikring på kjolefalden, millom duskarne:</span> <span class="verse"><a name="26">26</a>fyrst ei bjølla og ein dusk, so ei bjølla og ein dusk att, og soleis rundt heile kjolefalden, til å bruka ved gudstenesta, soleis som Herren hadde sagt Moses fyre.</span> <span class="verse"><a name="27">27</a>So gjorde dei vovne underkjolar av fint lin til Aron og sønerne hans,</span> <span class="verse"><a name="28">28</a>og ei kvit linhuva, og prydelege hovudplagg av kvitt lin, og lereftsbrøker av kvitt tvinna lingarn,</span> <span class="verse"><a name="29">29</a>og ei livgjord med rosor av kvitt tvinna lingarn og purpur og skarlak og karmesin, soleis som Herren hadde sagt Moses fyre.</span> <span class="verse"><a name="30">30</a>So gjorde dei gullspongi, det heilage hovudgullet, og på den grov dei inn, som i ein seglring: «Vigd åt Herren,»</span> <span class="verse"><a name="31">31</a>og dei sette ei purpursnor i henne, og feste henne ovantil på huva, soleis som Herren hadde sagt Moses fyre.</span> <span class="verse"><a name="32">32</a>No var det ferdigt alt det som skulde arbeidast åt møtetjeldhuset, og Israels-folket hadde i eitt og alt gjort det soleis som Herren hadde sagt Moses fyre.</span> <span class="verse"><a name="33">33</a>So kom dei då til Moses med huset: tjeldet med alt det som høyrde til det: krokarne og plankarne og tverrstokkarne og stolparne og stabbarne</span> <span class="verse"><a name="34">34</a>og det raudlita verskinnstaket og markuskinns-taket og forhengtæpet,</span> <span class="verse"><a name="35">35</a>lovtavlekista med berestengerne og loket,</span> <span class="verse"><a name="36">36</a>bordet med alle dei ting som høyrde til det, og skodebrødi,</span> <span class="verse"><a name="37">37</a>gull-ljosestaken med lamporne som var sette i rad og alt anna som høyrde til,</span> <span class="verse"><a name="38">38</a>gullaltaret og salvingsoljen og den angande røykjelsen og tæpet til tjelddøri,</span> <span class="verse"><a name="39">39</a>koparaltaret med kopargrindi og berestengerne og alt anna som høyrde attåt, balja og foten ho skulde standa på,</span> <span class="verse"><a name="40">40</a>lereftsgarden til tunet med stolparne og stabbarne som høyrde til og tæpet til tunporten og togi og pålarne og alt det som skulde brukast til den heilage tenesta i gudshuset, i møtetjeldet,</span> <span class="verse"><a name="41">41</a>embætsskrudet til tenesta i heilagdomen, den heilage klædebunaden til Aron, presten, og messeklædi til sønerne hans.</span> <span class="verse"><a name="42">42</a>Som Herren hadde sagt Moses fyre, heiltupp soleis hadde Israels-folket gjort alt arbeidet.</span> <span class="verse"><a name="43">43</a>Og Moses skoda heile verket, og då han såg at det var ferdigt, og at dei i alle måtar hadde gjort det soleis som Herren hadde sagt, so velsigna han deim.</span> </p></div</div></div></body></html>