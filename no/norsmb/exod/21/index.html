<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/exod">Exodus</a> &gt <strong>Chapter 21</strong></div><p><span class="verse"><a name="1">1</a>So er dei retterne du skal leggja fram for deim:</span> <span class="verse"><a name="2">2</a>Når du kjøper ein hebraisk tenestdreng, so skal han tena seks år; i det sjuande skal han sleppa or tenesta for inkje og vera fri mann.</span> <span class="verse"><a name="3">3</a>Var han einsleg då han kom, so skal han og fara sin veg einsleg; var han gift, so skal kona hans vera med honom.</span> <span class="verse"><a name="4">4</a>Hev han fenge ei kona av husbonden sin, og fær søner eller døtter med henne, so skal kona og borni høyra husbonden til, og sjølv skal han fara sin veg einsleg.</span> <span class="verse"><a name="5">5</a>Men segjer tenaren so: «Eg held av husbonden min og kona mi og borni mine; eg vil ikkje vera fri og fara min veg,»</span> <span class="verse"><a name="6">6</a>då skal husbonden føra honom fram for Gud; og leida honom innåt hurdi eller dørskii, og husbonden skal stinga ein syl gjenom øyra hans; sidan skal han tena honom all si tid.</span> <span class="verse"><a name="7">7</a>Når ein mann hev selt dotter si til tenestgjenta, so kann ikkje ho tena seg fri liksom drengjerne.</span> <span class="verse"><a name="8">8</a>Hev husbonden fest henne åt seg sjølv, og so ikkje likar henne, skal han lata henne få kjøpa seg fri; han skal ikkje hava rett til å selja henne til utlendingar, fyrst han ikkje held det han lova henne.</span> <span class="verse"><a name="9">9</a>Men hevhan fest henne åt son sin, so skal ho njota same retten som døtterne hans eigne.</span> <span class="verse"><a name="10">10</a>Tek han seg ei onnor attåt henne, so skal han ikkje lata den fyrste vanta kost eller klæde eller hjåsvæve.</span> <span class="verse"><a name="11">11</a>Dersom han ikkje let henne få sin rett i desse tri stykki, so skal ho sleppa fri for inkje; ho skal ’kje leggja pengar.</span> <span class="verse"><a name="12">12</a>Den som slær ein mann so han døyr, han skal lata livet.</span> <span class="verse"><a name="13">13</a>Men hev han ikkje lege etter honom, og hev Gud laga det so at hin laut falla for handi hans, so skal eg nemna deg ein fredstad som han kann røma til.</span> <span class="verse"><a name="14">14</a>Når ein mann er so gudlaus at han drep grannen sin med svik, då skal du taka honom, um det so er innmed altaret mitt: han skal døy.</span> <span class="verse"><a name="15">15</a>Den som slær far sin eller mor si, skal lata livet.</span> <span class="verse"><a name="16">16</a>Den som tek ein mann og sel honom eller held honom fanga, skal lata livet.</span> <span class="verse"><a name="17">17</a>Den som bannar far sin eller mor si, skal lata livet.</span> <span class="verse"><a name="18">18</a>Når tvo trættar, og den eine slær den andre med ein stein eller med neven, og hin ikkje døyr, men vert sengeliggjande,</span> <span class="verse"><a name="19">19</a>og sidan kjem upp att, og gjeng ute med stav, då skal den som slo vera saklaus. Men han skal halda den andre skadelaus for den tidi han var ufør til arbeid, og kosta full lækjedom på honom.</span> <span class="verse"><a name="20">20</a>Når ein mann slær drengen eller tenestgjenta si med ein stav, so dei døyr under henderne hans, då skal det hemnast.</span> <span class="verse"><a name="21">21</a>Men liver dei ein dag eller tvo etterpå, so skal det ikkje hemnast; for dei var hans eigedom.</span> <span class="verse"><a name="22">22</a>Når folk er i hop og slæst, og dei støyter til ei fremmeleg kvinna, so ho fer ille, men ikkje elles fær noko mein, so skal den som gjorde det gjeva i skadebot so mykje som mannen hennar legg på honom, eller og skal dei gjeva det under menner.</span> <span class="verse"><a name="23">23</a>Men er det nokon som fær mein, so skal du gjeva liv for liv,</span> <span class="verse"><a name="24">24</a>auga for auga, tonn for tonn, hand for hand, fot for fot,</span> <span class="verse"><a name="25">25</a>og taka brune for brune, sår for sår, flengja for flengja.</span> <span class="verse"><a name="26">26</a>Når ein mann slær drengen sin, eller tenestgjenta si, i auga, so det vert unytt, so skal han til bot for auga gjeva deim frie.</span> <span class="verse"><a name="27">27</a>Slær han ut ei tonn på deim, so skal han gjeva deim frie til bot for tonni.</span> <span class="verse"><a name="28">28</a>Når ein ukse stangar mann eller kona so dei døyr, då skal uksen steinast, og kjøtet må ikkje etast; eigarmannen er saklaus.</span> <span class="verse"><a name="29">29</a>Men hev uksen fyrr vore olm, og eigaren er vara um det, og endå ikkje agtar honom, og han sidan drep mann eller kona, so skal uksen steinast, og eigaren skal og lata livet.</span> <span class="verse"><a name="30">30</a>Vil dei taka bøter, so skal han gjeva i løysepening for livet sitt so mykje som dei legg på honom.</span> <span class="verse"><a name="31">31</a>Stangar uksen svein eller møy, so gjeld same retten.</span> <span class="verse"><a name="32">32</a>Stangar han dreng eller tenestgjenta, so skal eigaren bøta tretti sylvdalar til husbonden deira, og uksen skal steinast.</span> <span class="verse"><a name="33">33</a>Når ein mann let ein brunn standa open, eller grev ein brunn og ikkje tekkjer yver, og ukse eller asen dett ned i,</span> <span class="verse"><a name="34">34</a>då skal den som eig brunnen, gjera lika for det: han skal gjeva den som åtte dyret pengar att i staden, men den daude skrotten skal vera hans.</span> <span class="verse"><a name="35">35</a>Når uksen åt ein mann stangar i hel ein framand ukse, då skal eigarane selja den uksen som liver, og byta pengarne millom seg, og den daude uksen skal dei og byta.</span> <span class="verse"><a name="36">36</a>Men er det kunnigt at uksen var olm, og eigaren ikkje hev agta honom, so skal han gjeva ein ukse i staden, og sjølv hava den daude.</span> </p></div</div></div></body></html>