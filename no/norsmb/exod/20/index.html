<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/exod/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/exod">Exodus</a> &gt <strong>Chapter 20</strong></div><p><span class="verse"><a name="1">1</a>Då tala Gud alle desse ordi, og sagde:</span> <span class="verse"><a name="2">2</a>«Eg er Herren, din Gud, som henta deg ut or Egyptarlandet, or slavehuset.</span> <span class="verse"><a name="3">3</a>Du skal ikkje hava nokon annan gud attåt meg!</span> <span class="verse"><a name="4">4</a>Du skal ikkje gjera deg noko gudebilæte, eller nokor likning av det som er uppi himmelen, eller det som er nedpå jordi, eller det som er i vatnet, nedunder jordi!</span> <span class="verse"><a name="5">5</a>Du skal ikkje beda til deim, og ikkje skal du tena deim! For eg, Herren, din Gud, er ein streng Gud, som hemnar broti åt federne på borni og barneborni og barnebarns-borni åt deim som hatar meg,</span> <span class="verse"><a name="6">6</a>men gjer vel imot tusund etter tusund av deim som elskar meg og held bodi mine.</span> <span class="verse"><a name="7">7</a>Du skal ikkje nemna namnet åt Herren, din Gud, utan age! For Herren held ikkje den uskuldig som brukar namnet hans vyrdlaust.</span> <span class="verse"><a name="8">8</a>Kom i hug at du held kviledagen heilag!</span> <span class="verse"><a name="9">9</a>Seks dagar må du arbeida og gjera alt det du skal.</span> <span class="verse"><a name="10">10</a>Men den sjuande dagen skal vera ein kviledag vigd åt Herren, din Gud. Då skal du ikkje gjera noko arbeid, korkje du eller son din eller dotter di eller drengen din eller tenestgjenta di eller feet ditt eller den framande som held seg innan portarne dine!</span> <span class="verse"><a name="11">11</a>For i seks dagar skapte Herren himmelen og jordi og havet og alt som i deim er; men den sjuande dagen kvilde han; difor velsigna Herren kviledagen, og lyste honom heilag.</span> <span class="verse"><a name="12">12</a>Æra far din og mor di, so du fær liva lenge i det landet som Herren, din Gud, gjev deg!</span> <span class="verse"><a name="13">13</a>Du skal ikkje drepa!</span> <span class="verse"><a name="14">14</a>Du skal ikkje vera utru mot maken din!</span> <span class="verse"><a name="15">15</a>Du skal ikkje stela!</span> <span class="verse"><a name="16">16</a>Du skal ikkje vitna rangt imot grannen din!</span> <span class="verse"><a name="17">17</a>Du skal ikkje trå etter huset åt grannen din! Du skal ikkje trå etter kona åt grannen din, eller drengen eller tenestgjenta eller uksen eller asnet hans, eller noko anna som høyrer grannen din til».</span> <span class="verse"><a name="18">18</a>Og heile folket såg og høyrde toreslagi og eldingarne og lurljoden og røyken av fjellet; og då dei gådde det, skalv dei, og heldt seg langt undan.</span> <span class="verse"><a name="19">19</a>Og dei sagde til Moses: «Tala du med oss, so skal me høyra, men lat ikkje Gud tala med oss; for då døyr me!»</span> <span class="verse"><a name="20">20</a>Då sagde Moses til folket: «Ver ikkje rædde! Gud vil røyna dykk; difor er det han kjem - og at agen for honom skal bu i hjarto dykkar, so de ikkje syndar.»</span> <span class="verse"><a name="21">21</a>Men folket vart standande langt burte, medan Moses gjekk innåt myrkeskodda, der Gud var.</span> <span class="verse"><a name="22">22</a>Og Herren sagde til Moses: «So skal du segja til Israels-folket: «De hev høyrt korleis eg tala til dykk frå himmelen.</span> <span class="verse"><a name="23">23</a>De skal ikkje gjera dykk nokon gud attåt meg! Gudar av sylv eller gull skal de ikkje gjera dykk!</span> <span class="verse"><a name="24">24</a>Eit altar av torv skal du gjera meg, og på det skal du ofra brennofferi og takkofferi dine, småfeet og storfeet ditt! Kvar den stad som eg vil hava namnet mitt æra, skal eg koma til deg og velsigna deg.</span> <span class="verse"><a name="25">25</a>Men gjer du eit steinaltar åt meg, so skal du ikkje byggja det av hoggen stein; for brukar du bitjarn på steinarne, so vanhelgar du deim.</span> <span class="verse"><a name="26">26</a>Heller ikkje skal du stiga upp til altaret mitt etter ei tropp, so du nækjer blygsli di uppyver det.</span> </p></div</div></div></body></html>