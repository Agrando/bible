<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/exod">Exodus</a> &gt <strong>Chapter 37</strong></div><p><span class="verse"><a name="1">1</a>So gjorde Besalel kista; ho var av akazietre, halvtridje aln lang og halvonnor aln breid og halvonnor aln høg.</span> <span class="verse"><a name="2">2</a>Han klædde henne med skirt gull både innan og utan, og gjorde ein gullkrans på henne rundt ikring.</span> <span class="verse"><a name="3">3</a>Og han støypte fire gullringar, som han feste i dei fire føterne på kista, tvo på den eine sida og tvo på den andre.</span> <span class="verse"><a name="4">4</a>So gjorde han stenger av akazietre, og klædde deim med gull,</span> <span class="verse"><a name="5">5</a>og smøygde deim inn i ringarne på sidorne av kista, til å bera henne etter.</span> <span class="verse"><a name="6">6</a>So gjorde han eit lok av skirt gull, halvtridje aln lang og halvonnor aln breid.</span> <span class="verse"><a name="7">7</a>På endarne av det gjorde han tvo kerubar; av drive gull gjorde han deim,</span> <span class="verse"><a name="8">8</a>den eine keruben ytst på den eine enden og den andre ytst på hin enden; i eitt med loket gjorde han kerubarne, ein på kvar ende.</span> <span class="verse"><a name="9">9</a>Kerubarne heldt vengjerne utbreidde og upplyfte, so dei tekte yver loket med vengjerne sine, og andliti deira snudde mot kvarandre; dei vende augo mot loket.</span> <span class="verse"><a name="10">10</a>So gjorde han bordet; det var av akazietre, tvo alner langt og ei aln breidt og halvonnor aln høgt.</span> <span class="verse"><a name="11">11</a>Han klædde det med skirt gull, og gjorde ein gullkrans på det, rundt ikring.</span> <span class="verse"><a name="12">12</a>Ei løvdebreid list gjorde han rundt um det, og på listi sette han og ein gullkrans, som gjekk heilt ikring.</span> <span class="verse"><a name="13">13</a>So støypte han fire gullringar og sette i hyrno på dei fire bordføterne.</span> <span class="verse"><a name="14">14</a>Ringarne sat tett uppmed listi; dei var til å smøygja berestenger inn i.</span> <span class="verse"><a name="15">15</a>Stengerne gjorde han av akazietre, og klædde deim med gull; deim var det bordet skulde berast etter.</span> <span class="verse"><a name="16">16</a>So gjorde han dei kjeraldi som skulde setjast på bordet, fati og skålerne som høyrde til, og bollarne og kannorne som skulde skjenkjast drykkoffer av, alt av skirt gull.</span> <span class="verse"><a name="17">17</a>So gjorde han ljosestaken; den var av skirt gull, og drive arbeid var det, både hoven og leggen. På staken var det blomar, med knuppar og utsprotne blad, og dei var samgjorde med honom.</span> <span class="verse"><a name="18">18</a>Seks armar greina seg ut ifrå honom, tri på den eine sida og tri på den andre.</span> <span class="verse"><a name="19">19</a>På den eine armen var det tri utsprotne mandelblomar, med knupp og blad, og på den andre armen var og tri utsprotne mandelblomar, med knupp og blad, og soleis på alle dei seks armarne som greina seg ut ifrå ljosestaken.</span> <span class="verse"><a name="20">20</a>På sjølve staken var det fire utsprotne mandelblomar, med knupp og blad,</span> <span class="verse"><a name="21">21</a>ein blomsterknupp under dei fyrste tvo armarne, og ein under dei næste tvo armarne, og ein under det tridje paret av dei seks armarne som greina seg ut ifrå ljosestaken.</span> <span class="verse"><a name="22">22</a>Både blomsterknupparne og armarne var samsmidde med staken; alt var eit heilgjort arbeid av drive, skirt gull.</span> <span class="verse"><a name="23">23</a>Sidan gjorde han lamporne til ljosestaken, sju i talet, og sakserne og saksplatorne som høyrde til, alt av skirt gull.</span> <span class="verse"><a name="24">24</a>Tri vågar skirt gull bruka han til ljosestaken og alle desse gognerne.</span> <span class="verse"><a name="25">25</a>So gjorde han røykjelsealtaret av akazietre, ei aln langt og ei aln breidt, firkanta, og tvo alner høgt. Horni på det var i eitt med sjølve altaret.</span> <span class="verse"><a name="26">26</a>Han klædde det med skirt gull, både ovanpå og rundt ikring på sidorne og på horni, og gjorde ein gullkrans på det, heilt ikring.</span> <span class="verse"><a name="27">27</a>Nedanfor kransen på dei tvo sidorne sette han tvo gullringar, tvo på kvar sida, til å smøygja stenger inn i som altaret skulde berast etter.</span> <span class="verse"><a name="28">28</a>Stengerne og gjorde han av akazietre, og klædde deim med gull.</span> <span class="verse"><a name="29">29</a>So laga han den heilage salvingsoljen og den reine, angande røykjelsen på same måten som apotekarane gjer det.</span> </p></div</div></div></body></html>