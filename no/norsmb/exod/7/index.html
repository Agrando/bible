<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/exod/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/exod">Exodus</a> &gt <strong>Chapter 7</strong></div><p><span class="verse"><a name="1">1</a>Då sagde Herren til Moses: «Sjå no vil eg laga det so at du vert som ein Gud for Farao, og Aron, bror din, skal vera målsmannen din.</span> <span class="verse"><a name="2">2</a>Du skal tala alt det eg segjer deg fyre, men Aron, bror din, skal orda det ut for Farao, so han let Israels-folket fara ut or landet sitt.</span> <span class="verse"><a name="3">3</a>Men eg vil herda hugen åt Farao, og sidan vil eg gjera mange teikn og under i Egyptarlandet.</span> <span class="verse"><a name="4">4</a>Farao kjem ikkje til å høyra på dykk, og då vil eg leggja mi hand på Egyptarland med harde refsingar, og føra herarne mine, folket mitt eige, Israels-borni, ut or Egyptarlandet.</span> <span class="verse"><a name="5">5</a>Og egyptarane skal ljota sanna at eg er Herren, når eg rettar handi mi utyver landet, og tek Israels-borni beint ifrå deim.»</span> <span class="verse"><a name="6">6</a>Og Moses og Aron gjorde dette; som Herren hadde sagt deim fyre, so gjorde dei.</span> <span class="verse"><a name="7">7</a>Moses var åtteti og Aron tri og åtteti år gamall, då dei tala med Farao.</span> <span class="verse"><a name="8">8</a>Og Herren sagde det til Moses og Aron:</span> <span class="verse"><a name="9">9</a>«Når Farao talar til dykk og segjer: «Lat meg få sjå eit under av dykk!» då skal du segja med Aron: «Tak staven din, og kasta honom ned framfor augo åt Farao, so skal han verta til ein stor orm.»»</span> <span class="verse"><a name="10">10</a>So gjekk Moses og Aron fram for Farao, og gjorde som Herren hadde sagt: Aron kasta ned staven sin framfor augo åt Farao og mennerne hans, og staven vart til ein diger orm.</span> <span class="verse"><a name="11">11</a>Då sende Farao bod etter vismennerne og trollkararne, runemeistrarne, som dei hadde i Egyptarland, og dei bruka trollkunsterne sine og gjorde det same.</span> <span class="verse"><a name="12">12</a>Dei kasta kvar sin stav, og dei vart til store ormar, men staven hans Aron gløypte stavarne deira.</span> <span class="verse"><a name="13">13</a>Og det gjekk som Herren sagde: Farao var strid i hugen og vilde ikkje høyra på deim.</span> <span class="verse"><a name="14">14</a>Då sagde Herren til Moses: «Farao er tråssug; han vil ikkje lata folket fara.</span> <span class="verse"><a name="15">15</a>Gakk til honom i morgon tidleg - då kjem han ned åt elvi - og statt på elvbakken, so han møter deg, og staven som vart skapt um til ein orm, skal du hava i handi.</span> <span class="verse"><a name="16">16</a>Og so skal du segja med honom: «Herren, Hebræarguden, sende meg til deg og sagde: «Lat folket mitt fara, so dei kann tena meg i øydemarki!» Men det hev ’kje du vilja lydt på endå.</span> <span class="verse"><a name="17">17</a>Og Herren segjer so: «Dette skal du hava til merke på at eg er Herren: Sjå no vil eg slå i elvevatnet med denne staven, som eg hev i handi mi, og so skal det verta til blod.</span> <span class="verse"><a name="18">18</a>Og fisken i elvi skal døy, og ein illtev stiga frå elvi, so egyptarane ikkje er god til å drikka vatnet i henne.»»»</span> <span class="verse"><a name="19">19</a>Sidan sagde Herren til Moses: «Seg med Aron: «Tak staven og rett handi di ut yver Egyptarlands-vatni, yver åerne og elvarne og tjørnerne deira og yver kvar vatsdam der er, so skal dei verta til blod, og blod skal det vera utyver heile Egyptarlandet, jamvel i koppar og kjer.»»</span> <span class="verse"><a name="20">20</a>Og Moses og Aron gjorde som Herren sagde: Aron lyfte staven, og slo i elvevatnet, so dei såg på det både Farao og mennerne hans, og alt vatnet i elvi vart blod.</span> <span class="verse"><a name="21">21</a>Då døydde all fisken i elvi, og det stod ein ond tev av elvi, so egyptarane ikkje kunde drikka vatnet, og i heile Egyptarland var det blod.</span> <span class="verse"><a name="22">22</a>Men runemeistrarne deira bruka trollkunsterne sine, og gjorde det same. Og det gjekk som Herren sagde: Farao var stridhuga og høyrde ikkje på deim.</span> <span class="verse"><a name="23">23</a>Og Farao snudde seg og gjekk inn i huset sitt, og brydde seg ikkje um dette heller.</span> <span class="verse"><a name="24">24</a>Men alle egyptarane grov kringum elvi etter drikkevatn; for dei kunde ikkje drikka elvevatnet.</span> <span class="verse"><a name="25">25</a>So leid det sju dagar etter Herren hadde gjort elvi til blod.</span> </p></div</div></div></body></html>