<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/exod/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/exod">Exodus</a> &gt <strong>Chapter 40</strong></div><p><span class="verse"><a name="1">1</a>Då tala Herren til Moses, og sagde:</span> <span class="verse"><a name="2">2</a>«Den fyrste dagen i den fyrste månaden skal du reisa møtetjeldhuset.</span> <span class="verse"><a name="3">3</a>Der skal du setja lovtavlekista, og hengja forhenget attfor kista.</span> <span class="verse"><a name="4">4</a>So skal du setja inn bordet, og på det skal du skipa det som på det skal vera. Og du skal bera inn ljosestaken, og setja upp lamporne på honom.</span> <span class="verse"><a name="5">5</a>Det gullklædde røykjelsesaltaret skal du setja framanfor lovtavlekista, og so skal du hengja upp dørtæpet i husdøri.</span> <span class="verse"><a name="6">6</a>Brennofferaltaret skal du setja framanfor døri til møtetjeldhuset,</span> <span class="verse"><a name="7">7</a>og balja skal du setja millom møtetjeldet og altaret, og hava vatn upp i henne,</span> <span class="verse"><a name="8">8</a>og so skal du setja upp garden kring tunet, og hengja upp tæpet i tunporten.</span> <span class="verse"><a name="9">9</a>Sidan skal du taka salvingsoljen, og salva huset og alt som i det er, og vigsla både huset og all bunaden i det, so det vert heilagt.</span> <span class="verse"><a name="10">10</a>Og du skal salva brennofferaltaret og alt det som til høyrer, og vigsla altaret, og då skal altaret vera høgheilagt.</span> <span class="verse"><a name="11">11</a>Og du skal salva balja og foten ho stend på og vigsla henne.</span> <span class="verse"><a name="12">12</a>So skal du kalla Aron og sønerne hans burtåt møtetjelddøri, og två deim med vatn,</span> <span class="verse"><a name="13">13</a>og du skal klæda Aron i den heilage klædebunaden, og salva honom og vigsla honom, og so skal han vera prest for meg.</span> <span class="verse"><a name="14">14</a>Og sønerne hans skal du og kalla fram og klæda deim med underkjolar,</span> <span class="verse"><a name="15">15</a>og salva deim, liksom du salva far deira, so dei kann vera prestar for meg, og salvingi skal gjeva deim retten til preste-embættet, mann etter mann, i all æva.»</span> <span class="verse"><a name="16">16</a>Og Moses gjorde so: han gjorde i alle måtar som Herren sagde honom fyre.</span> <span class="verse"><a name="17">17</a>Den fyrste månaden av det andre året, den fyrste dagen i månaden, var det at huset vart reist.</span> <span class="verse"><a name="18">18</a>Då reiste Moses huset: han sette ned stabbarne og reiste upp plankarne, lagde inn tverstokkarne og sette upp stolparne,</span> <span class="verse"><a name="19">19</a>so spana han ut tjeldet yver huset, og lagde tjeldtaket ovanpå, alt soleis som Herren hadde sagt Moses fyre.</span> <span class="verse"><a name="20">20</a>So tok han og lagde lovtavlorne ned i kista, og sette stengerne i, og sette loket yver kista.</span> <span class="verse"><a name="21">21</a>Og kista sette han inn i gudshuset, og feste upp forhengtæpet, so det hekk attfor lovtavlekista, alt soleis som Herren hadde sagt Moses fyre.</span> <span class="verse"><a name="22">22</a>So sette han bordet i møtetjeldet, innåt nørdre husveggen, utanfor forhenget,</span> <span class="verse"><a name="23">23</a>og skipa brødi i rader på det for Herrens andlit, alt soleis som Herren hadde sagt Moses fyre.</span> <span class="verse"><a name="24">24</a>Ljosestaken sette han og i møtetjeldet, midt for bordet, innmed søre husveggen,</span> <span class="verse"><a name="25">25</a>og sette upp lamporne for Herrens åsyn, alt soleis som Herren hadde sagt Moses fyre.</span> <span class="verse"><a name="26">26</a>Gullaltaret og sette han i møtetjeldet, framanfor forhenget,</span> <span class="verse"><a name="27">27</a>og brende angande røykjelse på det, alt soleis som Herren hadde sagt Moses fyre.</span> <span class="verse"><a name="28">28</a>So hengde han upp dørtæpet,</span> <span class="verse"><a name="29">29</a>og sette brennofferaltaret frammed døri til møtetjeldhuset, og ofra brennoffer og grjonoffer på det, alt soleis som Herren hadde sagt Moses fyre.</span> <span class="verse"><a name="30">30</a>Balja sette han millom møtetjeldet og altaret, og hadde vatn i henne som dei skulde två seg med,</span> <span class="verse"><a name="31">31</a>og Moses og Aron og sønerne hans tok av vatnet og tvo hender og føter;</span> <span class="verse"><a name="32">32</a>kvar gong dei gjekk inn i møtetjeldet eller fram åt altaret, so tvo dei seg, alt soleis som Herren hadde sagt Moses fyre.</span> <span class="verse"><a name="33">33</a>So sette han upp garden kringum huset og altaret, og hengde upp tæpet i tunporten, og so var Moses ferdig med verket.</span> <span class="verse"><a name="34">34</a>Då sveipte skyi seg kringum møtetjeldet, og herlegdomen åt Herren fyllte huset.</span> <span class="verse"><a name="35">35</a>Og Moses kunde ikkje koma inn i møtetjeldet, av di at skyi låg yver tjeldet, og herlegdomen åt Herren fyllte huset.</span> <span class="verse"><a name="36">36</a>Og kvar gong skyi lyfte seg ifrå gudshuset, tok Israels-folket ut; so gjorde dei på alle ferderne sine.</span> <span class="verse"><a name="37">37</a>Men når skyi ikkje lyfte seg, so tok dei ikkje ut, men drygde til den dagen ho lyfte seg att.</span> <span class="verse"><a name="38">38</a>For Herrens sky låg yver huset um dagen, og um natti skein ho som eld for augo åt heile Israels-ætti på alle ferderne deira.</span> </p></div</div></div></body></html>