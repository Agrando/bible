<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/col/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/col">Colossians</a> &gt <strong>Chapter 3</strong></div><p><span class="verse"><a name="1">1</a>Er de då uppreiste med Kristus, so søk det som er der uppe, der Kristus sit ved Guds høgre hand!</span> <span class="verse"><a name="2">2</a>Hav hug til det som er der uppe, ikkje til det som er på jordi!</span> <span class="verse"><a name="3">3</a>For de er daude, og dykkar liv er løynt med Kristus i Gud.</span> <span class="verse"><a name="4">4</a>Når Kristus, vårt liv, vert openberra, då skal de og verta openberra med honom i herlegdom.</span> <span class="verse"><a name="5">5</a>So døyd då dykkar jordiske lemer: Utukt, ureinskap, ovhug, vond lyst og havesykje, som er avgudsdyrking!</span> <span class="verse"><a name="6">6</a>for desse ting kjem Guds vreide yver dei vantruande;</span> <span class="verse"><a name="7">7</a>millom deim ferdast de og fordom, den tid de livde i desse ting;</span> <span class="verse"><a name="8">8</a>men no skal de og leggja deim alle av: Vreide, illska, vondskap, spotting, skamleg tale av dykkar munn.</span> <span class="verse"><a name="9">9</a>Ljug ikkje mot kvarandre, de som hev klædt av dykk det gamle menneskje med dei gjerningar det gjer,</span> <span class="verse"><a name="10">10</a>og iklædt dykk det nye, som vert uppnya til kunnskap etter sin skapars bilæte;</span> <span class="verse"><a name="11">11</a>her er ikkje grækar og jøde, umskjering og fyrehud, barbar, skyte, træl, fri mann, men Kristus er alt og i alle.</span> <span class="verse"><a name="12">12</a>Klæd dykk då, som er Guds utvalde, heilage og kjære i hjarteleg miskunn, godleik, audmykt, spaklynde, langmod,</span> <span class="verse"><a name="13">13</a>so de toler kvarandre og tilgjev kvarandre, um nokon hev kjæremål imot nokon! som Kristus tilgav dykk, soleis de og!</span> <span class="verse"><a name="14">14</a>Men attåt alt dette klæd dykk i kjærleiken, som er bandet um fullkomenskapen!</span> <span class="verse"><a name="15">15</a>Og Kristi fred råde i dykkar hjarto, den som de vart kalla til i ein likam, og ver takksame!</span> <span class="verse"><a name="16">16</a>Lat Kristi ord bu rikleg hjå dykk, so de lærer og påminner kvarandre i all visdom med salmar og lovsongar og åndelege visor, og syng yndeleg i dykkar hjarto for Gud.</span> <span class="verse"><a name="17">17</a>Og alt som de gjer i ord eller gjerning, gjer det alt i Herren Jesu namn, med takk til Gud Fader ved honom!</span> <span class="verse"><a name="18">18</a>De konor, ver mennerne dykkar undergjevne, so som det sømer seg i Herren!</span> <span class="verse"><a name="19">19</a>De menner, elska konorne dykkar og ver ikkje beiske imot deim!</span> <span class="verse"><a name="20">20</a>De born, lyd foreldri dykkar i alle ting! for det er Herren til hugnad.</span> <span class="verse"><a name="21">21</a>De feder, arga ikkje dykkar born, so dei ikkje skal missa modet!</span> <span class="verse"><a name="22">22</a>De tenarar, ver lyduge i alle ting mot herrarne dykkar etter kjøtet, ikkje med augnetenesta, liksom dei som strævar etter å tekkjast menneskje, men i hjartans einfelde, med di de ottast Herren!</span> <span class="verse"><a name="23">23</a>Det de gjer, gjer det av hjarta, so som for Herren og ikkje for menneskje,</span> <span class="verse"><a name="24">24</a>då de veit at de skal få arven til løn av Herren. Ten Herren Kristus!</span> <span class="verse"><a name="25">25</a>Men den som gjer urett, skal få den urett att som han gjorde, og det vert ikkje gjort skil på folk.</span> </p></div</div></div></body></html>