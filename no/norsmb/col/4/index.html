<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/col/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/col">Colossians</a> &gt <strong>Chapter 4</strong></div><p><span class="verse"><a name="1">1</a>De herrar, gjer imot dykkar tenarar det som rett og rimelegt er, då de veit at de og hev ein Herre i himmelen!</span> <span class="verse"><a name="2">2</a>Ver trottige i bøni, so de vaker i henne med takksegjing!</span> <span class="verse"><a name="3">3</a>Og bed for oss med, at Gud må opna oss ei dør for ordet til å forkynna Kristi løyndom, den som eg og er i lekkjor for,</span> <span class="verse"><a name="4">4</a>so eg kann openberra honom so som eg bør tala.</span> <span class="verse"><a name="5">5</a>Ferdast visleg med deim som er utanfor, so de kjøper den laglege tid!</span> <span class="verse"><a name="6">6</a>Dykkar tale vere alltid tekkjeleg, krydda med salt, so de veit korleis de skal svara kvar og ein.</span> <span class="verse"><a name="7">7</a>Kor det gjeng meg, det skal Tykikus kunngjera dykk alt saman, han min kjære bror og true medhjelpar og medtenar i Herren,</span> <span class="verse"><a name="8">8</a>som eg sender til dykk just for dette, at de skal få vita korleis det er med oss, og han skal trøysta dykkar hjarto,</span> <span class="verse"><a name="9">9</a>saman med Onesimus, den trune og kjære bror, som er ifrå dykk. Korleis det er her, det skal dei kunngjera dykk alt saman.</span> <span class="verse"><a name="10">10</a>Aristarkus, min medfange, helsar dykk, og Markus, Barnabas’ systkinbarn, som de fekk påbod um - når han kjem til dykk, so tak imot honom! -</span> <span class="verse"><a name="11">11</a>og Jesus som og er kalla Justus; desse er av dei umskorne dei einaste medarbeidarar for Guds rike som hev vorte meg til hugge.</span> <span class="verse"><a name="12">12</a>Epafras helsar dykk, han som er ifrå dykk, ein Kristi Jesu tenar som alltid strider for dykk i sine bøner, at de må standa fullkomne og fullvisse i all Guds vilje;</span> <span class="verse"><a name="13">13</a>for eg gjev honom det vitnemål, at han hev mykje stræv for dykk og deim i Laodikea og deim i Hierapolis.</span> <span class="verse"><a name="14">14</a>Lukas helsar dykk, den kjære lækjaren, og Demas.</span> <span class="verse"><a name="15">15</a>Helsa brørne i Laodikea, og Nymfas og kyrkjelyden i hans hus!</span> <span class="verse"><a name="16">16</a>Og når dette brevet er lese hjå dykk, so syt for at det og vert lese i kyrkjelyden hjå laodikearane, og at de fær lesa brevet frå Laodikea!</span> <span class="verse"><a name="17">17</a>Og seg til Arkippus: «Tak vare på den tenesta som du hev motteke i Herren, so du fullfører henne!»</span> <span class="verse"><a name="18">18</a>Helsing med mi, Paulus’, hand: Kom i hug mine lekkjor! Nåden vere med dykk!</span> </p></div</div></div></body></html>