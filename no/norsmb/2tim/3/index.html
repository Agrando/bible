<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2tim">2 Timothy</a> &gt <strong>Chapter 3</strong></div><p><span class="verse"><a name="1">1</a>Men dette skal du vita, at i dei siste dagar skal det koma vande tider.</span> <span class="verse"><a name="2">2</a>For folk skal vera sjølvkjære, pengekjære, storordige, stormodige, spottsame, ulyduge mot foreldre, utakksame, vanheilage,</span> <span class="verse"><a name="3">3</a>ukjærlege, upålitande, baktalande, umåtelege, umilde, utan kjærleik til det gode,</span> <span class="verse"><a name="4">4</a>svikefulle, framfuse, ovmodige, slike som elskar lysterne sine meir enn Gud,</span> <span class="verse"><a name="5">5</a>som hev skin av gudlegdom, men forneittar hans kraft. Vend deg frå desse!</span> <span class="verse"><a name="6">6</a>For til deim høyrer dei som snikjer seg inn i husi og fangar kvinnfolk som er tyngde med synder og vert drivne av mangeslag lyster</span> <span class="verse"><a name="7">7</a>og alltid lærer og aldri kann koma til å kjenna sanningi.</span> <span class="verse"><a name="8">8</a>Som Jannes og Jambres stod imot Moses, so stend dei og imot sanningi, menneskje som er øydelagde i hugen, duglause i trui.</span> <span class="verse"><a name="9">9</a>Men dei skal ikkje koma lenger; for deira fåvit skal verta audsynt for alle, liksom det og vart med hine.</span> <span class="verse"><a name="10">10</a>Men du hev fylgt etter mi læra, mi ferd, mitt forset, mi tru, mitt langmod, min kjærleik, mitt tolmod,</span> <span class="verse"><a name="11">11</a>mine forfylgjingar, mine lidingar, slike som møtte meg i Antiokia, i Ikonium, i Lystra; slike forfylgjingar hev eg halde ut, og Herren hev fria meg ut or deim alle.</span> <span class="verse"><a name="12">12</a>Og alle som vil liva gudleg i Kristus Jesus, skal verta forfylgde.</span> <span class="verse"><a name="13">13</a>Men vonde menneskje og slike som kverver syni på folk, gjeng fram til det som er verre, med di dei fører vilt og fer vilt.</span> <span class="verse"><a name="14">14</a>Men du, vert du standande i det som du hev lært, og som du er yvertydd um, då du veit kven du hev lært det av,</span> <span class="verse"><a name="15">15</a>og då du alt frå barndomen kjenner dei heilage skrifter som kann gjera deg vis til frelsa ved trui på Kristus Jesus.</span> <span class="verse"><a name="16">16</a>Heile skrifti er innanda av Gud og er dugleg til lærdom, til yvertyding, til rettleiding, til uppseding i rettferd,</span> <span class="verse"><a name="17">17</a>so gudsmannen kann verta fullkomen, dugleg til all god gjerning.</span> </p></div</div></div></body></html>