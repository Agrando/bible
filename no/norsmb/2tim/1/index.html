<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2tim/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2tim">2 Timothy</a> &gt <strong>Chapter 1</strong></div><p><span class="verse"><a name="1">1</a>Paulus, ved Guds vilje Kristi Jesu apostel til å forkynna lovnaden um livet i Kristus Jesus,</span> <span class="verse"><a name="2">2</a>til Timoteus, min kjære son: Nåde, miskunn, fred frå Gud Fader og Kristus Jesus, vår Herre!</span> <span class="verse"><a name="3">3</a>Eg takkar Gud, som eg alt frå forfederne tener i eit reint samvit, liksom eg uavlatande kjem deg i hug i mine bøner natt og dag,</span> <span class="verse"><a name="4">4</a>og når eg hugsar dine tåror, lengtar eg etter å sjå deg, so eg kann verta fyllt med gleda,</span> <span class="verse"><a name="5">5</a>då eg er mint um den skrymtlause trui som er i deg, den som fyrst budde i Lois, mormor di, og i Eunike, mor di, og som eg er viss på bur i deg og.</span> <span class="verse"><a name="6">6</a>Difor minner eg deg um å kveikja upp att den Guds nådegåva som er i deg ved mi handpåleggjing.</span> <span class="verse"><a name="7">7</a>For Gud gav oss ikkje ei ande som verkar modløysa, men ein som verkar kraft og kjærleik og umtanke.</span> <span class="verse"><a name="8">8</a>Skjemmast difor ikkje ved vår Herres vitnemål eller ved meg, hans fange, men lid vondt med meg for evangeliet i Guds kraft!</span> <span class="verse"><a name="9">9</a>han som frelste oss og kalla oss med eit heilagt kall, ikkje etter våre gjerningar, men etter si eigi rådgjerd og den nåden som er oss gjeven i Kristus Jesus frå ævelege tider,</span> <span class="verse"><a name="10">10</a>men no er openberra ved vår frelsar Jesu Kristi openberring, han som gjorde dauden til inkjes og førde liv og uforgjengelegdom fram for ljoset ved evangeliet;</span> <span class="verse"><a name="11">11</a>og for det vart eg sett til forkynnar og apostel og lærar for heidningar.</span> <span class="verse"><a name="12">12</a>Difor lid eg og dette, men eg skjemmest ikkje ved det; for eg veit kven eg hev sett mi tru til, og eg er viss på at han er megtig til å taka vare på det som er yvergjeve til meg, til hin dagen.</span> <span class="verse"><a name="13">13</a>Hav til fyredøme dei heilsame ordi som du høyrde av meg, i tru og kjærleik i Kristus Jesus!</span> <span class="verse"><a name="14">14</a>Tak vare på den fagre skatt som er yvergjeven til deg, ved den Heilage Ande, som bur i oss!</span> <span class="verse"><a name="15">15</a>Du veit dette, at alle dei i Asia vende seg frå meg, og millom dei er Fygelus og Hermogenes.</span> <span class="verse"><a name="16">16</a>Herren vise miskunn mot Onesiforus’ hus! for han hugga meg ofte og skjemdest ikkje ved mine lekkjor.</span> <span class="verse"><a name="17">17</a>Men då han var komen til Rom, leita han med stor umak etter meg og fann meg.</span> <span class="verse"><a name="18">18</a>Herren gjeve at han må finna miskunn hjå Herren på hin dagen! Og kor mykje han tente meg i Efesus, det veit du best.</span> </p></div</div></div></body></html>