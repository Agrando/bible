<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/zech/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/zech">Zechariah</a> &gt <strong>Chapter 4</strong></div><p><span class="verse"><a name="1">1</a>Sidan kom engelen som tala med meg, og vekte meg att liksom ein mann vert vekt or svevnen,</span> <span class="verse"><a name="2">2</a>og han sagde til meg: «Kva ser du?» Eg svara: «Eg ser ein ljosestake som er heilt av gull, med oljeskåli si på toppen og sine sju lampor, og med sju røyrer som gjeng til lamporne der ovantil,</span> <span class="verse"><a name="3">3</a>og tvo oljetre stend attved, eitt på høgre sida av oljeskåli og eitt på vinstre sida.»</span> <span class="verse"><a name="4">4</a>Og eg tok til ords og spurde engelen som tala med meg: «Kva skal desse ting tyda, herre?»</span> <span class="verse"><a name="5">5</a>Engelen som tala med meg, svara og sagde til meg: «Skynar du ikkje kva dette tyder?» Eg svara: «Nei, herre?»</span> <span class="verse"><a name="6">6</a>Då tok han til ords og sagde til meg: «Dette er Herrens ord til Zerubbabel: Ikkje med magt og ikkje med kraft, men med min ande, segjer Herren, allhers drott.</span> <span class="verse"><a name="7">7</a>Kven er du, du store fjell som reiser deg mot Zerubbabel? Jamna deg ut til ei sletta! Han skal føra fram toppsteinen medan dei ropar: «Nåde, nåde vere med honom!»»</span> <span class="verse"><a name="8">8</a>Og Herrens ord kom til meg soleis:</span> <span class="verse"><a name="9">9</a>Zerubbabels hender hev tufta dette huset; hans hender skal ogso fullenda det, og du skal få kjenna at Herren, allhers drott, hev sendt meg til dykk.</span> <span class="verse"><a name="10">10</a>For kven vil vanvyrda dagen som tok til i det små, når desse sju med gleda ser blyloddet i Zerubbabels hand, desse Herrens augo som fer ikring yver heile jordi?</span> <span class="verse"><a name="11">11</a>Då tok eg til ords og sagde til honom: «Kva skal dei tyda desse tvo oljetrei på høgre og vinstre sida av ljosestaken?»</span> <span class="verse"><a name="12">12</a>Og eg tok atter til ords og spurde honom: «Kva skal dei tyda desse tvo oljegreinerne tett attved dei tvo gullrøyrerne som det renn gull ned ifrå?»</span> <span class="verse"><a name="13">13</a>Då sagde han til meg: «Kva? Veit du ikkje kva desse skal tyda?» Eg svara: «Nei, herre.»</span> <span class="verse"><a name="14">14</a>Då sagde han: «Det er dei tvo olje-sønerne som stend hjå herren yver all jordi.»</span> </p></div</div></div></body></html>