<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1kgs/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1kgs">1 Kings</a> &gt <strong>Chapter 6</strong></div><p><span class="verse"><a name="1">1</a>I det fire hundrad og åttetiande året etter Israels-folket for ut or Egyptarland i månaden siv - det er den andre månaden i det fjorde året etter Salomo hadde vorte konge yver Israel - tok han til å byggja huset for Herren.</span> <span class="verse"><a name="2">2</a>Huset som kong Salomo bygde for Herren, var seksti alner langt, tjuge alner breidt og tretti alner høgt.</span> <span class="verse"><a name="3">3</a>Forhalli framanfor det heilage var tjuge alner lang langs etter breidsida på huset og ti alner breid framanfrå huset.</span> <span class="verse"><a name="4">4</a>Han laga vindaugo på huset med fast traleverk fyre.</span> <span class="verse"><a name="5">5</a>Og rundt umkring huset frammed veggen sette han upp ein tilbygnad, umkring både det heilage og det høgheilage, og reide til kovar der rundt ikring.</span> <span class="verse"><a name="6">6</a>Den nedste høgdi var fem alner breid, millomhøgdi seks alner breid, og den tridje høgdi var sju alner breid; for han hadde gjort hjellar utantil rundt um på huset, so ikkje bjelkarne skulde ganga inn i husveggjerne.</span> <span class="verse"><a name="7">7</a>Då huset vart reist, vart det bygt av stein som var tilhoggen i steinbrotet; difor høyrde ein korkje hamar eller øks eller noko jarnverkty i huset då det vart bygt.</span> <span class="verse"><a name="8">8</a>Døri til midkoven stod på høgre sida av huset, med ei vindetropp kom ein upp i andre høgdi og frå andre høgdi upp i tridje høgdi.</span> <span class="verse"><a name="9">9</a>Då han hadde bygt huset fullferdigt, tekte han det med bjelkar og cederplankar i rader.</span> <span class="verse"><a name="10">10</a>Og tilbygnaden frammed heile huset sette han upp i høgder på fem alner; dei var feste til huset med cederbjelkar.</span> <span class="verse"><a name="11">11</a>Og Herrens ord kom til Salomo soleis:</span> <span class="verse"><a name="12">12</a>«Dette huset som du byggjer - dersom du gjeng etter mine fyresegner og held loverne mine og agtar på alle bodordi mine og fylgjer deim, so vil eg stadfesta på deg det ordet som eg tala til David, far din,</span> <span class="verse"><a name="13">13</a>og eg vil bu hjå Israels-borni og ikkje slå handi av Israel, folket mitt.»</span> <span class="verse"><a name="14">14</a>So bygde då Salomo huset og gjorde det fullferdigt.</span> <span class="verse"><a name="15">15</a>Han klædde husveggjerne innvendes med cederbord; frå golvet i huset og like upp til loftslistarne klædde han det med bord innvendes, og golvet i huset klædde han yver med cypressplankar.</span> <span class="verse"><a name="16">16</a>Tjuge alner fram ifrå baksida i templet sette han ein vegg av cederbord frå golvet og upp til loftslisterne, og dette reidde han til innvendes kor åt seg, det høgheilage.</span> <span class="verse"><a name="17">17</a>Og huset - det heilage framanfor koret - var fyrti alner langt.</span> <span class="verse"><a name="18">18</a>Innantil hadde huset cederklædnad med utskorne kolokvintar og blomeband; alt saman der var av cedertre; ingen stein synte.</span> <span class="verse"><a name="19">19</a>Inst i huset reidde han til ein kor til å setja Herrens sambandskista i.</span> <span class="verse"><a name="20">20</a>Og framanfor koren, som var tjuge alner lang og tjuge alner breid og tjuge alner høg, og som han klædde med skirt gull, sette han eit altar og klædde det med cedertre.</span> <span class="verse"><a name="21">21</a>Og Salomo klædde huset innvendes med skirt gull, og han hengde gullkjedor frametter veggen framfor koren og klædde den og med gull.</span> <span class="verse"><a name="22">22</a>Heile huset klædde han med gull, til det var gullklædt heilt og halde. Han klædde og med gull heile altaret som høyrde til i koren.</span> <span class="verse"><a name="23">23</a>Tvo kerubar av oljetre laga han og til i koren; ti alner var deira høgd.</span> <span class="verse"><a name="24">24</a>Fem alner var den eine kerubvengen fem alner var den andre, ti alner frå vengjesnipp til vengjesnipp.</span> <span class="verse"><a name="25">25</a>Ti alner var den andre keruben og; båe kerubarne hadde same mål og same skap.</span> <span class="verse"><a name="26">26</a>Den eine keruben var ti alner høg, og det same var den andre.</span> <span class="verse"><a name="27">27</a>Og han sette kerubarne midt i inste romet i huset, og breidde ut vengjerne deira, so den eine keruben nådde burt i veggen med eine vengjen, og den andre keruben nådde veggen på hi sida med eine vengjen; og midt i huset nådde dei tvo andre vengjerne i hop.</span> <span class="verse"><a name="28">28</a>Og han klædde kerubarne yver med gull.</span> <span class="verse"><a name="29">29</a>Og alle veggjer i huset rundt ikring prydde han med utskorne bilæte av kerubar og palmor og utsprotne blomar både i inste romet og i det ytre romet.</span> <span class="verse"><a name="30">30</a>Golvet i huset klædde han yver med gull, både i inste romet og i det ytre.</span> <span class="verse"><a name="31">31</a>For inngangen til koren sette han vengdører av oljetre. Dørkarmen med stolparne var ein femtepart av veggen.</span> <span class="verse"><a name="32">32</a>Og dei tvo dørerne av oljetre prydde han med utskorne bilæte av kerubar og palmor og utsprotne blomar og klædde deim med gull. Han lagde gullet ut yver kerubarne og palmorne.</span> <span class="verse"><a name="33">33</a>Sameleis sette han dørstolpar av oljetre for inngangen til det heilage, på fjordeparten av veggen,</span> <span class="verse"><a name="34">34</a>og tvo vengdører av cypresstre, den eine vengdøri laga av tvo rørlege bordbreider, og den andre vengdøri laga av tvo rørlege bordbreider.</span> <span class="verse"><a name="35">35</a>Og han fekk skore ut kerubar og palmor og utsprotne blomar og lagde på gull, som vart jamna utyver treskurden.</span> <span class="verse"><a name="36">36</a>Den indre fyregarden gjerde han inn med tri rader hoggen stein og ei rad cederbjelkar.</span> <span class="verse"><a name="37">37</a>I det fjorde året, i månaden siv, vart grunnen lagd til Herrens hus,</span> <span class="verse"><a name="38">38</a>og i det ellevte året, i månaden bul - det er åttande månaden - var huset ferdigt i alle stykke og heilt som det skulde vera. I sju år var det då bygt på det.</span> </p></div</div></div></body></html>