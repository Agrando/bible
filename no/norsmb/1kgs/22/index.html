<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1kgs/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1kgs">1 Kings</a> &gt <strong>Chapter 22</strong></div><p><span class="verse"><a name="1">1</a>No heldt dei seg rolege i tri år; det var ingen ufred millom Syria og Israel.</span> <span class="verse"><a name="2">2</a>Men i det tridje året bar det so til at Josafat, Juda-kongen, drog ned til Israels-kongen.</span> <span class="verse"><a name="3">3</a>Då sagde Israels-kongen til mennerne sine: «Veit de ikkje at Ramot i Gilead høyrer oss til? Men me sit rolege og tek ikkje byen ifrå syrarkongen.»</span> <span class="verse"><a name="4">4</a>Og han sagde til Josafat: «Vil du draga med meg til strid um Ramot i Gilead?» Og Josafat sagde til Israels-kongen: «Eg som du, mitt folk som ditt folk, mine hestar som dine hestar.»</span> <span class="verse"><a name="5">5</a>Men Josafat sagde til Israels-kongen: «Spør like vel fyrst Herrens ord til råds!»</span> <span class="verse"><a name="6">6</a>Då stemnde Israels-kongen saman profetarne, kring fire hundrad mann, og spurde dei: «Skal eg draga ut og strida um Ramot i Gilead, eller skal eg lata vera?» Dei svara: «Drag dit upp! Herren vil gjeva byen i henderne på kongen.»</span> <span class="verse"><a name="7">7</a>Men Josafat spurde: «Er det ikkje endå ein av Herrens profetar her, so me kunde spyrja Herren gjenom honom?»</span> <span class="verse"><a name="8">8</a>Israels-kongen svara: «Det er endå ein mann som ein kann spyrja Herren ved, men eg hatar honom, for di han spår meg aldri noko godt, men berre vondt; det er Mika Jimlason.» Josafat sagde: «Soleis må ikkje kongen tala!»</span> <span class="verse"><a name="9">9</a>Då kalla Israels-kongen på ein hirdmann og sagde: «Henta snøgt Mika Jimlason!»</span> <span class="verse"><a name="10">10</a>Israels-kongen og Juda-kongen Josafat sat klædde i sine skrud på kvar sin kongsstol, på treskjarvollen ved inngangen til byporten i Samaria, og alle profetarne spådde framfyre deim.</span> <span class="verse"><a name="11">11</a>Sidkia, son åt Kena’ana, gjorde seg horn av jarn og sagde: «So segjer Herren: «Med slike horn skal du stanga syrarane til du tynar deim.»»</span> <span class="verse"><a name="12">12</a>Og alle profetarne spådde på same måten og sagde: «Drag upp til Ramot, so skal du få siger, og Herren vil gjeva byen i henderne på kongen.»</span> <span class="verse"><a name="13">13</a>Sendemannen som var gjengen og skulde henta Mika, sagde til honom: «Profetarne hev samrøystes lova kongen lukka, lat då ordi dine samstavas med deira, og lova lukka du og!»</span> <span class="verse"><a name="14">14</a>Men Mika svara: «So sant som Herren liver, vil eg berre tala det som Herren segjer til meg.»</span> <span class="verse"><a name="15">15</a>Då han no kom til kongen, sagde kongen til honom: «Mika, skal me draga av stad og strida um Ramot i Gilead, eller skal me lata det vera?» Då sagde han: «Drag upp, so skal du få siger, og Herren vil gjeva byen i henderne på kongen.»</span> <span class="verse"><a name="16">16</a>Men kongen sagde til honom: «Kor mange gonger skal eg taka deg i eid på at du ikkje vil segja meg anna enn sanningi i Herrens namn?»</span> <span class="verse"><a name="17">17</a>Då sagde han: «Eg såg heile Israel spreidt i fjelli som ein saueflokk utan hyrding; og Herren sagde: «Dei der hev ingen herre, lat deim snu heim att i fred, kvar til sitt!»»</span> <span class="verse"><a name="18">18</a>Israels-kongen sagde til Josafat: «Sagde eg deg ikkje, at han aldri varslar meg noko godt, berre vondt?»</span> <span class="verse"><a name="19">19</a>Då sagde han: «So høyr då Herrens ord: Eg såg Herren sitja på sin kongsstol, og heile himmelheren stod der hjå honom på den høgre og den vinstre sida.</span> <span class="verse"><a name="20">20</a>Og Herren sagde: «Kven vil dåra Ahab, so han dreg upp og fell ved Ramot i Gilead?» Då sagde ein so og ein annan so.</span> <span class="verse"><a name="21">21</a>Men då kom anden fram og stelte seg framfor Herren og sagde: «Eg skal lokka honom!» Herren spurde honom: «Korleis?»</span> <span class="verse"><a name="22">22</a>Han svara: Eg vil ganga ut og vera ei ljugarånd i munnen på alle profetarne hans.» Og han sagde: «Ja, du skal lokka honom, og du skal og greida det. Gakk av stad og gjer so!»</span> <span class="verse"><a name="23">23</a>Sjå no hev Herren lagt ei ljugarånd i munnen på alle desse profetarne dine, men Herren hev varsla ulukka yver deg.</span> <span class="verse"><a name="24">24</a>Då kom Sidkia, son åt Kena’ana, fram og slo Mika på kinni og sagde: «Kva veg hev då Herrens ande fare frå meg for å tala med deg?»</span> <span class="verse"><a name="25">25</a>Men Mika sagde: «Det skal du få sjå den dagen du rømer frå kove til kove og vil gøyma deg.»</span> <span class="verse"><a name="26">26</a>Då sagde Israels-kongen: «Tak Mika og før honom til byhovdingen Amon og kongssonen Joas,</span> <span class="verse"><a name="27">27</a>og seg: «Kongen byd dykk at det skal kasta denne mannen i fangehuset og setja honom på snaud kost til kongen kjem heim att med heilo!»»</span> <span class="verse"><a name="28">28</a>Men Mika sagde: «Kjem du heim att med heilo, då hev ikkje Herren tala gjenom meg!» Og so sagde han: «Høyr de folk, alle saman!»</span> <span class="verse"><a name="29">29</a>So drog då Israels-kongen og Josafat, Juda-kongen, upp til Ramot i Gilead.</span> <span class="verse"><a name="30">30</a>Men Israels-kongen sagde til Josafat: «Eg vil klæda meg ut fyrr eg gjeng inn i striden; men hav du dine klæde på deg!» Og Israels-kongen klædde seg ut og gjekk inn i striden.</span> <span class="verse"><a name="31">31</a>Men syrarkongen hadde gjeve det bodet til sine tvo og tretti hovdingar for stidsvognarne, at dei ikkje skulde taka på nokon, korkje liten eller stor, men berre Israels-kongen.</span> <span class="verse"><a name="32">32</a>Då no hovdingarne for stridsvognerne fekk auga på Josafat, tenkte dei: «Det er visseleg Israels-kongen!» Og dei vende seg til åtak på honom. Då sette Josafat i eit høgt rop.</span> <span class="verse"><a name="33">33</a>Og då hovdingarne for stridsvognerne merka at det ikkje var Israels-kongen, drog dei seg burt ifrå honom.</span> <span class="verse"><a name="34">34</a>Men ein mann som spende bogen og skaut på måfå, råka Israels-kongen millom brynjeskøytingarne og brynja. Då baud han vognstyraren sin: «Snu, og før meg ut or heren; for eg er såra!»</span> <span class="verse"><a name="35">35</a>Men striden vart hardare og hardare den dagen, og Israels-kongen vart standande i vogni imot syrarane; men um kvelden døydde han. Og blodet frå såret hadde runne ned i vogni.</span> <span class="verse"><a name="36">36</a>Ved soleglad gjekk det ropet gjenom heren: «Kvar mann heim til sin by! og kvar mann til sitt land!»</span> <span class="verse"><a name="37">37</a>So døydde då kongen og vart førd til Samaria, og dei jorda kongen i Samaria.</span> <span class="verse"><a name="38">38</a>Då dei skylde vogni ved dammen i Samaria, slikka hundarne blodet hans, og skjøkjorne lauga seg i det, etter Herrens ord som han hadde tala.</span> <span class="verse"><a name="39">39</a>Det som elles er å fortelja um Ahab og alt det han gjorde, og um flisbeinhuset han bygde, og um alle dei byarne han bygde, det er uppskrive i krønikeboki åt Israels-kongarne.</span> <span class="verse"><a name="40">40</a>So lagde Ahab seg til kvile hjå federne sine, og Ahazja, son hans, vart konge i staden hans.</span> <span class="verse"><a name="41">41</a>Josafat Asason vart konge yver Juda i det fjorde styringsåret åt Ahab, Israels-kongen.</span> <span class="verse"><a name="42">42</a>Fem og tretti år gamall var Josafat då han vart konge, og fem og tjuge år rådde han i Jerusalem; mor hans heitte Azuba og var dotter åt Silhi.</span> <span class="verse"><a name="43">43</a>Og han for heilt i same faret som Asa, far sin; han veik ikkje av frå det, med di han gjorde det som rett var i Herrens augo.</span> <span class="verse"><a name="44">44</a>Men offerhaugarne vart ikkje burttekne, folket heldt ved og ofra slagtoffer og brende røykoffer på haugarne.</span> <span class="verse"><a name="45">45</a>Og Josafat heldt fred med Israels-kongen.</span> <span class="verse"><a name="46">46</a>Det som elles er å fortelja um Josafat, og dei storverki han gjorde og dei krigarne han førde, det er uppskrive i krønikeboki åt Juda-kongarne.</span> <span class="verse"><a name="47">47</a>Han rudde ut or landet dei utukt-sveinarne som hadde vorte att den tid Asa, far hans, styrde.</span> <span class="verse"><a name="48">48</a>Det var ingen konge i Edom; ein jarl var konge.</span> <span class="verse"><a name="49">49</a>Josafat hadde ti Tarsis-skip som skulde fara til Ofir etter gull; men dei kom ikkje av stad, for nokre skip forliste ved Esjon-Geber.</span> <span class="verse"><a name="50">50</a>Då sagde Ahazja Ahabsson til Josafat: «Lat mine menner fara med dine på skipi!» Men Josafat vilde ikkje.</span> <span class="verse"><a name="51">51</a>Og Josafat lagde seg til kvile hjå federne sine, og vart gravlagd hjå federne sine i byen åt David, far hans, og Joram, son hans, vart konge i staden hans.</span> <span class="verse"><a name="52">52</a>Ahazja Ahabsson vart konge yver Israel i det syttande styringsåret åt Juda-kongen Josafat, og han rådde yver Israel i tvo år.</span> <span class="verse"><a name="53">53</a>Og han gjorde det som vondt var i Herrens augo og for fram i fotefari åt far sin og mor si og Jerobeam Nebatsson, han som fekk Israel til å synda. Og han tente Ba’al og bad til honom, og harma Herren, Israels Gud, plent som far hans hadde gjort.</span> </p></div</div></div></body></html>