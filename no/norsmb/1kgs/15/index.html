<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1kgs">1 Kings</a> &gt <strong>Chapter 15</strong></div><p><span class="verse"><a name="1">1</a>I det attande styringsåret åt Jerobeam Nebatsson vart Abiam konge yver Juda.</span> <span class="verse"><a name="2">2</a>Tri år styrde han i Jerusalem; mor hans heitte Ma’aka Abisalomsdotter.</span> <span class="verse"><a name="3">3</a>Og han fylgde far sin i alle dei syndar som han hadde gjort fyre honom, og hjarta hans var ikkje heilt med Herren, hans Gud, som hjarta åt David, far hans, hadde vore.</span> <span class="verse"><a name="4">4</a>Men for David skuld gav Herren, hans Gud, honom ei lampa i Jerusalem, med di han lyfta upp son hans etter honom og let Jerusalem få standa,</span> <span class="verse"><a name="5">5</a>for di David hadde gjort det som rett var i Herrens augo og ikkje vike ifrå noko av det han hadde bode honom, so lenge han livde, so nær som i saki med hetiten Uria.</span> <span class="verse"><a name="6">6</a>Millom Rehabeam og Jerobeam var det ufred so lenge han livde.</span> <span class="verse"><a name="7">7</a>Det som elles er å fortelja um Abiam og um alt det han gjorde, det er uppskrive i krønikeboki åt Juda-kongarne. Abiam og Jerobeam låg i ufred med kvarandre.</span> <span class="verse"><a name="8">8</a>Og Abiam lagde seg til kvila hjå federne sine, og dei gravlagde honom i Davidsbyen; og Asa, son hans, vart konge i staden hans.</span> <span class="verse"><a name="9">9</a>I tjugande året åt Jerobeam, kongen i Israel, vart Asa konge i Juda.</span> <span class="verse"><a name="10">10</a>Han styrde eitt og fyrti år i Jerusalem. Hans mor heitte Ma’aka Abisalomsdotter.</span> <span class="verse"><a name="11">11</a>Og Asa gjorde det som rett var i Herrens augo, liksom David, far hans.</span> <span class="verse"><a name="12">12</a>Han jaga utukt-sveinarne ut or landet, og fekk burt alle dei skarnsgudarne som far hans hadde laga.</span> <span class="verse"><a name="13">13</a>Og jamvel mor si, Ma’aka, sette han ifrå hennar dronningrang, for di ho hadde late gjera eit styggjelegt bilæte for Asjera; Asa hogg ned det stygge bilætet hennar og brende det i Kidronsdalen.</span> <span class="verse"><a name="14">14</a>Men offerhaugarne fekk dei ikkje burt; like vel var hjarta åt Asa heilt med Herren, so lenge han livde.</span> <span class="verse"><a name="15">15</a>Heilaggåvorne åt far sin og heilaggåvorne sine eigne flutte han inn i Herrens hus, sylv og gull og ymse ting.</span> <span class="verse"><a name="16">16</a>Millom Asa og Basea, kongen i Israel, var det ufred so lenge dei livde.</span> <span class="verse"><a name="17">17</a>Basea, Israels-kongen, drog upp imot Juda og bygde ei borg i Rama, av di han vilde hindra at nokon drog ut eller inn hjå Asa, kongen i Juda.</span> <span class="verse"><a name="18">18</a>Då tok Asa alt det sylv og gull som var att i skattkammeri i Herrens hus og i skattkammeret i kongsgarden og lagde det i handi åt tenarane sine; so sende han dei til Benhadad, son åt Tabrimmon Hezjonsson, syrarkongen, som budde i Damaskus, med dei ordi:</span> <span class="verse"><a name="19">19</a>«Det er eit samband millom meg og deg, sameleis som millom far min og far din. Her sender eg deg ei gåva i sylv og gull. Gjer no vel og brjot sambandet ditt med Basea, Israels-kongen, so han lyt draga burt ifrå meg!»</span> <span class="verse"><a name="20">20</a>Og Benhadad lydde kong Asa og sende herførarane sine imot byarne i Israel og herja Ijon, Dan, Abel-Bet-Ma’aka og heile Kinnerot umfram heile Naftalilandet.</span> <span class="verse"><a name="21">21</a>Då Basea no høyrde det, slutta han med borgbyggjingi i Rama og heldt seg sidan i ro i Tirsa.</span> <span class="verse"><a name="22">22</a>Men kong Asa baud ut heile Juda - ikkje ein var friteken - og dei tok burt steinar og trevyrke som Basea hadde bruka til byggverket i Rama; og med det gjorde no kong Asa Geba i Benjamin og Mispa til borgbyar.</span> <span class="verse"><a name="23">23</a>Det som elles er å fortelja um Asa, um alle storverki hans og alt han gjorde, um byarne som han bygde, det er uppskrive i krønikeboki åt Juda-kongarne. Men på sine gamle dagar fekk han ein sjukdom i føterne.</span> <span class="verse"><a name="24">24</a>Og Asa lagde seg til kvile hjå federne sine og vart gravlagd hjå federne sine i byen åt David, far sin. Og Josafat, son hans, vart konge i staden hans.</span> <span class="verse"><a name="25">25</a>Nadab Jerobeamsson vart konge i Israel i det andre styringsåret åt Juda-kongen Asa og rådde yver Israel i tvo år.</span> <span class="verse"><a name="26">26</a>Han gjorde det som vondt var i Herrens augo og stemnde fram på vegen til far sin og i den synd som han hadde fenge Israel til å gjera.</span> <span class="verse"><a name="27">27</a>Men Basea Ahiason av Issakars hus fekk til ei samansverjing imot honom, og Basea slo honom i hel ved Gibbeton, som høyrde filistarane til; Nadab med heile Israel heldt då på å kringsette Gibbeton.</span> <span class="verse"><a name="28">28</a>Basea drap honom i det tridje styringsåret åt Juda-kongen Asa, og han vart so konge i staden hans.</span> <span class="verse"><a name="29">29</a>Og då han var konge vorten, slo han i hel heile Jerobeams hus; han let det ikkje vera att ei livande sjæl av Jerobeams hus, men gjorde ende på, etter det ord som Herren hadde tala ved tenaren sin, siloniten Ahia;</span> <span class="verse"><a name="30">30</a>det var for dei synder skuld som Jerobeam hadde gjort, og som han hadde fenge Israel til å gjera, og for di han soleis hadde harma Herren, Israels Gud.</span> <span class="verse"><a name="31">31</a>Det som elles er å fortelja um Nadab og um alt det han gjorde, det er uppskrive i krønikeboki åt Israels-kongarne.</span> <span class="verse"><a name="32">32</a>Millom Asa og Basea, kongen i Israel, var det ufred so lenge dei livde.</span> <span class="verse"><a name="33">33</a>I det tridje styringsåret åt Juda-kongen Asa vart Basea Ahiason konge yver heile Israel i Tirsa, og det var han i fire og tjuge år.</span> <span class="verse"><a name="34">34</a>Han gjorde det som vondt var i Herrens augo, og stemnde fram på Jerobeams veg og i den synd som han hadde fenge Israel til å gjera.</span> </p></div</div></div></body></html>