<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1pet/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1pet">1 Peter</a> &gt <strong>Chapter 5</strong></div><p><span class="verse"><a name="1">1</a>Dei eldste millom dykk legg eg på hjarta, eg som sjølv er med-eldste og vitne um Kristi lidingar, som og hev lut i den herlegdomen som skal openberrast:</span> <span class="verse"><a name="2">2</a>Gjæt den Guds hjord som er hjå dykk, og hav tilsyn med henne, ikkje av tvang, men sjølvminnt, ikkje for ei skamleg vinning, men med hug,</span> <span class="verse"><a name="3">3</a>ikkje heller so at de vil vera herrar yver kyrkjelydarne, men so at de vert fyredøme for hjordi.</span> <span class="verse"><a name="4">4</a>Når yverhyrdingen openberrast, då skal de få den uvisnelege ærekransen.</span> <span class="verse"><a name="5">5</a>Like eins skal de yngre vera dei eldre undergjevne, og alle skal de klæda dykk i audmykt mot kvarandre; for Gud stend dei stolte imot, men dei audmjuke gjev han nåde.</span> <span class="verse"><a name="6">6</a>So audmyk dykk då under Guds velduge hand, so han kann upphøgja dykk i si tid!</span> <span class="verse"><a name="7">7</a>Kasta all dykkar sut på honom; for han hev umsut for dykk!</span> <span class="verse"><a name="8">8</a>Ver ædrue, vak! Dykkar motstandar djevelen gjeng ikring som ei burande løva og søkjer kven han kann gløypa;</span> <span class="verse"><a name="9">9</a>statt honom imot, trauste i trui, sidan de veit at dei same lidingar er lagde på brørne dykkar i verdi!</span> <span class="verse"><a name="10">10</a>Men all nådes Gud, som kalla dykk til sin ævelege herlegdom i Kristus Jesus etter ei stuttvarug liding, han skal gjera dykk full-dugande, stadfesta, styrkja, grunnfesta dykk.</span> <span class="verse"><a name="11">11</a>Honom høyrer magti til i all æva. Amen.</span> <span class="verse"><a name="12">12</a>Med Silvanus, den trufaste broren - det meiner eg han er - skriv eg stutt til dykk og påminner og vitnar at dette er Guds sanne nåde, som de stend i.</span> <span class="verse"><a name="13">13</a>Den medutvalde kyrkjelyden i Babylon helsar dykk, like eins Markus, son min.</span> <span class="verse"><a name="14">14</a>Helsa kvarandre med kjærleiks kyss! Fred vere med alle dykk som er i Kristus!</span> </p></div</div></div></body></html>