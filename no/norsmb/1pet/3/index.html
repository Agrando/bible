<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1pet/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1pet">1 Peter</a> &gt <strong>Chapter 3</strong></div><p><span class="verse"><a name="1">1</a>Like eins de konor: De skal vera dykkar eigne menner undergjevne, so endå slike som ikkje trur ordet, må verta vunne utan ord ved den ferd konorne deira syner,</span> <span class="verse"><a name="2">2</a>når dei ser for augo dykkar reine ferd i otte.</span> <span class="verse"><a name="3">3</a>Deira prydnad skal ikkje vera utanpå, med hårflettingar eller påhengt gull eller klædebunad,</span> <span class="verse"><a name="4">4</a>men hjartans løynde menneskje i den uforgjengelege prydnad med den mjuke og stille ånd, som er gjæv for Gud.</span> <span class="verse"><a name="5">5</a>For soleis prydde fordom dei heilage kvinnorne seg, dei som sette si von til Gud og var sine eigne menner undergjevne,</span> <span class="verse"><a name="6">6</a>liksom Sara lydde Abraham og kalla honom herre; hennar døtter hev de vorte når de gjer godt og ikkje ottast for nokor skræmsla.</span> <span class="verse"><a name="7">7</a>Like eins de menner: De skal liva vitugt saman med konorne som det veikare kjerald, og visa deim æra, sidan dei og er medervingar til livsens nåde, so dykkar bøner ikkje skal verta hindra!</span> <span class="verse"><a name="8">8</a>Og til slutt: Ver alle samhuga, medlidande, kjærlege mot brørne, miskunnsame, audmjuke!</span> <span class="verse"><a name="9">9</a>Løn ikkje vondt med vondt eller skjelling med skjelling, men tvertimot velsigna! for det vart de kalla til, at de skal erva velsigning.</span> <span class="verse"><a name="10">10</a>For «den som vil elska livet og sjå gode dagar, han skal halda tunga frå det som vondt er og lipporne frå svikfull tale;</span> <span class="verse"><a name="11">11</a>han vike frå vondt og gjere godt, han søkje fred og trå etter honom!</span> <span class="verse"><a name="12">12</a>For Herrens augo er yver dei rettferdige, og hans øyro vende til deira bøn; men Herrens åsyn er yver deim som gjer vondt.»</span> <span class="verse"><a name="13">13</a>Og kven er det som kann gjera dykk vondt når de stræver etter det gode?</span> <span class="verse"><a name="14">14</a>Men um de og skulde lida for rettferds skuld, so er de sæle. Men ottast ikkje for deim og ræddast ikkje; men helga Kristus til herre i hjarto dykkar!</span> <span class="verse"><a name="15">15</a>Og ver alltid ferdige til å forsvara dykk for kvar ein som krev rekneskap av dykk for den voni som bur i dykk, men med spaklynde og age!</span> <span class="verse"><a name="16">16</a>Og hav eit godt samvit, so dei som lastar dykkar gode ferd i Kristus, må verta til skammar i det som dei baktalar dykk for som illgjerdsmenner.</span> <span class="verse"><a name="17">17</a>For det er betre, um so er Guds vilje, å lida når ein gjer godt, enn når ein gjer vondt.</span> <span class="verse"><a name="18">18</a>For Kristus leid og ein gong for synder, ein rettferdig for urettferdige, for å føra oss fram til Gud, han som leid dauden i kjøtet, men vart livandegjord i åndi,</span> <span class="verse"><a name="19">19</a>og i denne gjekk han og burt og preika for ånderne som var i varetekt,</span> <span class="verse"><a name="20">20</a>dei som fordom hadde vore stride, den gong Guds langmod venta i Noahs dagar, då arki vart bygd, der nokre få, det er åtte sjæler, vart frelste gjenom vatn,</span> <span class="verse"><a name="21">21</a>det som no og frelser oss i motbilætet dåpen, som ikkje er avleggjing av ureinskap på kroppen, men eit godt samvits pakt med Gud ved Jesu Kristi uppstoda,</span> <span class="verse"><a name="22">22</a>han som er uppfaren til himmelen og er ved Guds høgre hand, der englar og magter og krafter er honom underlagde.</span> </p></div</div></div></body></html>