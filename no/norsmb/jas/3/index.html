<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/jas/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/jas">James</a> &gt <strong>Chapter 3</strong></div><p><span class="verse"><a name="1">1</a>Mine brør, ikkje mange av dykk verte lærarar! etter di de veit at me skal få dess tyngre dom.</span> <span class="verse"><a name="2">2</a>For alle snåvar me i mangt. Den som ikkje snåvar i tale, han er ein fullkomen mann, som er før til å tøyma heile likamen.</span> <span class="verse"><a name="3">3</a>Når me legg beisl i munnen på hestarne, so dei skal lystra oss, so styrer me og heile likamen deira.</span> <span class="verse"><a name="4">4</a>Sjå og skipi: endå dei er so store og vert drivne av sterk vind, so vert dei då med ein liten ror styrde dit som styremannen vil hava deim.</span> <span class="verse"><a name="5">5</a>So er og tunga ein liten lem, og talar då store ord. Sjå ein liten eld: kor stor ein skog han set i brand!</span> <span class="verse"><a name="6">6</a>Tunga er og ein eld; ei verd full av urettferd, soleis stend tunga millom lemerne våre; ho smittar heile likamen og set livsens hjul i loge, og vert sjølv sett i loge frå helvite.</span> <span class="verse"><a name="7">7</a>For all natur, både i dyr og fuglar, både i ormar og sjødyr, vert tamd og hev vorte tamd av den menneskjelege natur;</span> <span class="verse"><a name="8">8</a>men tunga kann inkje menneskje temja; ho er ein ustyrleg vond ting, full av døyande eiter.</span> <span class="verse"><a name="9">9</a>Med henne velsignar me Herren og Faderen, og med henne bannar me menneski som er skapte etter Guds bilæte.</span> <span class="verse"><a name="10">10</a>Or same munnen kjem det velsigning og banning. Dette må ikkje vera so, mine brør!</span> <span class="verse"><a name="11">11</a>Kann då kjelda gjeva søtt og beiskt vatn ut or same uppkoma?</span> <span class="verse"><a name="12">12</a>Mine brør, kann då eit fiketre bera oljebær, eller eit vintre fikor? So kann ikkje heller ei salt kjelde gjeva søtt vatn.</span> <span class="verse"><a name="13">13</a>Kven er vis og vitug imillom dykk? Han må ved god ferd syna sine gjerningar i visdoms spaklynde.</span> <span class="verse"><a name="14">14</a>Men hev de beisk ovund og stridssykja i hjarto dykkar, so rosa dykk ikkje og ljug ikkje imot sanningi!</span> <span class="verse"><a name="15">15</a>Den visdomen kjem ikkje ovantil, men er jordisk, sanseleg, djevelsk.</span> <span class="verse"><a name="16">16</a>For der det er ovund og stridssykja, der er ugreida og alt det som vondt er.</span> <span class="verse"><a name="17">17</a>Men visdomen ovantil, han er fyrst og fremst rein, og dinæst fredsam, rimeleg, ettergjevande, full av miskunn og gode frukter, fri for tvil og fri for skrymt.</span> <span class="verse"><a name="18">18</a>Men rettferds frukt vert sådd i fred for deim som held fred.</span> </p></div</div></div></body></html>