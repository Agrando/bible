<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/jas/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/jas">James</a> &gt <strong>Chapter 4</strong></div><p><span class="verse"><a name="1">1</a>Kva kjem all ufred og strid av millom dykk? Er det ikkje av dykkar lyster, som strider i lemerne dykkar?</span> <span class="verse"><a name="2">2</a>De lystar og hev ikkje; de slær i hel og ovundast og kann ikkje få; de ligg i strid og ufred. De hev ikkje, av di de ikkje bed;</span> <span class="verse"><a name="3">3</a>de bed og fær ikkje, av di de bed ille, um slikt som de kann øyda upp i dykkar lyster.</span> <span class="verse"><a name="4">4</a>De utrugne! veit de ikkje at venskap med verdi er fiendskap imot Gud? Den som då vil vera ven med verdi, han vert Guds fiende.</span> <span class="verse"><a name="5">5</a>Eller trur de at skrifti talar fåfengt? Med brennhug trår han etter Anden som han hev late bu i oss. Men di større er den nåde som han gjev.</span> <span class="verse"><a name="6">6</a>Difor heiter det: «Gud stend dei stolte imot, men dei audmjuke gjev han nåde.»</span> <span class="verse"><a name="7">7</a>Ver difor Gud undergjevne! Men statt djevelen imot, so skal han fly frå dykk!</span> <span class="verse"><a name="8">8</a>Haldt dykk nær til Gud, so skal han halda seg nær til dykk! Reinsa henderne, de syndarar, og gjer hjarto reine, de tvihuga!</span> <span class="verse"><a name="9">9</a>Kjenn dykkar naud og syrg og gråt! Lat låtten dykkar vendast til sorg, og gleda til trege.</span> <span class="verse"><a name="10">10</a>Audmyk dykk for Herren, so skal han upphøgja dykk!</span> <span class="verse"><a name="11">11</a>Baktala ikkje kvarandre, brør! Den som baktalar ein bror eller dømer bror sin, han baktalar lovi og dømer lovi; men dømer du lovi, so er du ikkje ein som gjer etter lovi, men hennar domar.</span> <span class="verse"><a name="12">12</a>Ein er lovgjevaren og domaren, han som er megtig til å frelsa og til å tyna. Men du, kven er du som dømer din næste?</span> <span class="verse"><a name="13">13</a>Og no, de som segjer: «I dag eller i morgon vil me fara til den byen og vera der eit år og handla og hava vinning,»</span> <span class="verse"><a name="14">14</a>de som ikkje veit kva som skal henda i morgon! For kva er livet dykkar? De er ein eim som ei liti stund er synleg og so kverv burt.</span> <span class="verse"><a name="15">15</a>I staden for at de skulde segja: «Um Herren vil, so kjem me til å liva, og so skal me gjera det eller det!»</span> <span class="verse"><a name="16">16</a>Men no rosar de dykk sjølve i dykkar storlæte. All slik ros er vond.</span> <span class="verse"><a name="17">17</a>Den som då veit å gjera godt, men ikkje gjer det, han hev synd for det.</span> </p></div</div></div></body></html>