<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/jas/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/jas">James</a> &gt <strong>Chapter 5</strong></div><p><span class="verse"><a name="1">1</a>Og no, de rike, gråt og barma dykk for den ulukka som skal koma på dykk!</span> <span class="verse"><a name="2">2</a>Rikdomen dykkar er rotna, og klædi dykkar er mol-etne;</span> <span class="verse"><a name="3">3</a>gullet og sylvet dykkar er burtrusta, og rusti på det skal vera til vitne imot dykk og eta dykkar kjøt som ein eld. De hev sanka skattar i dei siste dagarne.</span> <span class="verse"><a name="4">4</a>Sjå, den løni de hev halde att for dei arbeidarar som hev skore åkrane dykkar, ho ropar, og ropet frå skurdfolket er kome inn for Herren Sebaots øyro.</span> <span class="verse"><a name="5">5</a>De hev livt på jordi i kjæla og etter lysterne dykkar; de hev gjødt hjarto dykkar på slagtardagen.</span> <span class="verse"><a name="6">6</a>De hev domfelt og drepe den rettferdige; ingen gjer motstand imot dykk.</span> <span class="verse"><a name="7">7</a>Ver då tolmodige, brør, til Herren kjem! Sjå, bonden ventar på den dyre avlingi av jordi og stundar tolmodeleg på henne, til ho fær haustregn og vårregn.</span> <span class="verse"><a name="8">8</a>So ver de og tolmodige og styrk dykkar hjarto! for Herrens tilkoma er nær.</span> <span class="verse"><a name="9">9</a>Sukka ikkje mot kvarandre, brør, so de ikkje skal verta dømde! Sjå, domaren stend for døri!</span> <span class="verse"><a name="10">10</a>Mine brør! tak profetarne, som tala i Herrens namn, til fyredøme på å lida vondt og vera tolmodige!</span> <span class="verse"><a name="11">11</a>Sjå, me prisar deim sæle som lid tolmodeleg. De hev høyrt um Jobs tolmod og set endelykti frå Herren; for Herren er inderleg miskunnsam og mild.</span> <span class="verse"><a name="12">12</a>Men framfor alt, brør, sver ikkje, korkje ved himmelen eller ved jordi eller nokon annan eid! Lat dykkar ja vera ja og dykkar nei vera nei, so de ikkje skal falla inn under domen!</span> <span class="verse"><a name="13">13</a>Lid nokon av dykk vondt, han bede! er nokon ved godt mod, han lovsyngje!</span> <span class="verse"><a name="14">14</a>Er nokon av dykk sjuk, han kalle til seg dei eldste i kyrkjelyden, og dei skal beda yver honom og salva honom med olje i Herrens namn;</span> <span class="verse"><a name="15">15</a>og den bøni av tru skal hjelpa den sjuke, og Herren skal reisa honom upp; og hev han gjort synder, skal dei verta honom forlatne.</span> <span class="verse"><a name="16">16</a>Sanna då synderne dykkar for kvarandre, og bed for kvarandre, so de kann verta lækte! Rettferdig manns bøn hev stor magt i sin verknad.</span> <span class="verse"><a name="17">17</a>Elia var ein mann under same vilkår som me; og han bad at det ikkje skulde regna, og det regnde ikkje på jordi på tri år og seks månader.</span> <span class="verse"><a name="18">18</a>Og han bad på nytt, og himmelen gav regn, og jordi bar si grøda.</span> <span class="verse"><a name="19">19</a>Mine brør! Um nokon av dykk hev fare vilt frå sanningi, og nokon umvender honom,</span> <span class="verse"><a name="20">20</a>han skal vita, at den som umvender ein syndar frå hans ville veg, han frelser ei sjæl frå dauden og løyner ei mengd med synder.</span> </p></div</div></div></body></html>