<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/jas">James</a> &gt <strong>Chapter 2</strong></div><p><span class="verse"><a name="1">1</a>Mine brør! Lat ikkje dykkar tru på vår Herre Jesus Kristus, den herleggjorde, hava det med seg, at de gjer skil på folk!</span> <span class="verse"><a name="2">2</a>For um det kjem ein mann inn i dykkar samling med gullring på fingeren og i skinande klæde, men det og kjem ein fatigmann i skitne klæde,</span> <span class="verse"><a name="3">3</a>og de ser på honom som hev den skinande klædnaden, og segjer til honom: «Set du deg her i god sess!» og de segjer til den fatige: «Statt du der, eller set deg nedfor fotskammelen min!» -</span> <span class="verse"><a name="4">4</a>gjer de ikkje då skilnad hjå dykk sjølve og dømer etter vonde tankar?</span> <span class="verse"><a name="5">5</a>Høyr no, mine kjære brør! Hev ikkje Gud valt ut dei fatige i denne verdi til å vera rike i tru og ervingar til det riket han hev lova deim som honom elskar?</span> <span class="verse"><a name="6">6</a>Men de hev vanæra den fatige. Er det ikkje dei rike som trælkar dykk, og som dreg dykk fram for domstolarne?</span> <span class="verse"><a name="7">7</a>Spottar ikkje dei det gode namnet som de er kalla med?</span> <span class="verse"><a name="8">8</a>I sanning, um de uppfyller den kongelege lov etter skrifti: «Du skal elska din næste som deg sjølv,» so gjer de vel;</span> <span class="verse"><a name="9">9</a>men gjer de skil på folk, so gjer de synd, og lovi refser dykk som lovbrjotarar.</span> <span class="verse"><a name="10">10</a>For den som held heile lovi, men snåvar i ein ting, han hev vorte saka i alt.</span> <span class="verse"><a name="11">11</a>For han som sagde: «Du skal ikkje driva hor,» han sagde og: «Du skal ikkje slå i hel.» Um du då ikkje driv hor, men slær i hel, so hev du vorte ein lovbrjotar.</span> <span class="verse"><a name="12">12</a>Tala so og gjer so som dei som skal verta dømde etter fridoms lov!</span> <span class="verse"><a name="13">13</a>For domen skal vera miskunnlaus yver den som ikkje hev gjort miskunn; men miskunn rosar seg mot domen.</span> <span class="verse"><a name="14">14</a>Kva gagnar det, mine brør, um nokon segjer at han hev tru, når han ikkje hev gjerningar? Kann vel trui frelsa honom?</span> <span class="verse"><a name="15">15</a>Um ein bror eller ei syster er nakne og vantar føda for dagen,</span> <span class="verse"><a name="16">16</a>og ein av dykk segjer til deim: «Gakk i fred, verm dykk og et dykk mette!» men de ikkje gjev deim det som likamen treng, kva gagnar so det?</span> <span class="verse"><a name="17">17</a>Soleis og med trui: hev ho ikkje gjerningar, so er ho daud i seg sjølv.</span> <span class="verse"><a name="18">18</a>Men ein kann segja: «Du hev tru, og eg hev gjerningar. Syn meg di tru utan gjerningar, og eg skal syna deg mi tru av mine gjerningar!</span> <span class="verse"><a name="19">19</a>Du trur at Gud er ein; du gjer rett. Djevlarne trur og det og skjelv.»</span> <span class="verse"><a name="20">20</a>Og vil du vita det, du dårlege menneskje, at trui er nyttelaus utan gjerningar?</span> <span class="verse"><a name="21">21</a>Abraham, vår far, vart ikkje han rettferdiggjord ved gjerningar, då han ofra Isak, son sin, på altaret?</span> <span class="verse"><a name="22">22</a>Du ser at trui verka saman med hans gjerningar, og at trui vart fullkomi ved gjerningarne,</span> <span class="verse"><a name="23">23</a>og skrifti vart uppfyllt, som segjer: «Men Abraham trudde Gud, og det vart rekna honom til rettferd,» og han vart kalla Guds ven.</span> <span class="verse"><a name="24">24</a>De ser då, at eit menneskje vert rettferdiggjort ved gjerningar og ikkje berre ved tru.</span> <span class="verse"><a name="25">25</a>Like eins og med skjøkja Rahab: vart ho ikkje rettferdiggjord ved gjerningar, då ho tok imot sendemennerne og slepte deim ut ein annan veg?</span> <span class="verse"><a name="26">26</a>For liksom likamen er daud utan ånd, so er og trui daud utan gjerningar.</span> </p></div</div></div></body></html>