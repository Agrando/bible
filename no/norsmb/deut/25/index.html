<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/deut/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/deut">Deuteronomy</a> &gt <strong>Chapter 25</strong></div><p><span class="verse"><a name="1">1</a>Når folk som ligg i trætta med kvarandre, møter fram for retten, og fær dom i saki, og domen lyder so, at den eine hev rett og den andre hev urett,</span> <span class="verse"><a name="2">2</a>og at den som hev urett, skal hava hogg, so skal dei leggja honom ned, og domaren skal sjå på at dei gjev honom so mange slag som svarar til brotet han hev gjort.</span> <span class="verse"><a name="3">3</a>Fyrti slag kann dei slå honom, ikkje fleire; for gjev dei honom mange fleire slag, vert han ærelaus for dykk.</span> <span class="verse"><a name="4">4</a>Du skal ikkje setja muleband på ein ukse som du treskjer med.</span> <span class="verse"><a name="5">5</a>Når brør bur i hop, og ein av deim døyr sonlaus, då må ikkje enkja etter den avlidne gifta seg ut or ætti og taka ein framand til mann; men verbror hennar skal festa henne, og taka henne til kona, og bu i hop med henne i staden for bror sin.</span> <span class="verse"><a name="6">6</a>Og den fyrste sonen ho fær, skal kallast for son åt den avlidne broren, so ikkje namnet hans skal døy ut i Israel.</span> <span class="verse"><a name="7">7</a>Men hev ikkje verbroren hug til å gifta seg med enkja, so skal ho ganga fram på tinget for styresmennerne og segja: «Verbror min neittar å reisa upp att namnet åt bror sin i Israel; han vil ikkje gifta seg med meg.»</span> <span class="verse"><a name="8">8</a>Då skal styresmennerne i heimbygdi hans kalla honom fyre seg, og telja for honom; og stend han endå på det at han ikkje vil hava brorkona si,</span> <span class="verse"><a name="9">9</a>so skal ho ganga burt til honom so styresmennerne ser på det, og draga skoen av foten hans, og sputta honom i andlitet og segja desse ordi: «So skal ein fara åt med den som ikkje vil byggja upp att huset åt bror sin.»</span> <span class="verse"><a name="10">10</a>Og sidan skal dei i Israel kalla ætti hans «Skolausarne».</span> <span class="verse"><a name="11">11</a>Når menner ryk i hop og slæst, og kona åt ein av dei spring burtåt og vil hjelpa mannen sin, og so grip den som slær honom, i blygsli,</span> <span class="verse"><a name="12">12</a>då skal du hogga av henne handi, og ikkje tykkja synd i henne.</span> <span class="verse"><a name="13">13</a>Du skal ikkje hava tvo slag vegtlodd i taska di, sume større og sume mindre.</span> <span class="verse"><a name="14">14</a>Du skal ikkje hava tvo slag skjeppemål i huset ditt, eit større og eit mindre.</span> <span class="verse"><a name="15">15</a>Rett og gild vegt og rett og gildt mål skal du hava. Då skal du få liva lenge i det landet som Herren, din Gud, gjev deg.</span> <span class="verse"><a name="16">16</a>For Herren, din Gud hev stygg til alle som gjer sovore, alle som gjer urett.</span> <span class="verse"><a name="17">17</a>Kom i hug korleis amalekitarne for åt med dykk då de var på ferdi frå Egyptarland,</span> <span class="verse"><a name="18">18</a>korleis dei kom yver dykk på vegen, medan de var trøytte og mode, og hogg ned deim som for attarst i heren dykkar, alle deim som var veike og hadde gjeve seg etter; so lite ottast dei Gud!</span> <span class="verse"><a name="19">19</a>Og når du er komen til det landet som Herren, din Gud, gjev deg til odel og eiga, og han hev gjeve deg fred for alle fiendar dine rundt ikring, då skal du rydja ut or verdi alt som Amalek heitar; gløym ikkje det!</span> </p></div</div></div></body></html>