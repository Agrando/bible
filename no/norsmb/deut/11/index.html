<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/deut/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/deut">Deuteronomy</a> &gt <strong>Chapter 11</strong></div><p><span class="verse"><a name="1">1</a>So elska då Herren, din Gud, og haldt det han vil du skal halda, loverne og rettarne og bodi hans, alle dagar.</span> <span class="verse"><a name="2">2</a>Kom i hug at det er dykk eg talar til no, og ikkje borni dykkar; for dei kjenner ikkje til og hev ikkje set Herrens rettleiding og tukt, hans store velde, hans sterke hand og strake arm,</span> <span class="verse"><a name="3">3</a>dei under og storverk han gjorde i Egyptarland med Farao, egyptarkongen, og heile landet hans,</span> <span class="verse"><a name="4">4</a>og det han gjorde med egyptarheren, med hestarne og vognerne deira, då han let Sevhavs-bylgjorne strøyma i hop yver deim, medan dei sette etter dykk, og gjorde ende på deim, so ingen hev set deim meir,</span> <span class="verse"><a name="5">5</a>og det han gjorde for dykk i øydemarki alt til de kom hit,</span> <span class="verse"><a name="6">6</a>og det han gjorde med Datan og Abiram, sønerne åt Eliab, son åt Ruben, då jordi let upp gapet sitt midt i Israels-lægret, og gløypte deim og huslydarne og buderne deira og kvart liv som var med deim.</span> <span class="verse"><a name="7">7</a>De sjølve er det som med eigne augo hev set alle dei storverki Herren hev gjort.</span> <span class="verse"><a name="8">8</a>So haldt då alle dei bodi eg lærer dykk no, so de kann verta sterke, og eigna til dykk det landet de er på vegen til og skal leggja under dykk,</span> <span class="verse"><a name="9">9</a>og so de kann få liva lenge i det landet Herren lova federne dykkar at han vilde gjeva deim og ætti deira, eit land som fløymer med mjølk og honning.</span> <span class="verse"><a name="10">10</a>For det landet du er på vegen til og skal eigna til deg, er ikkje likt Egyptarlandet, som du kjem ifrå. Det laut du vatna som ein kålhage, kvar gong du hadde sått;</span> <span class="verse"><a name="11">11</a>men det landet du no fer yver til og skal taka i eige, det er eit land med fjell og dalar: av himmelregnet drikk det seg utyrst;</span> <span class="verse"><a name="12">12</a>det er eit land som Herren ber umsut for; allstødt vaktar augo hans på det, frå årsens fyrste dag til den siste.</span> <span class="verse"><a name="13">13</a>«Lyder du no dei bodi eg gjev dykk i dag,» segjer Herren, «elskar og tener du Herren, din Gud, av heile ditt hjarta og heile din hug,</span> <span class="verse"><a name="14">14</a>so skal gjeva landet ditt regn i rette tid, både haust og vår, og du skal samla i hus korn og olje og vin,</span> <span class="verse"><a name="15">15</a>og gras skal eg lata veksa på marki for buskapen din, og du skal få nøgdi av alt.»</span> <span class="verse"><a name="16">16</a>Men agta deg at ditt hjarta ikkje vert dåra, so du fell ifrå, og tener framande gudar, og legg deg på kne for deim;</span> <span class="verse"><a name="17">17</a>for då vert Herren din harm, og stengjer himmelen att, so det ikkje kjem noko regn, og jordi ikkje gjev grøda, og vonom snøggare kverv du burt or det ovgilde landet som Herren gjev deg til eiga.</span> <span class="verse"><a name="18">18</a>So legg dykk då desse ordi mine på hjarta og minne! Bind deim på handi til merke, og ber deim som hovudband yver augo!</span> <span class="verse"><a name="19">19</a>Lær deim til borni dine, og tala um deim når du sit heime, og når du gjeng etter vegen, og når du legg deg, og når du ris upp att.</span> <span class="verse"><a name="20">20</a>Skriv deim på dørskierne i huset og på dine portar,</span> <span class="verse"><a name="21">21</a>so du og borni dine kann festa bu i det landet som Herren sjølv hev lova å gjeva federne dine, og liva der likso lenge som soli skin yver jordi!</span> <span class="verse"><a name="22">22</a>For agtar du vel på alle dei bodi eg gjev deg, og liver etter deim, elskar du Herren, din Gud, og allstødt gjeng på hans vegar og held deg til honom,</span> <span class="verse"><a name="23">23</a>so skal han driva alle desse folki or landet; folk som er større og sterkare enn du er sjølv, skal du jaga;</span> <span class="verse"><a name="24">24</a>kvar flekken du set foten på, skal høyra deg til; frå Øydemarki og Libanon, frå Eufratelvi til Vesterhavet skal riket ditt nå.</span> <span class="verse"><a name="25">25</a>Ingen skal kunna standa seg imot deg; otte for deg og rædsla skal koma yver kvart land du stig på med foten din, soleis som Herren hev sagt deg.</span> <span class="verse"><a name="26">26</a>Sjå i dag legg eg fram for deg velsigning og våbøn:</span> <span class="verse"><a name="27">27</a>velsigning, so sant du lyder bodi åt Herren, din Gud, deim som eg kjem til deg med no,</span> <span class="verse"><a name="28">28</a>og våbøn, so framt du ikkje lyder bodi åt Herren, din Gud, men tek utav den leidi eg segjer deg fyre, og held deg til andre gudar, som du ikkje veit noko um.</span> <span class="verse"><a name="29">29</a>Når då Herren fører deg inn i det landet du skal taka i eige, so skal du lysa velsigningi på Garizim og våbøni på Ebal;</span> <span class="verse"><a name="30">30</a>det er dei fjelli du veit, som ligg på hi sida Jordan, burtanfor vestervegen, i det landet som kananitarne eig, dei som bur på Moarne midt for Gilgal, tett innmed Spåmannseikerne.</span> <span class="verse"><a name="31">31</a>For no gjeng du yver Jordan, og skal taka imot det landet som Herren, din Gud, gjev deg; når du so hev eigna det til deg, og bur i det,</span> <span class="verse"><a name="32">32</a>sjå då til at du held alle dei loverne og bodi eg legg fyre deg i dag!</span> </p></div</div></div></body></html>