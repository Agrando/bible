<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/deut/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/deut">Deuteronomy</a> &gt <strong>Chapter 23</strong></div><p><span class="verse"><a name="1">1</a>Den som er klakka eller skoren på blygsli, må ikkje vera med i Herrens lyd.</span> <span class="verse"><a name="2">2</a>Den som er av urein ætt, må ikkje vera med i Herrens lyd; jamvel etterkomarane hans, radt til tiande leden, skal vera utestengde frå Herrens lyd.</span> <span class="verse"><a name="3">3</a>Ein ammonit eller moabit må ikkje vera med i Herrens lyd; jamvel etterkomarane deira radt til tiande leden skal allstødt vera utestengde frå Herrens lyd,</span> <span class="verse"><a name="4">4</a>for di dei ikkje møtte dykk ikkje på vegen med brød og vatn då de kom frå Egyptarland, og for di dei leigde Bileam, son åt Beor frå Petor i Mesopotamia til å lysa våbøn yver deg,</span> <span class="verse"><a name="5">5</a>men Herren, din Gud, vilde ikkje høyra på Bileam; han vende våbøni um til velsigning for deg, av di han hadde deg kjær.</span> <span class="verse"><a name="6">6</a>Aldri i dine livedagar skal du syta for deira velferd og lukka.</span> <span class="verse"><a name="7">7</a>Edomitarne skal du ikkje hava stygg til; for dei er skyldfolket ditt. Egyptarane skal du heller ikkje hava stygg til; for du hev havt tilhald i landet deira.</span> <span class="verse"><a name="8">8</a>Etterkomarane deira i tridje leden kann få vera med i Herrens lyd.</span> <span class="verse"><a name="9">9</a>Når du tek ut i strid med fienden, og slær læger, so skal du agta deg for alt som er usømelegt.</span> <span class="verse"><a name="10">10</a>Er ein av dykk urein etter noko som hev hendt honom um natti, so skal han ganga ut or lægret og må ikkje koma inn att</span> <span class="verse"><a name="11">11</a>fyrr det lid mot kvelden; då skal han lauga seg, og når soli hev gladt, kann han koma inn i lægret.</span> <span class="verse"><a name="12">12</a>Utanfor lægret skal du hava ein stad som ligg for seg sjølv; dit skal du ganga dine ærender.</span> <span class="verse"><a name="13">13</a>Og millom tølorne dine skal du hava ei hakka; med den skal du grava attyver det som kjem ifrå deg når du sit der ute.</span> <span class="verse"><a name="14">14</a>For Herren, din Gud, er med deg i lægret; han vil hjelpa deg, og gjeva fienden i di magt; difor skal lægret ditt vera helga; han må ikkje sjå noko ufyse der; for då vender han ryggen til, og gjeng ifrå deg.</span> <span class="verse"><a name="15">15</a>Ein træl som hev rømt frå herren sin, og tydt seg til deg, skal du ikkje senda attende til herren hans.</span> <span class="verse"><a name="16">16</a>Lat honom få bu kvar han vil i landet ditt, i ein av byarne dine, der han likar seg best, og ver ikkje hard imot honom!</span> <span class="verse"><a name="17">17</a>Det må ikkje finnast møy eller svein i Israel som vigjer seg til skjøkjelivnad.</span> <span class="verse"><a name="18">18</a>Kom ikkje med skjøkjeløn eller tevepengar inn i huset åt Herren, din Gud, um du so skulle ha lova sovore! For alle slike pengar er ein styggedom for Herren, din Gud.</span> <span class="verse"><a name="19">19</a>Du skal ikkje taka renta av ein landsmann, korkje for pengar eller matvaror eller noko anna som dei tek renta for.</span> <span class="verse"><a name="20">20</a>Ein utlending kann du taka renta av, men av ein landsmann må du ikkje taka renta; då skal Herren, din Gud, velsigna deg i alt du tek deg fyre i det landet du kjem til å eiga.</span> <span class="verse"><a name="21">21</a>Når du hev gjort ein lovnad til Herren, din Gud, so må du ikkje drygja med å halda det du hev lova; elles kjem Herren til å krevja deg etter det, og du fær synd på deg.</span> <span class="verse"><a name="22">22</a>Um du let vera å gjera nokon lovnad, so hev du ingi synd på deg for det;</span> <span class="verse"><a name="23">23</a>men ordet du hev gjeve, det skal du koma i hug, og halda det, soleis som du av fri vilje og med din eigen munn hev lova Herren, din Gud.</span> <span class="verse"><a name="24">24</a>Kjem du inn i annan manns vinhage, so kann du eta druvor, so mykje du vil, til du er nøgd; men du må ikkje henta i kopp.</span> <span class="verse"><a name="25">25</a>Kjem du inn i annan manns åker, so kann du taka aks med handi; men sigd må du ikkje koma med i annan manns åker.</span> </p></div</div></div></body></html>