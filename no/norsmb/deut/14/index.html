<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/deut/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/deut">Deuteronomy</a> &gt <strong>Chapter 14</strong></div><p><span class="verse"><a name="1">1</a>De er Guds born; de må ikkje skjera dykk i holdet, eller raka dykk snaude frami skallen av di de syrgjer yver ein avliden.</span> <span class="verse"><a name="2">2</a>For eit heilagt folk er du, vigt åt Herren, din Gud; deg hev Herren valt til sitt eigande folk framum alle andre folk på heile jordi.</span> <span class="verse"><a name="3">3</a>Du må ikkje eta noko som er ufyselegt.</span> <span class="verse"><a name="4">4</a>Dette er dei dyri de må eta: Uksen, sauen og geiti,</span> <span class="verse"><a name="5">5</a>hjorten og gasella og antilopen og steinbukken og dådyret og villuksen og villgeiti.</span> <span class="verse"><a name="6">6</a>Alle firføtte dyr som hev klauver, og som jortar, deim kann de eta.</span> <span class="verse"><a name="7">7</a>Det er berre desse de ikkje må eta av deim som jortar og av deim som hev klauver: Kamelen og haren og bergtassen, for dei jortar, men hev ikkje klauver; dei skal vera ureine for dykk -</span> <span class="verse"><a name="8">8</a>og svinet, for det hev klauver, men jortar ikkje; det skal vera ureint for dykk. Kjøtet av dei dyri må de ikkje eta, og er dei daude, so må de ikkje koma nær deim.</span> <span class="verse"><a name="9">9</a>Høyr so kva de må eta av det som er i vatnet: Alt som hev uggar og reist, kann de eta.</span> <span class="verse"><a name="10">10</a>Men det som ikkje hev uggar og reist, må de ikkje eta; det skal vera ureint for dykk.</span> <span class="verse"><a name="11">11</a>Alle reine fuglar kann de eta.</span> <span class="verse"><a name="12">12</a>Det er berre desse fuglane de ikkje må eta: Ørnen og gribben og sjøørnen</span> <span class="verse"><a name="13">13</a>og glenta og heile falkeætti</span> <span class="verse"><a name="14">14</a>og alle fuglar av ramneætti</span> <span class="verse"><a name="15">15</a>og strussen og gauken og måsen og alle haukeslagi,</span> <span class="verse"><a name="16">16</a>kattula og stunulven og kveldknarren</span> <span class="verse"><a name="17">17</a>og hegren og etslegribben og kavfuglen</span> <span class="verse"><a name="18">18</a>og storken og heidloi og alle andre fuglar av same ætti, og herfuglen og skinnvengja.</span> <span class="verse"><a name="19">19</a>Alt flugjande krek skal vera ureint for dykk; de må ikkje eta det.</span> <span class="verse"><a name="20">20</a>Men alt fljugande som er reint, kann de eta.</span> <span class="verse"><a name="21">21</a>De må ikkje eta noko som er sjølvdaudt! Du kann gjeva det til dei framande som bur millom dykk, so dei kann eta det, eller og kann du selja det til utlendingar; for du er eit heilagt folk, vigt til Herren, din Gud. Du skal ikkje sjoda eit kid i mjølki åt mor si.</span> <span class="verse"><a name="22">22</a>Tiendi av avlingi di, av alt det som veks på marki år etter år, skal du taka med deg</span> <span class="verse"><a name="23">23</a>til den staden som Herren, din Gud, vel seg til bustad; der skal du halda måltid for hans åsyn, og eta tiendi av kornet ditt og av vinen og oljen, og frumsungarne av storfeet og småfeet ditt, so du kann læra å ottast Herren, din Gud, alle dagar.</span> <span class="verse"><a name="24">24</a>Men er vegen for lang for deg, er den staden som Herren, din Gud, hev valt seg til bustad for langt burte, og hev Herren velsigna deg med so rik ei grøda at du ikkje kann føra tiendi dit,</span> <span class="verse"><a name="25">25</a>so skal du gjera det i pengar, og pengarne skal du knyta inn i eit plagg og taka med deg til den staden som Herren, din Gud, hev valt seg ut.</span> <span class="verse"><a name="26">26</a>For dei pengarne skal du då kjøpa alt det du hev hug til, uksar og sauer og vin og sterke drykkjer, alt det som hugen din trår etter, og so skal du halda måltid der for Herrens åsyn, og gleda deg, du og huslyden din.</span> <span class="verse"><a name="27">27</a>Og leviten som bur hjå deg, må du ikkje gløyma; for han hev ikkje fenge nokon arvlut liksom du.</span> <span class="verse"><a name="28">28</a>Tridje kvart år skal du taka undan heile tiendi av det du hev avla det året, og leggja det upp i byarne dine.</span> <span class="verse"><a name="29">29</a>So skal levitarne koma; for dei hev ingen arvlut liksom du; og dei framande og farlause og enkjorne som bur innan portarne dykkar, skal koma, og få det dei treng. Då skal Herren, din Gud, velsigna deg i alt det du gjer og tek deg fyre.</span> </p></div</div></div></body></html>