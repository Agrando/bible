<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eccl/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eccl">Ecclesiastes</a> &gt <strong>Chapter 1</strong></div><p><span class="verse"><a name="1">1</a>Ord av Preikaren, son åt David, konge i Jerusalem.</span> <span class="verse"><a name="2">2</a>Fåfengt, fåfengt! segjer Preikaren, fåfengt, fåfengt! Alt er fåfengt.</span> <span class="verse"><a name="3">3</a>Kva vinning hev mannen av alt si møda som han møder seg med under soli?</span> <span class="verse"><a name="4">4</a>Ætt gjeng, og ætt kjem, medan jordi æveleg stend.</span> <span class="verse"><a name="5">5</a>Og soli renn, og soli glar, og ho skundar seg att til staden sin der som ho plar renna.</span> <span class="verse"><a name="6">6</a>Vinden gjeng imot sud og snur seg mot nord, han snur seg og snur seg og kjem attende til kringlaupet sitt.</span> <span class="verse"><a name="7">7</a>Alle elvar renn ut i havet, men havet vert ikkje fullt, dit som elvarne fyrr hev runne, held dei alltid på å renna.</span> <span class="verse"><a name="8">8</a>Allting strevar so ingen det ut kann segja, ikkje vert auga mett av å sjå, og ikkje vert øyra fyllt av å høyra.</span> <span class="verse"><a name="9">9</a>Det som hev vore, er det som skal vera, og det som hev hendt, er det som skal henda; det finst inkje nytt under soli.</span> <span class="verse"><a name="10">10</a>Skulde dei segja um noko: «Sjå, dette er nytt!» - so hev det longe vore til i fordums tider som var fyre oss.</span> <span class="verse"><a name="11">11</a>Me hev inkje minne um deim som fyrr hev livt, og dei som sidan skal koma, vil ikkje heller liva i minnet hjå deim som etterpå kjem.</span> <span class="verse"><a name="12">12</a>Eg, Preikaren, var konge yver Israel i Jerusalem.</span> <span class="verse"><a name="13">13</a>Eg lagde hugen på å granska og å ransaka med visdom alt det som hender under himmelen. Det er ei leid plåga som Gud hev gjeve mannsborni å plågast med.</span> <span class="verse"><a name="14">14</a>Eg såg på alt det som hender under soli, og so var det fåfengt alt i hop og jag etter vind.</span> <span class="verse"><a name="15">15</a>Det bogne kann ikkje beinkast, og det vantande kann ikkje reknast.</span> <span class="verse"><a name="16">16</a>Eg tenkte med meg sjølv: «Sjå no hev eg vunne meg større og rikare visdom enn alle dei som hev rådt yver Jerusalem fyre meg, og hjarta mitt hev set visdom og kunnskap i rikt mål.»</span> <span class="verse"><a name="17">17</a>Eg lagde hugen på å skyna visdomen og skyna vitløysa og dårskap. Men eg skyna at det var jag etter vind det og.</span> <span class="verse"><a name="18">18</a>For med mykje visdom du mykje gremmest, og aukar du kunnskap, so aukar du kvida.</span> </p></div</div></div></body></html>