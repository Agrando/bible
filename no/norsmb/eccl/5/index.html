<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eccl/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eccl">Ecclesiastes</a> &gt <strong>Chapter 5</strong></div><p><span class="verse"><a name="1">1</a>Ver ikkje bråfus med munnen din, og lat ikkje hjarta forhasta seg med å bera fram noko ord for Gud! For Gud er i himmelen og du på jordi, lat difor ordi dine vera få!</span> <span class="verse"><a name="2">2</a>For draumar kjem av mykje mas, og dåresvall av mange ord.</span> <span class="verse"><a name="3">3</a>Lovar du Gud noko, so dryg ikkje med å halda det, for han likar ikkje dårar. Haldt det du lovar!</span> <span class="verse"><a name="4">4</a>Det er betre at du inkje lovar enn at du lovar og ikkje held det.</span> <span class="verse"><a name="5">5</a>Lat ikkje munnen føra skuld yver kroppen, og seg ikkje til sendebodet: «Eg forrende meg!» Kvifor skal Gud harmast på det du segjer og tyna det som henderne dine gjer.</span> <span class="verse"><a name="6">6</a>For med mange draumar fylgjer mykje fåfengd, og like eins med mange ord. Nei, du skal ottast Gud.</span> <span class="verse"><a name="7">7</a>Um du ser at fatigmannen ligg under trykk, og at dei ranar rett og rettferd i landet, so undrast ikkje på den ting! For den eine høgsette lurer på den andre, og dei hev høgsette yver seg.</span> <span class="verse"><a name="8">8</a>Det er i alle høve ein fyremun for eit land: Ein konge som fremjar jordbruk.</span> <span class="verse"><a name="9">9</a>Den som elskar pengar, vert ikkje mett av pengar, og den som elskar rikdom, fær ingi vinning. Det er fåfengd det og.</span> <span class="verse"><a name="10">10</a>Di meir gods, di fleire til å tæra på det. Kva gagn hev eigaren av det anna enn augnesyn?</span> <span class="verse"><a name="11">11</a>Søt er svevnen for arbeidsmannen, anten han et lite eller mykje; men rikmannen fær ikkje sova for mette.</span> <span class="verse"><a name="12">12</a>Det finst noko syrgjeleg leidt som eg hev set under soli: Rikdom som eigaren hev spart upp til si eigi ulukka.</span> <span class="verse"><a name="13">13</a>Misser han denne rikdomen i eit uhende, og han hev fenge ein son, so eig han ingen ting.</span> <span class="verse"><a name="14">14</a>Slik som han kom ut or morslivet, skal han ganga burt att, so naken som han kom, og for strævet sitt fær han ingen ting som han kunde taka med seg.</span> <span class="verse"><a name="15">15</a>Det og er syrgjeleg leidt: Just slik som han kom, skal han ganga burt; kva vinning hev han då av det at han strævar burt i vind og vær?</span> <span class="verse"><a name="16">16</a>Attpå tærer han sitt heile sitt liv i myrker, og stor harm lyt han dragast med, og so hans sjukdom og sinne!</span> <span class="verse"><a name="17">17</a>Høyr no kva eg hev funne godt og fagert: At ein et og drikk og nyt det som godt er i all den møda som han mødest med under soli alle dei livedagar som Gud gjev honom; for det er hans lut.</span> <span class="verse"><a name="18">18</a>Og so tidt Gud gjev ein mann rikdom og skattar og attpå gjer honom før til å njota godt av det og taka sin lut og gleda seg i møda si, so er det ei gåva frå Gud.</span> <span class="verse"><a name="19">19</a>For då tenkjer han ikkje so mykje på livedagarne sine, av di Gud gjev honom nok å gjera med hjartegleda hans.</span> </p></div</div></div></body></html>