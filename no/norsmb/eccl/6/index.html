<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eccl/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eccl">Ecclesiastes</a> &gt <strong>Chapter 6</strong></div><p><span class="verse"><a name="1">1</a>Det er ei ulukka som eg hev set under soli, og tung ligg ho på menneskja:</span> <span class="verse"><a name="2">2</a>Når Gud gjev ein mann rikdom og skattar og æra, so han for sin part ikkje vantar noko av det han ynskjer, men Gud ikkje let honom vera kar til å njota godt av det, men ein framand mann fær njota det, so er det fåfengd og ei vond liding.</span> <span class="verse"><a name="3">3</a>Um ein mann fær hundrad born og liver mange år, so talet vert stort på dagarne i hans liveår, men sjæli hans ikkje vert mett av det gode, og han so ikkje fær nokor jordferd, då segjer eg: Eit ufullbore foster er betre fare enn han.</span> <span class="verse"><a name="4">4</a>For til fåfengs kom det, og i myrker gjeng det burt, og i myrker fær det namnet sitt løynt,</span> <span class="verse"><a name="5">5</a>og soli hev det korkje set eller kjent - det hev meir ro enn han.</span> <span class="verse"><a name="6">6</a>Og um han so livde tusund år tvo gonger, men ikkje fekk njota noko godt - fer ikkje alt til ein stad?</span> <span class="verse"><a name="7">7</a>All mannsens møda er for munnen hans, og like vel vert hugen aldri nøgd.</span> <span class="verse"><a name="8">8</a>For kva fyremun hev vismannen framfor dåren? Kva fyremun hev fatigmannen som veit å vandra for augo på dei livande?</span> <span class="verse"><a name="9">9</a>Betre augnesyn enn ein urolig hugen. Det er fåfengd og jag etter vind.</span> <span class="verse"><a name="10">10</a>Det som hender, er alt fyrr nemnt med namn, og det er kjent kva ein mann skal verta, og ikkje kann han saksøkja den som er sterkare enn han.</span> <span class="verse"><a name="11">11</a>For det finst ein ordrikdom som berre aukar fåfengdi, kva gagn hev mannen av det?</span> <span class="verse"><a name="12">12</a>For kven veit kva som er godt for mannen i livet, i alle hans fåfengde livedagar som han fer igjenom som ein skugge? Og kven segjer med mannen kva som skal henda under soli etter hans tid?</span> </p></div</div></div></body></html>