<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eccl/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eccl">Ecclesiastes</a> &gt <strong>Chapter 3</strong></div><p><span class="verse"><a name="1">1</a>Alt hev si stund, og kvart tiltak under himmelen hev si tid:</span> <span class="verse"><a name="2">2</a>Fødast hev si tid, og døy hev si tid; planta hev si tid, og riva upp det som er planta hev si tid;</span> <span class="verse"><a name="3">3</a>drepa hev si tid, og lækja hev si tid; riva ned hev si tid, og byggja upp hev si tid;</span> <span class="verse"><a name="4">4</a>gråta hev si tid, og læ hev si tid; syrgja hev si tid, og dansa hev si tid;</span> <span class="verse"><a name="5">5</a>kasta stein hev si tid, og sanka stein hev si tid; fangtak hev si tid, og halda seg frå fangtak hev si tid;</span> <span class="verse"><a name="6">6</a>leita hev si tid, og missa hev si tid; gøyma hev si tid, og kasta burt hev si tid;</span> <span class="verse"><a name="7">7</a>riva sund hev si tid, og sauma i hop hev si tid; tegja hev si tid, og tala hev si tid;</span> <span class="verse"><a name="8">8</a>elska hev si tid, og hata hev si tid; ufred hev si tid, og fred hev si tid.</span> <span class="verse"><a name="9">9</a>Kva vinning fær då den som gjer noko av den møda han hev med det?</span> <span class="verse"><a name="10">10</a>Eg såg på det strævet som Gud hev gjeve mannsborni å stræva med.</span> <span class="verse"><a name="11">11</a>Alt hev han laga fagert til si tid, ja, æva hev han lagt i hjarta deira, men so at menneskja ikkje kann finna ut frå upphav til endes det verk som Gud hev gjort.</span> <span class="verse"><a name="12">12</a>Då skyna eg at dei ikkje hev noko betre enn å gleda seg og goda seg so lenge livet varer.</span> <span class="verse"><a name="13">13</a>Men det å eta og drikka og njota livet midt i all møda, det og ei Guds gåva for kvar mann.</span> <span class="verse"><a name="14">14</a>Eg skyna at alt det Gud gjer, det varer æveleg, ikkje kann ein leggja noko til, og ikkje kann ein taka noko ifrå; og det hev Gud gjort so, av di me skal ottast honom.</span> <span class="verse"><a name="15">15</a>Det som hender, hev vore til fyrr, og det som kjem til å henda, hev og vore til fyrr; Gud leitar upp att det framfarne.</span> <span class="verse"><a name="16">16</a>Framleides såg eg under soli: I domstolen, der sat uretten, og på rettferd-staden, der var uretten.</span> <span class="verse"><a name="17">17</a>Då sagde eg med meg sjølv: «Den rettferdige og den urettferdige skal Gud døma; for hjå han er det sett ei tid for kvart tiltak og for kvart verk.»</span> <span class="verse"><a name="18">18</a>Eg sagde med meg sjølv: «Det er for mannsborni skuld, for Gud vil prova deim, so dei kann sjå at dei i seg sjølve ikkje er anna enn dyr.</span> <span class="verse"><a name="19">19</a>For lagnaden åt mannsborni er som lagnaden åt dyri, ja, same lagnaden fær dei; som den eine døyr, so døyr den andre, og ei ånd hev dei alle; menneskja hev ingen fyremun framfor dyri, for alt er fåfengt.</span> <span class="verse"><a name="20">20</a>Alle gjeng til ein stad, alle er komne av moldi, og alle skal attende til moldi.</span> <span class="verse"><a name="21">21</a>Kven veit um åndi åt menneski stig uppetter, og um åndi åt dyri fer ned til jordi?»</span> <span class="verse"><a name="22">22</a>So skyna eg at ingen ting er betre enn at mannen er glad i arbeidet sitt, for det er hans lut. For kven kann føra honom so langt, at han ser inn i det som skal koma etter honom?</span> </p></div</div></div></body></html>