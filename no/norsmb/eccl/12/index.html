<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eccl/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eccl">Ecclesiastes</a> &gt <strong>Chapter 12</strong></div><p><span class="verse"><a name="1">1</a>Og tenk på din skapar i ungdomsdagarne, fyrr dei vonde dagarne kjem, og det lid til dei åri då du lyt segja: «Eg likar deim ikkje;»</span> <span class="verse"><a name="2">2</a>fyrr soli myrkjest, og ljoset og månen og stjernorne, og skyer kjem att etter regnet;</span> <span class="verse"><a name="3">3</a>den tid då hus-vaktmennerne skjelv, og dei kraftige mennerne krøkjest, og håndkvern-gjentorne skoftar for dei er so få, og dei som ser ut gjenom gluggarne dimmest,</span> <span class="verse"><a name="4">4</a>og gatedørerne stengdest med kverne-duren spaknar; då ein ris upp med fyrste fuglekvitring, og alle songmøyar lågmælte vert;</span> <span class="verse"><a name="5">5</a>då ein og er rædd for kvar ein bakke, og skræmslor ventar på vegen, og mandeltreet blømer, og grashoppen karar seg fram, og kapersberet dovnar; for menneskja fer til sitt æve-hus, og gråtarane gjeng ikring på gata; -</span> <span class="verse"><a name="6">6</a>fyrr sylvsnori slitnar, og gullskåli brotnar, og krukka ved kjelda gjeng sund, og hjulet dett brotna i brunnen,</span> <span class="verse"><a name="7">7</a>og moldi fer atter til jordi som fyrr ho var, og åndi gjeng atter til Gud som ho gav.</span> <span class="verse"><a name="8">8</a>Fåfengt, fåfengt! segjer Preikaren, alt er fåfengt!</span> <span class="verse"><a name="9">9</a>Umfram det at Preikaren var ein vismann, lærde han og folket kunnskap, og grunda og granska, han sette i hop mange ordtøke.</span> <span class="verse"><a name="10">10</a>Preikaren freista å finna vænleiks-ord, ærleg uppskrivne, sanningsord.</span> <span class="verse"><a name="11">11</a>Ord av vismenner er som broddar, og i samling er dei som islegne spikrar; dei er gåva frå ein og same hyrdingen.</span> <span class="verse"><a name="12">12</a>Men elles, son min, lat deg vara åt. Det er ingen ende på all bokskrivingi, men mykje gransking armar ut kroppen.</span> <span class="verse"><a name="13">13</a>Endelykti er dette, når du hev høyrt alt: Ottast Gud og haldt hans bodord! Det er målet for alle menneskje.</span> <span class="verse"><a name="14">14</a>For kvar gjerning vil Gud føra fram for domen yver alt det som løynt er, anten det so er godt eller vondt.</span> </p></div</div></div></body></html>