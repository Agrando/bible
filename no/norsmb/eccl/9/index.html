<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eccl/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eccl">Ecclesiastes</a> &gt <strong>Chapter 9</strong></div><p><span class="verse"><a name="1">1</a>For alt dette lagde meg på hjarta, og alt dette prøvde eg å granska ut: at dei rettferdige og dei vise og deira verk er i Guds hand. Um kjærleik eller hat veit ingen mann i fyrevegen; alt kann dei venta seg.</span> <span class="verse"><a name="2">2</a>Alt kann hendast alle. Den same lagnaden råkar den rettferdige og den gudlause, den gode og reine og den ureine, den som ofrar og den som ikkje ofrar, det gjeng på same vis med den gode som med syndaren, med den som sver som med den som er rædd å sverja.</span> <span class="verse"><a name="3">3</a>Det er det som er det leide med alt som hender under soli, at alle fær same lagnaden, so vert og hjarta åt mannsborni fullt av det som vondt er, og dei ber vitløysa i hjarta sitt so lenge dei liver, og sidan lyt dei av til dei daude.</span> <span class="verse"><a name="4">4</a>For den som fær vera i lag med alle dei livande, han hev von. For ein livande hund er betre enn ei daud løva.</span> <span class="verse"><a name="5">5</a>For dei livande veit at dei skal døy, men dei daude veit ingen ting og fær ikkje lenger nokor løn, for minnet um deim gløymest.</span> <span class="verse"><a name="6">6</a>Både deira kjærleik og hat og ovmod er det slutt med for lenge sidan, og aldri meir fær dei hava noko med det som hender under soli.</span> <span class="verse"><a name="7">7</a>So et då ditt brød med gleda, og drikk med godt mod din vin! For Gud hev longe godkjent di gjerning.</span> <span class="verse"><a name="8">8</a>Lat klædi dine stødt vera kvite, og ei vanta olje på hovudet ditt!</span> <span class="verse"><a name="9">9</a>Njot livet med ei kona som du elskar, alle dagar i ditt fåfengde liv som han hev gjeve deg under soli, alle dine fåfengde dagar! For det er din lut i livet og i møda di som du mødest med under soli.</span> <span class="verse"><a name="10">10</a>Alt det di hand vinn gjera med di kraft, det skal du gjera, for det finst ikkje arbeid eller utrekning eller kunnskap eller visdom i helheimen som du gjeng til.</span> <span class="verse"><a name="11">11</a>Framleides såg eg under soli at ikkje dei snøgge råder yver skeidet, og ikkje kjemporne yver i striden, og ikkje heller dei vise yver brød, ikkje heller dei vituge yver rikdom, ikkje heller dei kunnige yver manntekkje; for tid og lagnad møter deim alle.</span> <span class="verse"><a name="12">12</a>For menneskja kjenner likso lite si tid som fiskarne som vert fanga i ulukke-garnet, eller fuglarne som vert fanga i snara. Lik eins vert og mannsborni snara i ustundi, når ho brått kjem yver deim.</span> <span class="verse"><a name="13">13</a>Det og hev eg set var visdom under soli, og stor tykte eg han var:</span> <span class="verse"><a name="14">14</a>Det var ein liten by, og få folk hadde han. So kom det ein stor konge mot honom og kringsette honom og bygde store vollar mot honom.</span> <span class="verse"><a name="15">15</a>Og det fanst der i byen ein fatig vismann, og han berga byen med visdomen sin; men ikkje eit menneskje kom i hug denne fatige mannen.</span> <span class="verse"><a name="16">16</a>Då tenkte eg: «Vel er visdom betre enn styrke, men folk vanvyrder fatigmanns visdom, og dei høyrer ikkje på ordi hans.»</span> <span class="verse"><a name="17">17</a>Vismanna-ord som ein høyrer i ro, er betre enn hovdings skrik millom dårar.</span> <span class="verse"><a name="18">18</a>Visdom er betre enn våpn, men ein syndar kann tyna mykje godt.</span> </p></div</div></div></body></html>