<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eccl/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eccl">Ecclesiastes</a> &gt <strong>Chapter 2</strong></div><p><span class="verse"><a name="1">1</a>Då sagde eg med meg sjølv: «Kom, so skal eg prøva deg med gleda; njot det som godt er!» Men so var det fåfengt det og.</span> <span class="verse"><a name="2">2</a>Um låtten sagde eg: «Han er vitlaus!» Og um gleda: «Kva gagn gjer ho?»</span> <span class="verse"><a name="3">3</a>Eg kom på den tanken, at eg skulde kveikja kroppen med vin, medan hjarta dreiv på med visdom, og halda meg til dårskapen, til dess eg fekk sjå kva som var best for mannsborni å gjera under himmelen dei dagarne livet varer.</span> <span class="verse"><a name="4">4</a>Eg tok på med store verk: Eg bygde meg hus, planta meg vingardar,</span> <span class="verse"><a name="5">5</a>gjorde meg hagar og parkar og sette alle slag frukttre i deim.</span> <span class="verse"><a name="6">6</a>Eg gjorde meg vatsdammar til å vatna ein lund av tre som voks upp.</span> <span class="verse"><a name="7">7</a>Eg kjøpte trælar og trælgjentor, hadde heimefødde trælar, ja ein buskap fekk eg meg og, kyr og sauer i mengd, meir enn alle dei som hadde vore fyre meg i Jerusalem.</span> <span class="verse"><a name="8">8</a>Eg samla meg ogso sylv og gull, og alt som kongar og land kann eiga, eg fekk meg songarar og songmøyar, og det som er til lyst for mannsborni: konor i mengd.</span> <span class="verse"><a name="9">9</a>So vart eg reint ovstor, større enn alle dei som hadde vore fyre meg i Jerusalem, og attpå hadde eg visdomen min hjå meg.</span> <span class="verse"><a name="10">10</a>Alt det augo ynskte, let eg deim få, eg heldt ikkje hjarta mitt burte frå nokor gleda; for hjarta hadde gleda av all mi møda, og det var min lut av all mi møda.</span> <span class="verse"><a name="11">11</a>Men so gav eg meg til å sjå på alle mine verk som henderne mine hadde gjort, og den møda dei hadde kosta meg, då synte det seg at alt var fåfengd og jag etter vind. Nei, det finst ingi vinning under soli.</span> <span class="verse"><a name="12">12</a>So gav eg meg til å sjå på visdom og vitløysa og dårskap; for kva vil den mannen gjera som kjem etter kongen? Det som folk fyrr hev gjort.</span> <span class="verse"><a name="13">13</a>Då såg eg at visdomen hev same fyremunen framfor dårskapen som ljoset hev framfor myrkret.</span> <span class="verse"><a name="14">14</a>Den vise hev augo i hausen, men dåren ferdast i myrkret. Men eg skyna og at same lagnaden råkar den eine som den andre.</span> <span class="verse"><a name="15">15</a>Då sagde eg med meg sjølv: «Den lagnad som dåren fær, den fær eg og. Kva gagn hev eg då av det at eg hev vore so ovleg vis?» Eg sagde med meg sjølv: «Det er fåfengt dette og!»</span> <span class="verse"><a name="16">16</a>For minnet um den vise varer ikkje meir æveleg enn minnet um dåren. I dei komande dagar vil alt vera gløymt for lenge sidan, og lyt ikkje den vise døy likso vel som dåren?</span> <span class="verse"><a name="17">17</a>Då vart eg leid av livet, for det som hender under soli, tyktest meg vera vondt; alt er fåfengd og jag etter vind.</span> <span class="verse"><a name="18">18</a>Og eg vart leid av all mi møda som eg hev mødt meg med under soli, av di eg skulde leiva det til den mannen som kjem etter meg.</span> <span class="verse"><a name="19">19</a>Kven veit um det vert ein vis mann eller ein dåre? Og endå skal han råda yver alt det som eg hev vunne med møda og med visdom under soli! Det er fåfengt det og.</span> <span class="verse"><a name="20">20</a>Då tok eg reint til å orvonast for all den møda eg hadde mødt meg med under soli.</span> <span class="verse"><a name="21">21</a>For det hender at ein mann hev gjort sitt arbeid med visdom og kunnskap og dug, so lyt han gjeva det frå seg til eiga åt ein mann som ikkje hev havt møda med det. Det og er fåfengd og ei stor ulukka.</span> <span class="verse"><a name="22">22</a>Ja, kva hev mannen att for all si møda og sine hugmål som han mødest med under soli?</span> <span class="verse"><a name="23">23</a>For heile hans liv er ei pinsla, og hans stræv er leidelse, ja ikkje ein gong um natti fær hjarta hans kvila. Det er fåfengt det og.</span> <span class="verse"><a name="24">24</a>Det er ikkje ei lukka som stend til mannen sjølv at han et og drikk og unner seg gode dagar midt i møda si. Eg såg at det og kjem frå Guds hand.</span> <span class="verse"><a name="25">25</a>For kven kann eta og kven kann njota noko utan honom?</span> <span class="verse"><a name="26">26</a>For den mannen som er honom til hugnad, gjev han visdom og kunnskap og gleda. Men den som syndar, gjev han strævet med å samla og draga i hop so den som er til hugnad for Gud kann få det. Det og er fåfengd og jag etter vind.</span> </p></div</div></div></body></html>