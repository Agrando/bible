<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eccl/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eccl">Ecclesiastes</a> &gt <strong>Chapter 7</strong></div><p><span class="verse"><a name="1">1</a>Betre godt namn enn god salve, og betre døyande-dagen enn fødedagen.</span> <span class="verse"><a name="2">2</a>Betre til syrgjehus ganga enn til gjestebodshus, so visst som det er enden for alle menneskje, og den som liver, skal leggja seg det på hjarta.</span> <span class="verse"><a name="3">3</a>Betre gremmelse enn lått, for når andlitet ser ille ut, stend vel til med hjarta.</span> <span class="verse"><a name="4">4</a>Hjarta åt vismenner er i syrgjehus, men hjarta åt dårar er i gledehus.</span> <span class="verse"><a name="5">5</a>Betre høyra skjenn av ein vismann enn når nokon høyrer song av dårar.</span> <span class="verse"><a name="6">6</a>For som tyrnerris sprakar under gryta, soleis er det når dåren lær. - Det og er fåfengd.</span> <span class="verse"><a name="7">7</a>For urett vinning gjer vismann til dåre, og mutor skjemmer ut hjarta.</span> <span class="verse"><a name="8">8</a>Betre enden på ei sak enn upphavet, betre tolmodig enn ovmodig.</span> <span class="verse"><a name="9">9</a>Ver ikkje for brå i hugen til å gremmast, for gremmelse bur i barmen på dårar.</span> <span class="verse"><a name="10">10</a>Seg ikkje: «Korleis hev det seg at dei framfarne dagar var betre enn dei som no er?» For ikkje utav visdom spør du um det.</span> <span class="verse"><a name="11">11</a>Visdom er jamgod med ervegods, og ei vinning for deim som ser soli.</span> <span class="verse"><a name="12">12</a>For ein sit i skuggen av visdomen som i skuggen av pengar, men fyremunen med kunnskap er at visdomen held eigaren sin i live.</span> <span class="verse"><a name="13">13</a>Sjå på Guds verk! For kven kann beinka det som han hev gjort krokut?</span> <span class="verse"><a name="14">14</a>På ein god dag skal du vera i godlag, og på ein vond dag skal du tenkja på at Gud hev gjort den og likso vel som hin, av di at menneskja ikkje skal finna noko ulivt etter si avferd.</span> <span class="verse"><a name="15">15</a>Alt hev eg set i dei fåfengde dagerne mine: Det hender at ein rettferdig gjeng til grunns tråss i si rettferd, og at ein gudlaus liver lenge tråss i sin vondskap.</span> <span class="verse"><a name="16">16</a>Ver ikkje altfor rettferdig, og te deg ikkje for vis! Kvifor vil du tyna deg sjølv?</span> <span class="verse"><a name="17">17</a>Ver ikkje altfor gudlaus, og ver ikkje ein dåre? Kvifor vil du døy fyre tidi?</span> <span class="verse"><a name="18">18</a>Det er godt at du held fast på det eine og ikkje heller slepper handi av det andre, for den som ottast Gud, han greider seg or alt dette.</span> <span class="verse"><a name="19">19</a>Visdomen gjev vismannen ei sterkare vern enn ti magthavarar i ein by.</span> <span class="verse"><a name="20">20</a>For det finst ikkje eit rettferdigt menneskje på jordi som berre gjer godt og aldri syndar.</span> <span class="verse"><a name="21">21</a>Agta ikkje heller på alt det som folk segjer, elles kunde du få høyra din eigen træl banna deg.</span> <span class="verse"><a name="22">22</a>For du veit med deg sjølv, at du og mange gonger hev banna andre.</span> <span class="verse"><a name="23">23</a>Alt dette hev eg røynt ut med visdom. Eg tenkte: «Visdom vil eg vinna!» men han heldt seg langt burte frå meg.</span> <span class="verse"><a name="24">24</a>Langt burte er det som til er, og so djupt, so djupt; kven kann nå det?</span> <span class="verse"><a name="25">25</a>Eg gav meg til, og hugen gjekk ut på å kjenna og granska og søkja visdom og ettertanke og få vita at gudløysa er dårskap og narreskapen vitløysa.</span> <span class="verse"><a name="26">26</a>Då fann eg at kvinna er beiskare enn dauden, for ho er eit net, og hjarta hennar eit garn, og henderne hennar lekkjor. Den som tekkjest Gud, slepp ifrå henne, men syndaren vert hennar fange.</span> <span class="verse"><a name="27">27</a>Sjå det fann eg, segjer preikaren, då eg lagde det eine i hop med det andre og vilde koma til ei endelykt:</span> <span class="verse"><a name="28">28</a>Det som eg stødt hev leita etter, men ikkje funne, det er: Ein mann millom tusund hev eg funne, men ei kvinna hev eg ikkje funne millom alle deim.</span> <span class="verse"><a name="29">29</a>Berre dette hev eg funne ut, skal du vita, at Gud hev skapt menneskja rett, men dei søkjer mange krokar.</span> </p></div</div></div></body></html>