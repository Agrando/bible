<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eccl/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eccl">Ecclesiastes</a> &gt <strong>Chapter 10</strong></div><p><span class="verse"><a name="1">1</a>Eiterflugor set illtev og æsing i salven åt salvemakeren; ein grand dårskap veg meir enn visdom, meir enn æra.</span> <span class="verse"><a name="2">2</a>Vismanns-hug til retta gjeng, og dåre-hug til keiva.</span> <span class="verse"><a name="3">3</a>Og kvar helst dåren gjeng, tryt vitet hans, og han segjer frå til kvar og ein at han er ein dåre.</span> <span class="verse"><a name="4">4</a>Um hovdings vreide reiser seg mot deg, so gakk ikkje frå din post! For roleg åtferd hindrar mange synder.</span> <span class="verse"><a name="5">5</a>Det er ei ulukka som eg hev set under soli liksom eit mistak som kjem frå ein magthavar:</span> <span class="verse"><a name="6">6</a>Dårskapen er sett i høge sessar, og rikfolk lyt sitja lågt.</span> <span class="verse"><a name="7">7</a>Eg hev set trælar på hesteryggen og hovdingar ganga på sin fot som trælar.</span> <span class="verse"><a name="8">8</a>Den som grev ei grav, kann stupa nedi, og den som riv ein mur, kann ormen stinga.</span> <span class="verse"><a name="9">9</a>Den som bryt stein, kann få mein; den som høgg ved, kann koma ut i fåre.</span> <span class="verse"><a name="10">10</a>Når øksi ikkje bit og han ei slipar eggi, då lyt han bruka dess meir magt. Men visdomen veit å vøla til.</span> <span class="verse"><a name="11">11</a>Når ormen sting fyrr ein fær mana, hev manaren ingen fyremun.</span> <span class="verse"><a name="12">12</a>Ord av vismanns munn er gudlege, men lipporne på dåren gløyper honom sjølv.</span> <span class="verse"><a name="13">13</a>Dei fyrste ordi i hans munn er dårskap, og røda endar reint i arge vitløysa.</span> <span class="verse"><a name="14">14</a>Dåren brukar mange ord, endå ingen mann veit kva som henda skal, og kva som etter hans tid henda skal, kven kann segja honom det?</span> <span class="verse"><a name="15">15</a>Dåren møder seg med maset sitt, han som ikkje ein gong veit å gå til byen.</span> <span class="verse"><a name="16">16</a>Usælt er du land som hev eit barn til konge, og fyrstar som held etarlag um morgonen!</span> <span class="verse"><a name="17">17</a>Sælt er du land som hev ein adelboren konge, og fyrstar som held sine mål i rette tid på kara-vis og ei med fyll!</span> <span class="verse"><a name="18">18</a>Når leta rår, sig bjelkarne ned, og huset lek når henderne heng. -</span> <span class="verse"><a name="19">19</a>Til gaman held dei gilde, og vin gjev livet gleda, og pengar greider alt.</span> <span class="verse"><a name="20">20</a>Ikkje ein gong i tankarne må du banna ein konge, og ikkje i ditt sengrom banna ein rikmann. For himmelens fuglar ber ljoden burt, og dei fløygde melder din tala.</span> </p></div</div></div></body></html>