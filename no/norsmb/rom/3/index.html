<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/rom/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/rom">Romans</a> &gt <strong>Chapter 3</strong></div><p><span class="verse"><a name="1">1</a>Kva fyremun hev so jøden? eller kva gagn er det i umskjeringi?</span> <span class="verse"><a name="2">2</a>Mykje i alle måtar! fyrst og fremst det at Guds ord vart gjeve deim til i vareign.</span> <span class="verse"><a name="3">3</a>For korleis er det? um sume var utrue, skulde då deira utruskap gjera Guds truskap til inkjes?</span> <span class="verse"><a name="4">4</a>Nei, langt ifrå! Lat det standa fast at Gud er sannordig, men kvart menneskje ein ljugar, som skrive stend: «At du må finnast rettferdig i dine ord, og vinna når du fører di sak.»</span> <span class="verse"><a name="5">5</a>Men um vår urettferd syner Guds rettferd, kva skal me då segja? Er vel Gud urettferdig når han fører vreiden sin yver oss? Eg talar på menneskjevis.</span> <span class="verse"><a name="6">6</a>Nei, langt ifrå! Korleis kunde då Gud døma verdi?</span> <span class="verse"><a name="7">7</a>Ja, men um no Guds sannleik ved mi lygn synte seg ovstor til hans æra, kvi vert då eg endå dømd som ein syndar?</span> <span class="verse"><a name="8">8</a>Og skal me ikkje då - som me vert spotta for, og som sume segjer at me lærer - gjera det vonde, so det gode kann koma utav det? Rettferdig er den domen som slike fær yver seg.</span> <span class="verse"><a name="9">9</a>Kva då? Hev me nokon fyremun? Nei, slett ikkje; for me hev fyrr klaga både jødar og grækarar for at dei er under synd alle saman,</span> <span class="verse"><a name="10">10</a>so som skrive stend: «Det finst ingen rettferdig, ikkje ein heller;</span> <span class="verse"><a name="11">11</a>det finst ikkje den som er vitug, det finst ikkje den som søkjer Gud.</span> <span class="verse"><a name="12">12</a>Alle er avvikne, dei er udugande vortne alle saman; det finst ikkje nokon som gjer godt, det finst ikkje ein einaste.</span> <span class="verse"><a name="13">13</a>Ei opna grav er strupen deira, med tungorne sine gjorde dei svik, orme-eiter er under lipporne deira.</span> <span class="verse"><a name="14">14</a>Deira munn er full av bannskap og beiska.</span> <span class="verse"><a name="15">15</a>Deira føter er snare til å spilla blod.</span> <span class="verse"><a name="16">16</a>Øyding og usæla hev deira vegar,</span> <span class="verse"><a name="17">17</a>og freds veg kjenner dei ikkje.</span> <span class="verse"><a name="18">18</a>Ingen age for Gud dei heve for augo.»</span> <span class="verse"><a name="19">19</a>Men me veit at alt det som lovi segjer, det talar ho til deim som hev lovi, so kvar munn skal tagna og all verdi verta saka for Gud,</span> <span class="verse"><a name="20">20</a>sidan inkje kjøt kann verta rettferdiggjort for honom med lovgjerningar; for ved lovi kjem ein til å kjenna synd.</span> <span class="verse"><a name="21">21</a>Men no er Guds rettferd, som lovi og profetarne vitnar um, openberra utan lovi,</span> <span class="verse"><a name="22">22</a>det vil segja Guds rettferd ved tru på Jesus Kristus for alle og yver alle som trur. For det finst inkje skil;</span> <span class="verse"><a name="23">23</a>alle hev synda og vantar æra for Gud,</span> <span class="verse"><a name="24">24</a>med di dei vert rettferdiggjorde ufortent av hans nåde ved utløysingi i Kristus Jesus.</span> <span class="verse"><a name="25">25</a>Honom synte Gud fram i blodet hans, som ein nådestol ved trui, til å visa si rettferd, av di han i sitt langmod hadde havt tol med dei synder som fyrr var gjorde -</span> <span class="verse"><a name="26">26</a>til å visa si rettferd i den tid som no er, so han kunde vera rettferdig og gjera den rettferdig som hev trui på Jesus.</span> <span class="verse"><a name="27">27</a>Kvar er so vår ros? Ho er utestengd. Kva lov er det ved? Gjerningslovi? Nei, ved tru-lovi.</span> <span class="verse"><a name="28">28</a>For me held fyre at menneskja vert rettferdiggjord ved tru utan lovgjerningar.</span> <span class="verse"><a name="29">29</a>Eller er Gud berre Gud for jødar? Er han ikkje Gud for heidningar og? Jau, for heidningar og,</span> <span class="verse"><a name="30">30</a>so sant Gud er ein, og han rettferdiggjer dei umskorne av tru, og dei u-umskorne ved tru.</span> <span class="verse"><a name="31">31</a>Gjer me då lovi um inkje med trui? Nei, langt ifrå; me stadfester lovi.</span> </p></div</div></div></body></html>