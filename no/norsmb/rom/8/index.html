<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/rom/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/rom">Romans</a> &gt <strong>Chapter 8</strong></div><p><span class="verse"><a name="1">1</a>So er det då ingi fordøming for deim som er i Kristus Jesus.</span> <span class="verse"><a name="2">2</a>For i Kristus Jesus hev livsens ånds-lov gjort meg fri frå synde- og daude-lovi.</span> <span class="verse"><a name="3">3</a>For det som var umogelegt for lovi, av di ho var magtlaus ved kjøtet, det gjorde Gud, då han sende sin eigen son i syndigt kjøts likning og for syndi skuld og fordømde syndi i kjøtet.</span> <span class="verse"><a name="4">4</a>So skulde lovkravet verta fullnøgt i oss som ikkje ferdast etter kjøtet, men etter Anden.</span> <span class="verse"><a name="5">5</a>For dei som er etter kjøtet, trår etter det som høyrer kjøtet til, men dei som er etter Anden, trår etter det som høyrer Anden til.</span> <span class="verse"><a name="6">6</a>For kjøtsens trå er daude, men Andens trå er liv og fred,</span> <span class="verse"><a name="7">7</a>etter di kjøtsens trå er fiendskap mot Gud - for det er ikkje Guds lov lydugt, ja, kann ikkje vera det heller -</span> <span class="verse"><a name="8">8</a>og dei som er i kjøtet, kann ikkje tekkjast Gud.</span> <span class="verse"><a name="9">9</a>Men de er ikkje i kjøtet, men i Anden, so framt Guds Ande bur i dykk; men hev ein ikkje hev Kristi Ande, so høyrer han ikkje honom til.</span> <span class="verse"><a name="10">10</a>Men er Kristus i dykk, so er vel likamen daud for synd skuld, men åndi er liv for rettferd skuld.</span> <span class="verse"><a name="11">11</a>Men dersom Anden hans som vekte Jesus upp frå dei daude, bur i dykk, so skal han som vekte Kristus upp frå dei daude, ogso gjera dykkar døyelege likamar livande for sin Ande skuld, som bur i dykk.</span> <span class="verse"><a name="12">12</a>So stend me då, brør, ikkje i skuld til kjøtet, so me skulde liva etter kjøtet.</span> <span class="verse"><a name="13">13</a>For liver de etter kjøtet, skal de døy; men døyder de likamens gjerningar ved Anden, då skal de liva.</span> <span class="verse"><a name="14">14</a>For so mange som vert drivne av Guds Ande, dei er Guds born.</span> <span class="verse"><a name="15">15</a>For de fekk ikkje ein trældoms-ande, so de atter skulde ræddast, men de fekk ei barnekårs-ande, som gjer at me ropar: «Abba, Fader!»</span> <span class="verse"><a name="16">16</a>Anden sjølv vitnar med vår ånd at me er Guds born.</span> <span class="verse"><a name="17">17</a>Men er me born, so er me ervingar og, det er Guds ervingar, og Kristi medervingar, so framt me lid med honom, for at me skal verta herleggjorde med honom.</span> <span class="verse"><a name="18">18</a>For eg held so fyre, at lidingarne i den nærverande tidi er ikkje vyrdande mot den herlegdomen som skal openberrast på oss.</span> <span class="verse"><a name="19">19</a>For skapningen lengtar og stundar etter Guds borns openberring;</span> <span class="verse"><a name="20">20</a>for skapningen vart lagd under vesaldomen - ikkje godviljugt, men etter hans vilje som lagde honom derunder -</span> <span class="verse"><a name="21">21</a>i von um at skapningen og skal verta frigjord frå trældomen under forgjengelegdom til fridomen i Guds borns herlegdom.</span> <span class="verse"><a name="22">22</a>For me veit at all skapningen sukkar saman og lid sår verk saman alt til no;</span> <span class="verse"><a name="23">23</a>ja, ikkje berre det, men me og, som hev Anden til fyrstegrøda, jamvel me sukkar med oss sjølve, med di me stundar etter barnekåret, vår likams utløysing.</span> <span class="verse"><a name="24">24</a>For i voni er me frelste; men ei von som ein ser, er ingi von; kvifor skulde ein vona det ein ser?</span> <span class="verse"><a name="25">25</a>Men vonar me det me ikkje ser, so stundar me etter det med tolmod.</span> <span class="verse"><a name="26">26</a>Men like eins kjem Anden og vår vanmagt til hjelp; for me veit ikkje kva me skal beda um, so som me treng det, men Anden sjølv gjeng i bøn for oss med usegjelege sukkar,</span> <span class="verse"><a name="27">27</a>og han som ransakar hjarto, veit kva Anden trår etter; for etter Guds vilje gjeng han i bøn for dei heilage.</span> <span class="verse"><a name="28">28</a>Og me veit at alle ting tener deim til gode som elskar Gud, dei som er kalla etter hans rådgjerd.</span> <span class="verse"><a name="29">29</a>For dei som han kjende fyreåt, dei hev han og kåra fyreåt til å likjast bilætet av Son hans, so han skulde vera den fyrstefødde millom mange brør;</span> <span class="verse"><a name="30">30</a>og dei som han kåra fyreåt, deim hev han og kalla, og dei som han kalla, deim hev han og rettferdiggjort, og dei som han rettferdiggjorde, deim hev han og herleggjort.</span> <span class="verse"><a name="31">31</a>Kva skal me då segja um dette? Er Gud med oss, kven er då imot oss?</span> <span class="verse"><a name="32">32</a>Han som ikkje sparde sin eigen son, men gav honom for oss alle, kor skulde han ikkje og gjeva oss alle ting med honom?</span> <span class="verse"><a name="33">33</a>Kven vil klaga Guds utvalde? Gud er den som rettferdiggjer.</span> <span class="verse"><a name="34">34</a>Kven er den som fordømer? Kristus er den som hev døytt, ja, endå meir, som er uppvekt, som og er ved Guds høgre hand, som og gjeng i bøn for oss.</span> <span class="verse"><a name="35">35</a>Kven skal skilja oss frå Kristi kjærleik? Trengsla eller hugverk eller forfylgjing eller hunger eller klædeløysa eller fåre eller sverd?</span> <span class="verse"><a name="36">36</a>som skrive stend: «For di skuld vert me drepne all dagen; me er rekna som slagtesauer.»</span> <span class="verse"><a name="37">37</a>Men i alt dette vinn me meir enn siger ved honom som elska oss.</span> <span class="verse"><a name="38">38</a>For eg er viss på at korkje daude eller liv, korkje englar eller herrar, korkje det som no er eller det som koma skal eller nokor magt,</span> <span class="verse"><a name="39">39</a>korkje høgd eller dypt eller noko annan skapning skal kunna skilja oss frå Guds kjærleik i Kristus Jesus, vår Herre.</span> </p></div</div></div></body></html>