<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/rom/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/rom">Romans</a> &gt <strong>Chapter 7</strong></div><p><span class="verse"><a name="1">1</a>Eller veit de ikkje, brør - for eg talar til slike som kjenner lovi - at lovi råder yver menneskjet so lenge det liver?</span> <span class="verse"><a name="2">2</a>For den gifte kvinna er med lovi bundi til mannen sin so lenge han liver; men døyr mannen, er ho løyst frå lovi um mannen.</span> <span class="verse"><a name="3">3</a>Difor skal ho kallast horkona, um ho gifter seg med ein annan mann medan mannen hennar liver; men døyr mannen, so er ho fri frå lovi, so ho ikkje vert horkona um ho vert gift med ein annan mann.</span> <span class="verse"><a name="4">4</a>Soleis, mine brør, døydde de og frå lovi ved Kristi likam, av di de skulde høyra til ein annan, det er han som er uppstaden frå dei daude, so me kann bera frukt for Gud.</span> <span class="verse"><a name="5">5</a>For då me var i kjøtet, verka dei syndige lysterne, som vart vekte ved lovi, soleis i lemerne våre, at me bar frukt for dauden;</span> <span class="verse"><a name="6">6</a>men no er me løyste frå lovi, med di me hev døytt frå det som me var fangar under, so me tener i Andens nye art og ikkje i bokstavens gamle art.</span> <span class="verse"><a name="7">7</a>Kva skal me då segja? Er lovi synd? Nei, langt ifrå! men eg kjende ikkje syndi utan gjenom lovi; for eg kjende ikkje lysti, um ikkje lovi hadde sagt: «Du skal ikkje lysta!»</span> <span class="verse"><a name="8">8</a>Men syndi tok tilføre av bodet og verka allslags lyst i meg; for utan lov er syndi daud.</span> <span class="verse"><a name="9">9</a>Eg livde ei tid utan lov; men då bodet kom, livna syndi upp,</span> <span class="verse"><a name="10">10</a>men eg døydde; og bodet som var til liv, vart funne å vera meg til daude,</span> <span class="verse"><a name="11">11</a>for syndi tok tilføre av bodet og dåra og drap meg ved det.</span> <span class="verse"><a name="12">12</a>So er då lovi heilag, og bodet heilagt og rettferdigt og godt.</span> <span class="verse"><a name="13">13</a>Hev då det som er godt vorte meg til daude? Nei, langt ifrå! men det var syndi, at ho skulde visa seg å vera synd, med di ho volde meg dauden med det som er godt - so syndi skulde verta storleg syndig ved bodet.</span> <span class="verse"><a name="14">14</a>For me veit at lovi er åndeleg, men eg er kjøtleg, seld under syndi.</span> <span class="verse"><a name="15">15</a>Det eg gjer, det skynar eg ikkje; for eg gjer ikkje det som eg vil, men det som eg hatar, det gjer eg.</span> <span class="verse"><a name="16">16</a>Men gjer eg det som eg ikkje vil, so vitnar eg med lovi at ho er god.</span> <span class="verse"><a name="17">17</a>Men no er det ikkje lenger eg som gjer det, men syndi som bur i meg.</span> <span class="verse"><a name="18">18</a>For eg veit, at i meg, det vil segja i kjøtet mitt, bur inkje godt; for viljen hev eg, men gjera det gode vinn eg ikkje.</span> <span class="verse"><a name="19">19</a>For eg gjer ikkje det gode som eg vil, men det vonde som eg ikkje vil, det gjer eg.</span> <span class="verse"><a name="20">20</a>Men gjer eg det som eg ikkje vil, so er det ikkje lenger eg som gjer det, men syndi som bur i meg.</span> <span class="verse"><a name="21">21</a>So finn eg då den lov for meg, eg som vil gjera det gode, at det vonde ligg meg for handi.</span> <span class="verse"><a name="22">22</a>For eg hev hug til Guds lov etter mitt indre menneskje,</span> <span class="verse"><a name="23">23</a>men eg ser ei onnor lov i lemerne mine, som strider imot lovi i hugen min, og fangar meg under syndelovi som er i lemerne mine.</span> <span class="verse"><a name="24">24</a>Eg arme menneskje! kven skal frelsa meg frå denne daudens likam?</span> <span class="verse"><a name="25">25</a>Gud vere takk ved Jesus Kristus, vår Herre! - So tener då eg i meg sjølv Guds lov med hugen, men syndelovi med kjøtet.</span> </p></div</div></div></body></html>