<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/rom/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/rom">Romans</a> &gt <strong>Chapter 16</strong></div><p><span class="verse"><a name="1">1</a>Eg legg eit godt ord inn for Føbe, syster vår, som er tenar for kyrkjelyden i Kenkreæ,</span> <span class="verse"><a name="2">2</a>at de tek imot henne i Herren, som det sømer dei heilage, og hjelper henne med alt som ho treng av dykk; for ho hev vore til hjelp for mange, ja for meg sjølv og.</span> <span class="verse"><a name="3">3</a>Helsa Priska og Akvilas, mine medarbeidarar i Kristus Jesus -</span> <span class="verse"><a name="4">4</a>dei hev våga sitt eige liv for meg, og ikkje berre eg takkar deim, men og alle kyrkjelydar av heidningarne -</span> <span class="verse"><a name="5">5</a>og helsa kyrkjelyden i deira hus. Helsa Epænetus, min kjære, som er fyrstegrøda av Asia for Kristus.</span> <span class="verse"><a name="6">6</a>Helsa Maria, som hev arbeidt mykje for dykk.</span> <span class="verse"><a name="7">7</a>Helsa Andronikus og Junias, mine skyldfolk og medfangar, dei er namngjetne millom apostlarne, og dei kom og til Kristus fyre meg.</span> <span class="verse"><a name="8">8</a>Helsa Amplias, min kjære bror i Herren.</span> <span class="verse"><a name="9">9</a>Helsa Urbanus, vår medarbeidar i Kristus, og min kjære Stakys.</span> <span class="verse"><a name="10">10</a>Helsa Apelles, den velrøynde i Kristus. Helsa deim som høyrer til Aristobulus’ hus.</span> <span class="verse"><a name="11">11</a>Helsa Herodion, skyldingen min. Helsa deim frå Narkissus’ hus, som er i Herren.</span> <span class="verse"><a name="12">12</a>Helsa Tryfæna og Tryfosa, som hev arbeidt i Herren. Helsa Persis, den kjære, ho hev arbeidt mykje i Herren.</span> <span class="verse"><a name="13">13</a>Helsa Rufus, den utvalde i Herren, og hans og mi mor.</span> <span class="verse"><a name="14">14</a>Helsa Asynkritus, Flegon, Hermes, Patrobas, Hermas og brørne hjå deim.</span> <span class="verse"><a name="15">15</a>Helsa Filologus og Julia, Nereus og syster hans og Olympas og alle dei heilage som er hjå deim.</span> <span class="verse"><a name="16">16</a>Helsa kvarandre med ein heilag kyss! Alle Kristi kyrkjelydar helsar dykk.</span> <span class="verse"><a name="17">17</a>Men eg legg dykk på hjarta, brør, at de hev augo med deim som veld usemja og støytarne mot den læra som de hev lært, og haldt dykk ifrå deim.</span> <span class="verse"><a name="18">18</a>For slike folk tener ikkje vår Herre Jesus Kristus, men sin eigen buk, og med sine fagre ord og sin smeikjande tale dårar dei hjarto på dei godtrugne.</span> <span class="verse"><a name="19">19</a>For ordet um dykkar lydnad er kome utyver til alle; difor gled eg meg yver dykk, men eg ynskjer at de skal vera vise til det gode og reine for det vonde.</span> <span class="verse"><a name="20">20</a>Men fredsens Gud skal brått krasa Satan under føterne dykkar! Vår Herre Jesu Kristi nåde vere med dykk!</span> <span class="verse"><a name="21">21</a>Timoteus, min medarbeidar, og Lukius og Jason og Sosipater, skyldingarne mine, helsar dykk.</span> <span class="verse"><a name="22">22</a>Eg, Tertius, som skriv brevet, helsar dykk i Herren.</span> <span class="verse"><a name="23">23</a>Gaius helsar dykk, han som er vert for meg og heile kyrkjelyden. Erastus, rekneskapsføraren i byen, helsar dykk, og broderen Kvartus.</span> <span class="verse"><a name="24">24</a>Vår Herre Jesu Kristi nåde vere med dykk alle! Amen.</span> <span class="verse"><a name="25">25</a>Men han som er megtig til å styrkja dykk etter mitt evangelium og Jesu Kristi forkynning, etter openberringi av den løyndomen som hev vore duld i ævelege tider,</span> <span class="verse"><a name="26">26</a>men no er komen til synes, og i profetiske skrifter etter den ævelege Guds fyresegn kunngjord for alle folk til å verka lydnad i tru,</span> <span class="verse"><a name="27">27</a>han, den eine vise Gud ved Jesus Kristus, skal hava æra i all æva! Amen.</span> </p></div</div></div></body></html>