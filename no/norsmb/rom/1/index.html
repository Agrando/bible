<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/rom/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/rom">Romans</a> &gt <strong>Chapter 1</strong></div><p><span class="verse"><a name="1">1</a>Paulus, Jesu Kristi tenar, kalla til apostel, utkåra til å forkynna Guds evangelium,</span> <span class="verse"><a name="2">2</a>som han lova fyreåt gjenom profetarne sine i heilage skrifter,</span> <span class="verse"><a name="3">3</a>um Son hans, som etter kjøtet er komen av Davids ætt,</span> <span class="verse"><a name="4">4</a>som etter heilagdoms ånd er sannsynt å vera Guds velduge Son ved uppstoda frå dei daude, Jesus Kristus, vår Herre,</span> <span class="verse"><a name="5">5</a>som me fekk nåde ved og apostel-embætte til å verka lydnad i tru millom alle heidningfolki for hans namn skuld</span> <span class="verse"><a name="6">6</a>- millom deim er de og kalla til Jesus Kristus -</span> <span class="verse"><a name="7">7</a>til alle deim i Rom som Gud elskar, de kalla, heilage: Nåde vere med dykk og fred frå Gud, vår Fader, og Herren Jesus Kristus!</span> <span class="verse"><a name="8">8</a>Fyrst takkar eg min Gud ved Jesus Kristus for dykk alle, av di trui dykkar er namngjeti i heile verdi.</span> <span class="verse"><a name="9">9</a>For Gud som eg tener i mi ånd i hans Sons evangelium, han er mitt vitne um kor uavlatande eg kjem dykk i hug.</span> <span class="verse"><a name="10">10</a>I bønerne mine bed eg alltid um at eg då endeleg eingong med Guds vilje kunde få lukka til å koma til dykk.</span> <span class="verse"><a name="11">11</a>For eg stundar etter å sjå dykk, so eg kunde få gjeva dykk av eikor åndeleg nådegåva med meg til dykkar styrkjing,</span> <span class="verse"><a name="12">12</a>det vil segja at eg hjå dykk kunde hyggjast saman med dykk ved vår sams tru, dykkar og mi.</span> <span class="verse"><a name="13">13</a>Og eg vil ikkje, brør, at de skal vera uvitande um at eg ofte hev etla meg til å koma til dykk - men eg vart hindra alt til no - so eg kunde hava eikor frukt hjå dykk og, liksom hjå hine heidningfolki.</span> <span class="verse"><a name="14">14</a>Eg stend i skuld både til grækarar og barbarar, både til vise og uvise.</span> <span class="verse"><a name="15">15</a>Soleis er eg på mi sida viljug til å preika evangeliet for dykk og som er i Rom.</span> <span class="verse"><a name="16">16</a>For eg skjemmest ikkje ved evangeliet, for det er ei Guds kraft til frelsa for kvar den som trur, både for jøde fyrst og so for grækar.</span> <span class="verse"><a name="17">17</a>For i det vert Guds rettferd openberra av tru til tru, som skrive stend: «Den rettferdige, av tru skal han liva.»</span> <span class="verse"><a name="18">18</a>For Guds vreide vert openberra frå himmelen yver all gudløysa og urettferdi hjå folk som held att sanningi i urettferd.</span> <span class="verse"><a name="19">19</a>For det som ein kann vita um Gud, ligg i dagen for deim, for Gud hev openberra deim det.</span> <span class="verse"><a name="20">20</a>For hans usynlege grunnhått, både hans ævelege kraft og guddom, er synleg sidan han skapte verdi, då ein kann skyna honom av gjerningarne - so folk skal vera utan orsaking</span> <span class="verse"><a name="21">21</a>når dei, endå dei kjende Gud, like vel ikkje æra eller takka honom som Gud, men vart fåfengde i tankarne sine, og deira uvituge hjarta myrktest.</span> <span class="verse"><a name="22">22</a>Medan dei briska seg med at dei var vise, vart dei dårar,</span> <span class="verse"><a name="23">23</a>og dei bytte den uforgjengelege Guds herlegdom burt for eit bilæte som likjest eit forgjengelegt menneskje og fuglar og firføtte dyr og krjupdyr.</span> <span class="verse"><a name="24">24</a>Difor gav Gud deim yver i deira hjartans lyster til ureinskap, so dei skjemde sine likamar seg imillom,</span> <span class="verse"><a name="25">25</a>dei som bytte burt Guds sanning for lygn, og æra og dyrka skapningen framfor skaparen, han som er velsigna i all æva. Amen.</span> <span class="verse"><a name="26">26</a>Difor gav Gud deim yver til skamlege lyster, for både kvinnorne deira forvende det naturlege bruket til det unaturlige,</span> <span class="verse"><a name="27">27</a>og like eins gjekk mennerne og burt frå det naturlege bruket av kvinna og kveiktest upp i lyst til kvarandre, so menner dreiv skjemdarverk med menner, og fekk på seg sjølve det vederlag for si villferd som rett var.</span> <span class="verse"><a name="28">28</a>Og liksom dei ikkje brydde seg um å eiga Gud i kunnskap, so gav Gud deim yver til ein hug som inkje duger, so dei gjorde det usømelege:</span> <span class="verse"><a name="29">29</a>fulle av all urettferd, vanart, vinnesykja, vondskap, fulle av ovund, mord, trætta, svik, fulkynde,</span> <span class="verse"><a name="30">30</a>øyretutarar, baktalarar, gudhata, valdsmenner, stormodige, storordige, uppfinnsame på vondt, ulyduge mot foreldre,</span> <span class="verse"><a name="31">31</a>uvituge, usætande, ukjærlege, miskunnlause;</span> <span class="verse"><a name="32">32</a>slike som vel kjenner Guds dom, at dei som gjer slikt, er verde dauden, og endå ikkje berre gjer det, men og gjev deim medhald som gjer det.</span> </p></div</div></div></body></html>