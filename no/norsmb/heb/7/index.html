<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/heb">Hebrews</a> &gt <strong>Chapter 7</strong></div><p><span class="verse"><a name="1">1</a>For denne Melkisedek, konge i Salem og den høgste Guds prest, han som gjekk Abraham til møtes då han kom att frå sin siger yver kongarne, og som velsigna honom,</span> <span class="verse"><a name="2">2</a>som Abraham og gav tiend av alt; han som er, når hans namn vert utlagt, fyrst rettferds konge, dinæst og Salems konge, det er freds konge,</span> <span class="verse"><a name="3">3</a>som er utan far, utan mor, utan ættartal, og som korkje hev dagars byrjing eller livs ende, men er gjord lik med Guds son: han vert prest for alltid.</span> <span class="verse"><a name="4">4</a>Og sjå kor stor han er, som Abraham, patriarken, endå gav tiend av herfanget!</span> <span class="verse"><a name="5">5</a>Og dei av Levi søner som fær prestedømet, hev påbod um å taka tiend etter lovi av folket, det er av sine brør, endå desse er komne or Abrahams lend.</span> <span class="verse"><a name="6">6</a>Men denne, som ikkje reknar si ætt frå deim, han tok tiend av Abraham og velsigna den som hadde lovnaderne.</span> <span class="verse"><a name="7">7</a>Men utan all motsegn er det den ringare som vert velsigna av den høgre.</span> <span class="verse"><a name="8">8</a>Og her er det døyelege menneskje som tek tiend, men der ein som det vert vitna um at han liver.</span> <span class="verse"><a name="9">9</a>Og um eg so må segja: Gjenom Abraham hev endå Levi, som tek tiend, sjølv gjeve tiend;</span> <span class="verse"><a name="10">10</a>for han var endå i sin fars lend då Melkisedek gjekk honom til møtes.</span> <span class="verse"><a name="11">11</a>Var det då fullkomenskap å vinna ved det levitiske prestedømet - for det var folket bunde til ved lovi - kvi turvest det då at ein annan prest skulde verta uppstelt etter Melkisedeks vis og ikkje verta nemnd etter Arons vis?</span> <span class="verse"><a name="12">12</a>For når prestedømet vert umskift, vert det naudsynleg og eit umskifte med lovi.</span> <span class="verse"><a name="13">13</a>For han som dette vert sagt um, høyrde til ei onnor ætt, og ingen av henne hev tent for altaret.</span> <span class="verse"><a name="14">14</a>Det er kjent nok at vår Herre er upprunnen av Juda, og til den ætti hev ikkje Moses tala noko um prestar.</span> <span class="verse"><a name="15">15</a>Og det er endå meir openbert, når ein annan prest vert uppstelt i likning med Melkisedek,</span> <span class="verse"><a name="16">16</a>ein som ikkje hev vorte det etter eit kjøtlegt bods lov, men etter eit uforgjengelegt livs kraft.</span> <span class="verse"><a name="17">17</a>For han vitnar: «Du er prest til æveleg tid etter Melkisedeks vis.»</span> <span class="verse"><a name="18">18</a>For eit bod som fyrr galdt, vert avlyst, av di det var magtlaust og gagnlaust</span> <span class="verse"><a name="19">19</a>- for lovi førde ingen ting fram til fullkomenskap - og ei betre von vert innførd, som me nærmar oss til Gud med.</span> <span class="verse"><a name="20">20</a>Og so visst som det ikkje vart gjort utan eid</span> <span class="verse"><a name="21">21</a>- for hine hev vorte prestar utan eid, men denne med eid ved den som segjer til honom: «Herren hev svore, og han skal ikkje angra det: «Du er prest til æveleg tid etter Melkisedeks vis»» -</span> <span class="verse"><a name="22">22</a>so visst er det ei hævare pakt som Jesus hev vorte borgsmann for.</span> <span class="verse"><a name="23">23</a>Og hine prestarne hev vore fleire, då dei ved dauden vart hindra i å halda ved.</span> <span class="verse"><a name="24">24</a>Men denne hev eit uforgjengelegt prestedøme, av di han vert verande til æveleg tid.</span> <span class="verse"><a name="25">25</a>Difor kann han og fullkomleg frelsa deim som kjem til Gud ved honom, med di han liver alltid til å ganga i bøn for deim.</span> <span class="verse"><a name="26">26</a>For me laut og hava ein sovoren øvsteprest som er heilag, uskuldig, rein, skild frå syndarar og upphøgd yver himlarne,</span> <span class="verse"><a name="27">27</a>ein som ikkje dagleg treng til, som øvsteprestarne, å bera fram offer fyrst for sine eigne synder og so for synderne åt folket; for det gjorde han ein gong for alle då han ofra seg sjølv.</span> <span class="verse"><a name="28">28</a>For lovi set til øvsteprestar menneskje som hev vesaldom; men den eids ord som kom etter lovi, set Sonen inn, han som er fullenda for all æva.</span> </p></div</div></div></body></html>