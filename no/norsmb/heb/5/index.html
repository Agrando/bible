<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/heb/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/heb">Hebrews</a> &gt <strong>Chapter 5</strong></div><p><span class="verse"><a name="1">1</a>For kvar øvsteprest vert teken bland menneskje og vert innsett for menneskje til tenesta for Gud, til å bera fram gåvor og slagtoffer for synder,</span> <span class="verse"><a name="2">2</a>som ein sovoren som kann vera linnhjarta mot dei vankunnige og villfarande, av di han og sjølv ligg under vesaldom,</span> <span class="verse"><a name="3">3</a>og for den skuld lyt han bera fram syndoffer, liksom for folket, so og for seg sjølv.</span> <span class="verse"><a name="4">4</a>Og ingen tek seg sjølv den æra til, men den som vert kalla av Gud liksom Aron.</span> <span class="verse"><a name="5">5</a>So hev ikkje Kristus heller tillagt seg den æra å verta øvsteprest, men han som sagde til honom: «Du er min son, eg hev født deg i dag.»</span> <span class="verse"><a name="6">6</a>Liksom han og segjer ein annan stad: «Du er prest til æveleg tid etter Melkisedeks vis.»</span> <span class="verse"><a name="7">7</a>Og han hev i sitt kjøts dagar med sterkt rop og tåror bore fram bøner og naudbeding til honom som kunde frelsa honom frå dauden, og vart bønhøyrd for sin gudlegdom,</span> <span class="verse"><a name="8">8</a>og soleis lærde han, endå han var son, lydnad av det han leid;</span> <span class="verse"><a name="9">9</a>og då han var fullenda, vart han upphav til æveleg frelsa for alle deim som lyder honom,</span> <span class="verse"><a name="10">10</a>med di Gud kalla honom øvsteprest etter Melkisedeks vis.</span> <span class="verse"><a name="11">11</a>Um dette hev me mykje å segja, som og er vandt å leggja ut, då de hev vorte seinføre til å høyra.</span> <span class="verse"><a name="12">12</a>For de som etter tidi skulde vore lærarar, de treng atter til at ein lærer dykk dei fyrste grunnar i Guds ord; og de hev vorte slike som treng til mjølk og ikkje fast føda.</span> <span class="verse"><a name="13">13</a>For kvar den som fær mjølk, er urøynd i rettferds ord; for han er eit barn.</span> <span class="verse"><a name="14">14</a>Men fast føda er for vaksne, for deim som ved tame hev tilvande sansar til å skilja millom godt og vondt.</span> </p></div</div></div></body></html>