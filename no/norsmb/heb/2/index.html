<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/heb/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/heb">Hebrews</a> &gt <strong>Chapter 2</strong></div><p><span class="verse"><a name="1">1</a>Difor skal me so mykje meir agta på det me hev høyrt, so me ikkje skal driva undan.</span> <span class="verse"><a name="2">2</a>For dersom det ord som var tala ved englar, stod fast, og kvar misgjerd og ulydnad mot det fekk si rettferdige løn,</span> <span class="verse"><a name="3">3</a>kor skal då me sleppa undan, um me ikkje vyrder so stor ei frelsa? den som fyrst vart forkynt ved Herren og er komi vitnefast til oss ved deim som høyrde honom,</span> <span class="verse"><a name="4">4</a>med di Gud vitna med både ved teikn og under og ymse kraftverk og tildeiling av den Heilage Ande etter sin vilje.</span> <span class="verse"><a name="5">5</a>For det var ikkje under englar, han lagde den komande verdi som me talar um.</span> <span class="verse"><a name="6">6</a>Men ein hev vitna ein stad og sagt: «Kva er eit menneskje, at du kjem det i hug, eller ein menneskjeson, at du ser til honom?</span> <span class="verse"><a name="7">7</a>du gjorde honom lite lægre enn englarne; med herlegdom og æra krynte du honom og sette honom yver dei verk dine hender gjorde;</span> <span class="verse"><a name="8">8</a>alle ting lagde du under hans føter.» For då han lagde alle ting under honom, so tok han ingen ting undan som ikkje er honom underlagd; men no ser me endå ikkje at alle ting er honom underlagde.</span> <span class="verse"><a name="9">9</a>Men den som var gjord lite lægre enn englarne, Jesus, honom ser me, av di han leid dauden, krynt med herlegdom og æra, so han ved Guds nåde skulde smaka dauden for alle.</span> <span class="verse"><a name="10">10</a>For det sømde seg honom som alt er til for, og som alt er til ved, då han førde mange born til herlegdom, ved lidingar å fullenda frelse-hovdingen deira.</span> <span class="verse"><a name="11">11</a>For både den som helgar, og dei som vert helga, er alle av ein; difor skjemmest han ikkje ved å kalla deim brør,</span> <span class="verse"><a name="12">12</a>når han segjer: «Eg vil forkynna ditt namn for mine brør, eg vil lovsyngja deg midt i lyden;»</span> <span class="verse"><a name="13">13</a>og atter: «Eg vil setja mi tru til honom;» og atter: «Sjå, her er eg og dei born Gud hev gjeve meg.»</span> <span class="verse"><a name="14">14</a>Då no borni hev kjøt og blod saman, so vart han og på dilik måte samhavande deri, for at han ved dauden skulde gjera den til inkjes som hadde daudens velde, det er djevelen,</span> <span class="verse"><a name="15">15</a>og fria ut alle deim som av rædsla for dauden var i trældom all si livstid.</span> <span class="verse"><a name="16">16</a>For englar han tek seg då vel ikkje av, men Abrahams ætt tek han seg av.</span> <span class="verse"><a name="17">17</a>Difor laut han verta brørne sine lik i alle ting, so han kunde verta ein miskunnsam og trufast øvsteprest for Gud til å gjera soning for synderne åt folket.</span> <span class="verse"><a name="18">18</a>For av di han sjølv hev lide og vore freista, so kann han koma deim til hjelp som vert freista.</span> </p></div</div></div></body></html>