<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/heb/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/heb">Hebrews</a> &gt <strong>Chapter 1</strong></div><p><span class="verse"><a name="1">1</a>Etter at Gud fordom hadde tala mange gonger og på mange måtar til federne gjenom profetarne, so hev han i desse siste dagar tala til oss gjenom Sonen.</span> <span class="verse"><a name="2">2</a>Honom hev han sett til erving yver alle ting, og ved honom hev han og gjort verdi.</span> <span class="verse"><a name="3">3</a>Han er avglansen av hans herlegdom og avbilætet av hans grunn-hått, og ber alle ting ved sitt veldes ord, og då han hadde gjort reinsing for synderne våre, sette han seg difor ved høgre handi åt Majestæten i det høge,</span> <span class="verse"><a name="4">4</a>og han hev vorte so mykje hævare enn englarne som han hev ervt eit herlegare namn framfor deim.</span> <span class="verse"><a name="5">5</a>For kven av englarne hev han noko sinn sagt det til: «Du er son min, eg hev født deg i dag?» og atter: «Eg vil vera honom ein far, og han skal vera meg ein son.»</span> <span class="verse"><a name="6">6</a>Men når han atter fører den fyrstefødde inn i verdi, segjer han: «Og alle Guds englar skal tilbeda honom.»</span> <span class="verse"><a name="7">7</a>Og um englarne segjer han: «Han som gjer englarne sine til vindar og tenarane sine til eldsloge;»</span> <span class="verse"><a name="8">8</a>men um Sonen: «Din kongsstol, Gud, stend i all æva; ein kongsstav med rettvisa er kongsstaven i ditt rike.</span> <span class="verse"><a name="9">9</a>Du elska rettferd og hata urett; difor hev Gud, din Gud, salva deg med fagnads olje framfor dine medbrør.»</span> <span class="verse"><a name="10">10</a>Og: «Du, Herre, grunnfeste jordi frå upphavet, og himlarne er verk av dine hender;</span> <span class="verse"><a name="11">11</a>dei skal forgangast, men du vert verande, og dei skal alle eldast som ein klædnad,</span> <span class="verse"><a name="12">12</a>og som ei kåpa skal du rulla deim saman, og dei skal verta umskifte, men du er den same, og dine år skal ikkje få ende.»</span> <span class="verse"><a name="13">13</a>Men kven av englarne hev han noko sinn sagt det til: «Set deg ved mi høgre hand, til dess eg legg dine fiendar til skammel under dine føter?»</span> <span class="verse"><a name="14">14</a>Er dei ikkje alle saman tenande ånder, som vert utsende til tenesta for deira skuld som skal erva frelsa?</span> </p></div</div></div></body></html>