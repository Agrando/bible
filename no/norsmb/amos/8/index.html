<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/amos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/amos">Amos</a> &gt <strong>Chapter 8</strong></div><p><span class="verse"><a name="1">1</a>Soleis let Herren, Herren meg sjå: Der stod ei korg med mogi frukt.</span> <span class="verse"><a name="2">2</a>Og han sagde: «Kva er det du ser, Amos?» Eg svara: «Ei korg med mogi frukt.» Og Herren sagde: «Haust-moge er mitt folk Israel. Eg vil ’kje bera yver med det meir.</span> <span class="verse"><a name="3">3</a>Og slotts-songarn’ yling vert på dagen den,» segjer Herren, Herren. Lik er i mengd kvar ein stad stilt slengde av.</span> <span class="verse"><a name="4">4</a>Høyr dette, de som snikjer etter fatigmann, de som tynar småfolk i landet,</span> <span class="verse"><a name="5">5</a>De som segjer: «Når er nymåne-helgi slutt, so me kann få kornet vårt selja, og sabbaten, so me inn i kornburet slepp og kann minka vårt mål og auka vår pris og driva fusk med vegti,</span> <span class="verse"><a name="6">6</a>Og armingen kjøpa for gull og stakaren for eit par skor, og so lata deim lettkornet få?»</span> <span class="verse"><a name="7">7</a>Ved Jakobs byrgskap Herren svor: Aldri skal alt dykkar verk verta gløymt.</span> <span class="verse"><a name="8">8</a>Skulde ’kje for slikt då skjelva jordi og heile mannheimen syrgja, og reint gå i flaum som Nilen, stiga og falla som Egyptarelvi?</span> <span class="verse"><a name="9">9</a>Og det hender på dagen den, segjer Herren, Herren, ved høgstdags bil let eg sol gå ned, og jordi skal myrkna på ljosan dag.</span> <span class="verse"><a name="10">10</a>Dykkar helgar eg vendar til sorg, alle visor til syrgjesongar. Og sekk eg sveipar um kvar ei lend, gjer fleinskallut kvar ein haus, veld sorg som for einaste barn, gjer enden til ein uheils dag.</span> <span class="verse"><a name="11">11</a>Sjå, dagar det koma skal, segjer Herren, Herren, då eg sender hunger i landet, ikkje hunger etter brød, ikkje torste etter vatn, men etter å høyra Herrens ord.</span> <span class="verse"><a name="12">12</a>Og dei fer ifrå hav til hav, og dei sviv ifrå nord til aust, og dei leitar etter Herrens ord, men dei finn det ikkje.</span> <span class="verse"><a name="13">13</a>På den dagen skal fagre møyar og unge menn av torsten tynast,</span> <span class="verse"><a name="14">14</a>Dei som sver ved Samarias synd, og som segjer: «So sant din Gud liver, Dan, og so sant Be’ersebas vis liver.» Dei sig ned og ris aldri upp meir.</span> </p></div</div></div></body></html>