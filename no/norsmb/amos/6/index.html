<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/amos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/amos">Amos</a> &gt <strong>Chapter 6</strong></div><p><span class="verse"><a name="1">1</a>Ai dykk som sit trygge på Sion, utan sut på Samarias berg, dei fremste i det gjævaste folk, som fær vitjing av Israels hus!</span> <span class="verse"><a name="2">2</a>Drag burt til Kalne og sjå, og endå lenger, til Stor-Hamat fram, og stig ned til Gat i Filistarland! Er dei betre enn desse riki? Er deira land større enn dykkar?</span> <span class="verse"><a name="3">3</a>De som vond-dagen set på dør og valdsmannen sessar på stol.</span> <span class="verse"><a name="4">4</a>På filsbeins-sæte dei ligg, og late på pallen dei heng. Av fenaden lambi dei et, og gjødkalv-bingen gjev steik.</span> <span class="verse"><a name="5">5</a>Dei sullar til harpe-slått liksom David dei lagar seg spel.</span> <span class="verse"><a name="6">6</a>Av bollar drikk dei vin, og med dyraste olje seg salvar, dei sturar ikkje for Josefs skade.</span> <span class="verse"><a name="7">7</a>Difor skal desse vera fremst i den landlyste flokken, og letings-sullen vert slutt.</span> <span class="verse"><a name="8">8</a>Herren, Herren hev svore ved seg sjølv, segjer Herren, allhers Gud: Jakobs høgferd mislikar eg, eg hatar hans slott, og by og bol gjev eg upp.</span> <span class="verse"><a name="9">9</a>Og um det so berre var tie mann att i eitt einaste hus, dei skal døy.</span> <span class="verse"><a name="10">10</a>Og frenden og brennaren kjem til å bera beini or huset. Spør han so den som er inst inni huset: «Er det nokon att hjå deg?» Han svarar: «Nei,» so segjer han: «Hyss!» For ikkje må nemnast Herrens namn.</span> <span class="verse"><a name="11">11</a>For sjå, Herren byd: det store huset skal skakast i knas, og det vesle til dess at det brest.</span> <span class="verse"><a name="12">12</a>Tru hestarne spring i brattberg ikring, tru uksen på sjøen dreg plogen, sidan de til forgift brigdar retten og vender rettferd til malurt?</span> <span class="verse"><a name="13">13</a>I heimløyser hev dei si frygd, dei kved: «Var me ikkje hæve, at me hev vunne oss velde?»</span> <span class="verse"><a name="14">14</a>For sjå, eg reiser imot dykk, Israels hus, eit folk, segjer Herren, allhers Gud. Og det skal dykk slå, frå Hamats grensa til øydemarks å.</span> </p></div</div></div></body></html>