<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/amos/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/amos">Amos</a> &gt <strong>Chapter 5</strong></div><p><span class="verse"><a name="1">1</a>Høyr dette ordet som eg syng yver dykk, ein syrgjesong yver Israels hus:</span> <span class="verse"><a name="2">2</a>«Ho falli er, ris aldri upp meir, den møy Israel; slengd til jord i sit eige land. Ingen reiser ho upp.»</span> <span class="verse"><a name="3">3</a>For so segjer Herren, Herren: Ein by sender tusund ut, fær hundrad att, sender ho hundrad ut, fær tie att til Israels hus.</span> <span class="verse"><a name="4">4</a>For so segjer Herren til Israels hus: Søk meg, so skal de liva!</span> <span class="verse"><a name="5">5</a>Men aldri de søkje til Betel, til Gilgal aldri kom, og gakk ikkje til Be’erseba! For Gilgal burt skal førast, og Betel vert upp i tjon.</span> <span class="verse"><a name="6">6</a>Søk Herren, so skal de liva! Elles kjem han som eld yver Josefs hus; det brenn, og ingen sløkkjer for Betel.</span> <span class="verse"><a name="7">7</a>De som vender retten til malurt, og kastar rettferd til jord!</span> <span class="verse"><a name="8">8</a>Han som skapte Sjustjerna og Orion, og gjer kolmyrkret til morgon, gjer dagen til svarte natt, han som kallar på vatnet i havet og auser det ut yver jordi - Herren er hans namn.</span> <span class="verse"><a name="9">9</a>Han øyder dei sterke med sitt ljon, han øyder borgi den faste!</span> <span class="verse"><a name="10">10</a>Dei hatar den som refser for retten, styggjest ved den som talar sanning.</span> <span class="verse"><a name="11">11</a>Difor, då småfolk de trakkar ned og kornleiga driv av deim ut - vel hev de hogt stein og bygt hus, men de skal ikkje sjølv der bu. De hev fagre vinhagar stelt, men de skal ikkje drikka deira vin.</span> <span class="verse"><a name="12">12</a>For eg veit um synderne dykkar so mange og misgjerder utan tal; de trykkjer den skuldlause, tek imot mutor, ein arming for retten de svik.</span> <span class="verse"><a name="13">13</a>Difor tegjer den kloke i denne tid, for ei vond tid er det.</span> <span class="verse"><a name="14">14</a>Legg vinn på godt og ikkje på vondt, so de kann liva. Då vera med dykk Herren, allhers Gud, som de hev sagt.</span> <span class="verse"><a name="15">15</a>Hata vondt og elska godt, haldt retten uppe på tinget! Kann henda Herren, allhers Gud, då er nådig mot Josefs leivning.</span> <span class="verse"><a name="16">16</a>Difor, so segjer Herren, allhers Gud, Herren: Det er liksong på alle torg, og på alle gator dei ropar: «Ai, ai!» Bonden dei bed til gravøl, og til liksong deim som kann kveda.</span> <span class="verse"><a name="17">17</a>Frå kvar vinhage liksongar stig; for eg vil millom dykk ganga, segjer Herren.</span> <span class="verse"><a name="18">18</a>Ai dykk som trår etter Herrens dag! Kva er han for dykk, Herrens dag? Han er myrker og ikkje ljos.</span> <span class="verse"><a name="19">19</a>Som når du undan ei løva spring og møter ein bjørn, du kjem heim og styd handi mot veggen, og so bit deg ein orm.</span> <span class="verse"><a name="20">20</a>Ja, ja, myrker er Herrens dag og ikkje ljos, dimleitt, han hev ingen glans.</span> <span class="verse"><a name="21">21</a>Eg hatar og vanvyrder dykkar høgtider, eg hev ingen hugnad i dykkar stemnor,</span> <span class="verse"><a name="22">22</a>ja, um de meg brennoffer gjev og grjonoffer, det hugar ikkje meg. Eg gjev ikkje på gjødkalve-offer gaum.</span> <span class="verse"><a name="23">23</a>Lat meg vera i fred for din buldrande song, ditt harpespel lyder eg ’kje på.</span> <span class="verse"><a name="24">24</a>Men lat rett velta fram som vatn, og rettferd som rennande bekk!</span> <span class="verse"><a name="25">25</a>Bar De slagtoffer, grjonoffer til meg dei fyrti åri i øydemarki, du Israels hus?</span> <span class="verse"><a name="26">26</a>Og bar det då Sukkot, dykkar konge, og Kijun, dykkar bilæte, dykkar gudestjerna, som de hadde gjort dykk?</span> <span class="verse"><a name="27">27</a>Eg vil føra dykk av burtanfor Damaskus, segjer han som heiter Herren, allhers Gud.</span> </p></div</div></div></body></html>