<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/amos/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/amos">Amos</a> &gt <strong>Chapter 7</strong></div><p><span class="verse"><a name="1">1</a>Soleis let Herren, Herren meg sjå: Det var ein som skapa grashoppar då håi for til og spratt, det var håi etter kongens slått.</span> <span class="verse"><a name="2">2</a>Og då dei var ferdige reint med å eta upp grøda i landet, då sagde eg: «Herre, Herre, tilgjev! Kor gjeng det no med Jakob som liten er?»</span> <span class="verse"><a name="3">3</a>Då angra Herren det. «Det skal ikkje henda,» sagde Herren.</span> <span class="verse"><a name="4">4</a>Soleis let Herren, Herren, meg sjå: Til straffar kalla han elden fram, Herren, Herren, og han åt det store djupet han nærpå åt åkerlandet med.</span> <span class="verse"><a name="5">5</a>Då sagde eg: «Herre, Herre, haldt upp! Kor gjeng det med Jakob som liten er?»</span> <span class="verse"><a name="6">6</a>Då angra Herren det. «Ikkje dette heller skal henda», sagde Herren, Herren.</span> <span class="verse"><a name="7">7</a>Soleis let han meg sjå: Eg såg Herren standa på ein loddmur med blylodd i handi.</span> <span class="verse"><a name="8">8</a>Og Herren sagde til meg: «Kva er det, Amos, du ser?» Og eg svara: «Eit blylodd.» Og Herren sagde: «Ja, eg skal loddet bruka millom mitt folk Israel. Ikkje vil eg meir spara det no.</span> <span class="verse"><a name="9">9</a>Isaks haugar skal tynast, og Israels heilagdomar herjast, mot Jeroboams hus eg ris upp med sverd.»</span> <span class="verse"><a name="10">10</a>Men Amasja, presten i Betel, sende bod til Jeroboam, Israels-kongen, med sovorne ord: «Amos emnar på uppreist imot deg midt i Israels hus. Landet kann ikkje greida all røda hans.</span> <span class="verse"><a name="11">11</a>For soleis talar Amos: «Jeroboam skal døy for sverd, og Israel førast burt frå sitt land.»»</span> <span class="verse"><a name="12">12</a>Og Amasja sagde til Amos: «Du sjåar, burt med deg! Far din veg til Judalandet! Der kann du tena ditt brød, og der kann du vera profet!</span> <span class="verse"><a name="13">13</a>I Betel skal du ikkje driva lenger som profet, for det er kongeleg heilagdom og rikstempel her.»</span> <span class="verse"><a name="14">14</a>Då svara Amos Amasja so: «Ikkje er eg profet, og ikkje profetsvein, ein hyrding er eg, og steller med morbærtre.</span> <span class="verse"><a name="15">15</a>Men Herren tok meg burt frå hjordi, og Herren sagde til meg: «Gakk og ver profet for mitt folk Israel!»</span> <span class="verse"><a name="16">16</a>Og no skal du høyra ordet frå Herren. So segjer du: «Ver ikkje profet for Israel. Og ikkje du preike mot Isaks hus!»</span> <span class="verse"><a name="17">17</a>Difor so talar Herren: Di kona vert skjøkja i byen, dine søner og døtter skal falla for sverd, med mælesnor vert gjordet ditt bytt, du sjølv i eit ureint land skal døy, og Israel førast burt frå sitt land.»</span> </p></div</div></div></body></html>