<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 69</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/69"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 69</strong></div><p><span class="verse"><a name="1">1</a>Til songmeisteren, etter «Liljor»; av David.</span> <span class="verse"><a name="2">2</a>Frels meg, Gud! for vatni trengjer seg inn på livet.</span> <span class="verse"><a name="3">3</a>Eg er sokken ned i det djupe dike der det inkje fotfeste er, eg er komen ut i ovdjupe vatn, og flodi fløymer yver meg.</span> <span class="verse"><a name="4">4</a>Eg er trøytt av mi roping, det brenn i min strupe, mine augo er upptærde, med di eg ventar på min Gud.</span> <span class="verse"><a name="5">5</a>Fleire enn håri på mitt hovud er dei som hatar meg utan orsak, mange er dei som vil meg tyna meg, som utan grunn er mine fiendar; det eg ikkje hev rana, skal eg no gjeva attende.</span> <span class="verse"><a name="6">6</a>Gud, du kjenner min dårskap, og all mi syndeskuld er ikkje løynd for deg.</span> <span class="verse"><a name="7">7</a>Lat deim ved meg ikkje verta til skammar, dei som ventar på deg, Herre, Herre, allhers drott! Lat deim ikkje ved meg verta skjemde, dei som søkjer deg, Israels Gud!</span> <span class="verse"><a name="8">8</a>For di skuld ber eg hæding, skjemsla ligg yver mitt andlit.</span> <span class="verse"><a name="9">9</a>Eg hev vorte framand hjå brørne mine, og ein utlending hjå borni til mor mi.</span> <span class="verse"><a name="10">10</a>For brennhug for ditt hus hev ete meg upp, og deira spottord som spottar deg, hev falle på meg.</span> <span class="verse"><a name="11">11</a>Då mi sjæl græt medan eg fasta, vart eg spotta for det.</span> <span class="verse"><a name="12">12</a>Då eg laga ein sekk til klædde for meg, vart eg eit ordtøke for deim.</span> <span class="verse"><a name="13">13</a>Dei som sit i porten, røder um meg, og drikkarane syng um meg.</span> <span class="verse"><a name="14">14</a>Men eg kjem med mi bøn til deg, Herre, i nådetidi, Gud, for di store miskunn; svara meg med di trufaste hjelp!</span> <span class="verse"><a name="15">15</a>Fria meg ut or søyla, og lat meg ikkje søkka! Lat meg verta utfria frå deim som hatar meg og frå dei djupe vatni!</span> <span class="verse"><a name="16">16</a>Lat ikkje vatsflodi fløyma yver meg, og ikkje djupet svelgja meg, og heller ikkje brunnen lata att sitt gap yver meg!</span> <span class="verse"><a name="17">17</a>Svara meg, Herre, for din nåde er god, etter di store miskunn vend deg til meg!</span> <span class="verse"><a name="18">18</a>Og løyn ikkje di åsyn for tenaren din, for eg er i naud; svara meg snart!</span> <span class="verse"><a name="19">19</a>Kom nær til mi sjæl, løys henne ut! Frels meg for mine fiendar skuld!</span> <span class="verse"><a name="20">20</a>Du kjenner mi spott og skam og vanæra, for di åsyn stend alle dei som trengjer meg.</span> <span class="verse"><a name="21">21</a>Spottord hev brote mitt hjarta sund, so eg er sjuk; eg venta på medynk, men der var ingi, og på trøystarar, men eg fann ingen.</span> <span class="verse"><a name="22">22</a>Og dei gav meg gall å eta, og då eg var tyrst, gav dei meg eddik å drikka.</span> <span class="verse"><a name="23">23</a>Lat bordet deira framfyre deim verta ei snara, og ei gildra for deim når dei er trygge!</span> <span class="verse"><a name="24">24</a>Lat augo deira dimmast so dei ikkje ser, og lat deira lender alltid skjelva!</span> <span class="verse"><a name="25">25</a>Renn ut yver deim din vreide, og lat din brennande harm nå deim!</span> <span class="verse"><a name="26">26</a>Lat deira bustad verta øydd, lat det ingen vera som bur i deira tjeld!</span> <span class="verse"><a name="27">27</a>For dei forfylgjer den som du hev slege, og dei fortel um pinsla åt deim som du hev gjenomstunge.</span> <span class="verse"><a name="28">28</a>Lat deim leggja syndeskuld til si syndeskuld, og lat deim ikkje koma til di rettferd!</span> <span class="verse"><a name="29">29</a>Lat deim verta utstrokne or livsens bok, og ikkje verta innskrivne med dei rettferdige!</span> <span class="verse"><a name="30">30</a>Men eg er ein arming full av verk, Gud, lat di frelsa berga meg!</span> <span class="verse"><a name="31">31</a>Eg vil lova Guds namn med song og høglova honom med takksegjing,</span> <span class="verse"><a name="32">32</a>og det skal tekkjast Herren betre enn ein ung ukse med horn og klauver.</span> <span class="verse"><a name="33">33</a>Når spaklyndte ser det, vil dei gleda seg; de som søkjer Gud - må dykkar hjarta liva!</span> <span class="verse"><a name="34">34</a>For Herren høyrer på dei fatige, og sine fangar vanvyrder han ikkje.</span> <span class="verse"><a name="35">35</a>Himmel og jord skal lova honom, havet og alt som krek i det.</span> <span class="verse"><a name="36">36</a>For Gud skal frelsa Sion og byggja byarne i Juda, og dei skal bu der og eiga deim. Og avkjømet til hans tenarar skal erva deim, og dei som elskar hans namn, skal bu der.</span> </p></div</div></div></body></html>