<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 5</strong></div><p><span class="verse"><a name="1">1</a>Til songmeisteren, til Nehilot; ein salme av David.</span> <span class="verse"><a name="2">2</a>Vend øyra til mine ord, Herre, gjev gaum etter min sukk!</span> <span class="verse"><a name="3">3</a>Lyd til mitt rop um hjelp, min konge og min Gud! For til deg bed eg.</span> <span class="verse"><a name="4">4</a>Herre, um morgonen vil du høyre mi røyst; um morgonen legg eg mi sak fram for deg og ventar.</span> <span class="verse"><a name="5">5</a>For du er ikkje ein Gud som hev hugnad i ugudleg åtferd; den vonde fær ikkje bu hjå deg.</span> <span class="verse"><a name="6">6</a>Dei ovmodige kann ikkje standa seg for dine augo; du hatar alle som gjer urett.</span> <span class="verse"><a name="7">7</a>Du let deim som talar lygn ganga under; den blodgiruge og falske mann styggjest Herren ved.</span> <span class="verse"><a name="8">8</a>Men eg vil ved di store miskunn ganga inn i ditt hus, vil med otte for deg falla ned framfyre ditt heilage tempel.</span> <span class="verse"><a name="9">9</a>Herre, leid meg ved di rettferd, for deira skuld som lurar på meg, jamna din veg for meg!</span> <span class="verse"><a name="10">10</a>For det finst ikkje sanning i deira munn; det indre i deim er ein avgrunn; strupen deira er ei opi grav; tunga si gjer dei hål.</span> <span class="verse"><a name="11">11</a>Gud, døm dei skuldige! Lat deim falla for sine eigne meinråder, støyt deim ned for deira mange misgjerningar! for dei hev gjort upprør mot deg.</span> <span class="verse"><a name="12">12</a>Men lat alle deim gleda seg, som set si lid til deg! Lat deim til æveleg tid fagna seg høgt, av di du vil verja deim; og lat deim som elskar ditt namn frygda seg i deg! For du, Herre, velsignar den rettferdige; du vernar honom med nåde som med ein skjold.</span> </p></div</div></div></body></html>