<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 27</strong></div><p><span class="verse"><a name="1">1</a>Av David. Herren er mitt ljos og mi frelsa, kven skulde eg ottast for? Herren er verni for mitt liv, kven skulde eg ræddast for?</span> <span class="verse"><a name="2">2</a>Når illmenne søkjer på meg og vil eta mitt kjøt, mine motstandarar og mine fiendar, so snåvar og fell dei sjølve.</span> <span class="verse"><a name="3">3</a>Um ein her lægrar seg imot meg, so ottast ikkje mitt hjarta; um ufred reiser seg imot meg, er eg endå hugheil.</span> <span class="verse"><a name="4">4</a>Eitt hev eg bede Herren um, det stundar eg etter: at eg må bu i Herrens hus alle mine livdagar, so eg kann skoda Herrens ynde og grunda i hans tempel.</span> <span class="verse"><a name="5">5</a>For han gøymer meg i sitt hus på den vonde dag, han løyner meg i løynrom i sitt tjeld; han fører meg upp på eit berg.</span> <span class="verse"><a name="6">6</a>Og no skal mitt hovud vera upphøgd seg yver mine fiendar rundt ikring meg, og eg vil bera fram offer med fagnadljod i hans tjeld, eg vil syngja og leika for Herren.</span> <span class="verse"><a name="7">7</a>Høyr, Herre, eg ropar høgt; og ver meg nådig og svara meg!</span> <span class="verse"><a name="8">8</a>Mitt hjarta ber fram for deg ditt ord: «Søk mi åsyn!» Herre, eg søkjer di åsyn.</span> <span class="verse"><a name="9">9</a>Løyn ikkje di åsyn for meg, vis ikkje din tenar frå deg i vreide! Du hev vore mi hjelp. Støyt meg ikkje burt og forlat meg ikkje, du Gud som er mi frelsa!</span> <span class="verse"><a name="10">10</a>For far min og mor mi hev forlate meg, men Herren tek meg upp.</span> <span class="verse"><a name="11">11</a>Lær meg, Herre, din veg, og leid meg på den jamne stig for deira skuld som lurer på meg!</span> <span class="verse"><a name="12">12</a>Gjev meg ikkje til deira mordhug som trengjer meg! for falske vitne stend upp imot meg, og folk som frøser av vald.</span> <span class="verse"><a name="13">13</a>Å, dersom eg ikkje trudde at eg skulde få sjå Herrens godhug i livsens land -!</span> <span class="verse"><a name="14">14</a>Venta på Herren, ver hugheil, og lat ditt hjarta verta sterkt. Ja, venta på Herren!</span> </p></div</div></div></body></html>