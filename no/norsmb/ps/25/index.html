<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 25</strong></div><p><span class="verse"><a name="1">1</a>Av David. Herre, til deg lyfter eg mi sjæl.</span> <span class="verse"><a name="2">2</a>Min Gud, til deg hev eg sett mi lit; lat meg ikkje verta til skammar; lat ikkje mine fiendar gilda seg yver meg!</span> <span class="verse"><a name="3">3</a>Ja, ingen av deim som ventar på deg, skal verta til skammar; men dei skal verta til skammar, som utan årsak bryt si tru.</span> <span class="verse"><a name="4">4</a>Herre, lat meg kjenna dine vegar, lær meg dine stigar!</span> <span class="verse"><a name="5">5</a>Leid meg fram i di sanning og lær meg! for du er Gud, min frelsar, på deg ventar eg all dagen.</span> <span class="verse"><a name="6">6</a>Herre, kom i hug di miskunn og din nåde! for dei er frå æveleg tid.</span> <span class="verse"><a name="7">7</a>Kom ikkje i hug min ungdoms synder og mine misgjerningar; kom meg i hug etter di miskunn for din godhug skuld, Herre!</span> <span class="verse"><a name="8">8</a>Herren er god og rettvis; difor lærer han syndarar vegen.</span> <span class="verse"><a name="9">9</a>Han leider dei audmjuke i det som rett er, og lærer dei audmjuke sin veg.</span> <span class="verse"><a name="10">10</a>Alle Herrens stigar er nåde og sanning mot deim som held hans pakt og hans vitnemål.</span> <span class="verse"><a name="11">11</a>For ditt namn skuld, Herre, forlat meg mi skuld, for ho er stor!</span> <span class="verse"><a name="12">12</a>Kven er den mann som ottast Herren? Honom lærer han den veg han skal velja.</span> <span class="verse"><a name="13">13</a>Hans sjæl skal stødt bu i sæla, og hans avkjøme skal erva landet.</span> <span class="verse"><a name="14">14</a>Herren hev samlag med deim som ottast honom, og si pakt vil han kunngjera deim.</span> <span class="verse"><a name="15">15</a>Mine augo er stendigt vende til Herren, for han dreg mine føter ut or garnet.</span> <span class="verse"><a name="16">16</a>Vend deg til meg og ver meg nådig! for eg er einsleg og arm.</span> <span class="verse"><a name="17">17</a>Min hjarteverk hev dei gjort stor; før meg ut or mine trengslor!</span> <span class="verse"><a name="18">18</a>Sjå min armodsdom og mi møda, og forlat meg alle mine synder!</span> <span class="verse"><a name="19">19</a>Sjå mine fiendar, at dei er mange! og dei hatar meg med rettarlaust hat.</span> <span class="verse"><a name="20">20</a>Vara mi sjæl og frels meg! Lat meg ikkje verta til skammar! for eg flyr til deg.</span> <span class="verse"><a name="21">21</a>Lat uskyld og trurøkna verja meg, for eg ventar på deg.</span> <span class="verse"><a name="22">22</a>Å Gud, løys Israel ut or alle sine trengslor!</span> </p></div</div></div></body></html>