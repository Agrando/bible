<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 116</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/116"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 116</strong></div><p><span class="verse"><a name="1">1</a>Eg elskar Herren, for han høyrer mi røyst, mine bøner.</span> <span class="verse"><a name="2">2</a>For han hev bøygt sitt øyra til meg, og alle mine dagar vil eg kalla på honom.</span> <span class="verse"><a name="3">3</a>Daude-band hadde spent seg um meg, helheims trengsla hadde funne meg; naud og sorg fann eg.</span> <span class="verse"><a name="4">4</a>Men eg kalla på Herrens namn: «Å Herre, berga mi sjæl!»</span> <span class="verse"><a name="5">5</a>Herren er nådig og rettferdig, og vår Gud er miskunnsam.</span> <span class="verse"><a name="6">6</a>Herren varar dei einfalde, eg var ein arming, og han frelste meg.</span> <span class="verse"><a name="7">7</a>Kom attende, mi sjæl, til di ro! for Herren hev gjort vel imot deg.</span> <span class="verse"><a name="8">8</a>Ja, du fria mi sjæl frå dauden, mitt auga frå tåror, min fot frå fall.</span> <span class="verse"><a name="9">9</a>Eg skal vandra for Herrens åsyn i landi åt dei livande.</span> <span class="verse"><a name="10">10</a>Eg trudde, for eg tala; eg var i stor plåga.</span> <span class="verse"><a name="11">11</a>Eg sagde i min ræddhug: «Kvar mann er ein ljugar!»</span> <span class="verse"><a name="12">12</a>Kva skal eg gjeva Herren att for alle hans velgjerningar imot meg?</span> <span class="verse"><a name="13">13</a>Eg vil lyfta frelse-staupet, og Herrens namn vil eg påkalla.</span> <span class="verse"><a name="14">14</a>Mine lovnader vil eg halda for Herren, og det for augo på alt hans folk.</span> <span class="verse"><a name="15">15</a>Dyr er i Herrens augo dauden åt hans heilage.</span> <span class="verse"><a name="16">16</a>Å Herre, eg er din tenar, veit du, eg er din tenar, son åt di tenestkvinna; du hev løyst mine band.</span> <span class="verse"><a name="17">17</a>Til deg vil eg ofra takkoffer, og Herrens namn vil eg påkalla.</span> <span class="verse"><a name="18">18</a>Mine lovnader vil eg halda for Herren, og det for augo på alt hans folk,</span> <span class="verse"><a name="19">19</a>i fyregardarne til Herrens hus, midt i deg, Jerusalem. Halleluja!</span> </p></div</div></div></body></html>