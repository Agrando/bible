<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 119</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/119"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 119</strong></div><p><span class="verse"><a name="1">1</a>Sæle er dei som gjeng ein ulastande veg, dei som ferdast i Herrens lov!</span> <span class="verse"><a name="2">2</a>Sæle er dei som tek vare på hans vitnemål, som søkjer honom av alt sitt hjarta,</span> <span class="verse"><a name="3">3</a>dei som ikkje gjer urett, men vandrar på hans vegar.</span> <span class="verse"><a name="4">4</a>Du hev gjeve dine fyresegner, at ein skal halda deim vel.</span> <span class="verse"><a name="5">5</a>Å, kunde vegarne mine verta faste, so eg heldt dine fyreskrifter!</span> <span class="verse"><a name="6">6</a>Då skal eg ikkje verta til skammar når eg gjev gaum etter alle dine bodord.</span> <span class="verse"><a name="7">7</a>Eg vil takka deg av eit ærlegt hjarta når eg lærer dine rettferdsdomar.</span> <span class="verse"><a name="8">8</a>Dine fyreskrifter vil eg halda, du må ikkje reint forlata meg.</span> <span class="verse"><a name="9">9</a>Korleis skal ein ungdom halda stigen sin rein? Når han held seg etter ditt ord.</span> <span class="verse"><a name="10">10</a>Av alt mitt hjarta hev eg søkt deg, lat meg ikkje villast burt frå dine bodord!</span> <span class="verse"><a name="11">11</a>I hjarta mitt hev eg gøymt ditt ord, so eg ikkje skal synda imot deg.</span> <span class="verse"><a name="12">12</a>Lova vere du, Herre! Lær meg dine fyreskrifter!</span> <span class="verse"><a name="13">13</a>Med lipporne mine hev eg forkynt alle rettar frå din munn.</span> <span class="verse"><a name="14">14</a>Eg er glad i vegen etter dine vitnemål som i all rikdom.</span> <span class="verse"><a name="15">15</a>På dine fyresegner vil eg grunda og skoda på dine stigar.</span> <span class="verse"><a name="16">16</a>I dine fyreskrifter vil eg hava hugnad, og ikkje vil eg gløyma ditt ord.</span> <span class="verse"><a name="17">17</a>Gjer vel imot din tenar, at eg må liva! so vil eg halda ditt ord.</span> <span class="verse"><a name="18">18</a>Lat upp augo mine, at eg kann skoda underlege ting i di lov!</span> <span class="verse"><a name="19">19</a>Ein gjest er eg på jordi, løyn ikkje dine bodord for meg!</span> <span class="verse"><a name="20">20</a>Mi sjæl er sunderknasa av lengting etter dine rettar all tid.</span> <span class="verse"><a name="21">21</a>Du hev truga dei stormodige, dei forbanna, som fer vilt frå dine bodord.</span> <span class="verse"><a name="22">22</a>Tak burt frå meg skam og vanvyrdnad! for dine vitnemål hev eg teke vare på.</span> <span class="verse"><a name="23">23</a>Jamvel hovdingar hev sete i samrøda mot meg; din tenar grundar på dine fyreskrifter.</span> <span class="verse"><a name="24">24</a>Dine vitnemål er og min hugnad, dei er mine rådgjevarar.</span> <span class="verse"><a name="25">25</a>Mi sjæl ligg nedi dusti, haldt meg i live etter ditt ord!</span> <span class="verse"><a name="26">26</a>Eg fortalde um mine vegar, og du svara meg; lær meg dine fyreskrifter!</span> <span class="verse"><a name="27">27</a>Lat meg få skyna vegen etter dine fyresegner! So vil eg grunda på dine under.</span> <span class="verse"><a name="28">28</a>Mi sjæl græt av sorg; reis meg upp etter ditt ord!</span> <span class="verse"><a name="29">29</a>Snu lygnevegen burt frå meg, og unn meg di lov!</span> <span class="verse"><a name="30">30</a>Truskaps veg hev eg valt, dine rettar hev eg sett framfyre meg.</span> <span class="verse"><a name="31">31</a>Eg heng fast ved dine vitnemål, Herre, lat meg ikkje verta til skammar!</span> <span class="verse"><a name="32">32</a>Vegen etter dine bodord vil eg springa, for du trøystar mitt hjarta.</span> <span class="verse"><a name="33">33</a>Herre, vis meg vegen etter dine fyreskrifter! so vil eg fara honom alt til endes.</span> <span class="verse"><a name="34">34</a>Gjev meg skyn, so vil eg taka vare på di lov og halda henne av alt mitt hjarta.</span> <span class="verse"><a name="35">35</a>Leid meg på dine bodords stig, for han er til hugnad for meg.</span> <span class="verse"><a name="36">36</a>Bøyg mitt hjarta til dine vitnemål og ikkje til urett vinning!</span> <span class="verse"><a name="37">37</a>Vend augo mine burt, so dei ikkje ser etter fåfengd, haldt meg i live på din veg!</span> <span class="verse"><a name="38">38</a>Uppfyll for din tenar ordet ditt, som gjer at ein ottast deg!</span> <span class="verse"><a name="39">39</a>Tak burt ifrå meg mi skjemsla som eg er rædd, for dine rettar er gode.</span> <span class="verse"><a name="40">40</a>Sjå, eg lengtar etter dine fyresegner, haldt meg i live ved di rettferd.</span> <span class="verse"><a name="41">41</a>Lat di miskunn, Herre, koma yver meg, di frelsa etter ditt ord!</span> <span class="verse"><a name="42">42</a>Eg vil gjeva svar til honom som spottar meg; for eg lit på ditt ord.</span> <span class="verse"><a name="43">43</a>Riv ikkje sannings ord so reint or munnen min, for på dine domar ventar eg.</span> <span class="verse"><a name="44">44</a>Stødt vil eg halda di lov, æveleg og alltid.</span> <span class="verse"><a name="45">45</a>Lat meg ferdast i det frie, for eg spør etter dine fyresegner!</span> <span class="verse"><a name="46">46</a>Eg vil tala um dine vitnemål for kongar, og eg skal ikkje verta til skammar.</span> <span class="verse"><a name="47">47</a>Eg vil frygda meg ved dine bodord, som eg elskar.</span> <span class="verse"><a name="48">48</a>Eg vil lyfta mine hender til dine bodord som eg elskar, og eg vil grunda på dine fyreskrifter.</span> <span class="verse"><a name="49">49</a>Kom i hug ditt ord til din tenar, med di du hev gjeve meg von!</span> <span class="verse"><a name="50">50</a>Det er mi trøyst i min vesaldom, at ditt ord hev halde meg i live.</span> <span class="verse"><a name="51">51</a>Ovmodige hev spotta meg mykje, frå di lov hev eg ikkje vike.</span> <span class="verse"><a name="52">52</a>Eg kom i hug, Herre, dine domar frå gamle dagar, og eg vart trøysta.</span> <span class="verse"><a name="53">53</a>Brennande harm hev eg vorte på dei ugudlege som forlet di lov.</span> <span class="verse"><a name="54">54</a>Dine fyreskrifter hev vorte mine lovsongar i det hus der eg bur som framand.</span> <span class="verse"><a name="55">55</a>Um natti kom eg ditt namn i hug, Herre, og eg heldt di lov.</span> <span class="verse"><a name="56">56</a>Dette timdest meg, at eg fekk taka vare på dine fyreskrifter.</span> <span class="verse"><a name="57">57</a>Herren er min lut, sagde eg, med di eg heldt dine ord.</span> <span class="verse"><a name="58">58</a>Eg naudbad deg av alt mitt hjarta: «Ver miskunnsam imot meg etter ditt ord!»</span> <span class="verse"><a name="59">59</a>Eg tenkte på mine vegar og vende mine føter til dine vitnemål.</span> <span class="verse"><a name="60">60</a>Eg skunda meg og tøvra ikkje med å halda dine bodord.</span> <span class="verse"><a name="61">61</a>Bandi til dei ugudlege hev snørt meg inn, di lov hev eg ikkje gløymt.</span> <span class="verse"><a name="62">62</a>Midt på natti stend eg upp og vil takka deg for dine rettferdslover.</span> <span class="verse"><a name="63">63</a>Eg held meg til alle deim som ottast deg, og som held dine fyresegner.</span> <span class="verse"><a name="64">64</a>Av di miskunn, Herre, er jordi full; lær meg dine fyreskrifter!</span> <span class="verse"><a name="65">65</a>Tenaren din hev du gjort vel imot, Herre, etter ditt ord.</span> <span class="verse"><a name="66">66</a>Lær meg god skynsemd og kunnskap! for eg trur på dine bodord.</span> <span class="verse"><a name="67">67</a>Fyrr eg vart nedbøygd, for eg vilt, men no held eg ditt ord.</span> <span class="verse"><a name="68">68</a>Du er god og gjer godt, lær meg dine fyreskrifter!</span> <span class="verse"><a name="69">69</a>Dei ovmodige hev spunne i hop lygn imot meg, av alt mitt hjarta held eg dine fyresegner.</span> <span class="verse"><a name="70">70</a>Deira hjarta er feitt som talg; eg fegnast ved di lov.</span> <span class="verse"><a name="71">71</a>Det var godt for meg at eg vart nedbøygd, so eg kunde læra dine fyreskrifter.</span> <span class="verse"><a name="72">72</a>Lovi frå din munn er betre for meg enn tusund stykke gull og sylv.</span> <span class="verse"><a name="73">73</a>Dine hender hev gjort meg og laga meg til, gjev meg skyn, so eg kann læra dine bodord!</span> <span class="verse"><a name="74">74</a>Dei som ottast deg, skal sjå meg og gleda seg, for på ditt ord ventar eg.</span> <span class="verse"><a name="75">75</a>Eg veit, Herre, at dine domar er rettferd, og at du i truskap hev bøygt meg ned.</span> <span class="verse"><a name="76">76</a>Lat di miskunn vera til trøyst for meg, etter det du hev sagt til din tenar!</span> <span class="verse"><a name="77">77</a>Lat di miskunn koma yver meg so eg kann liva! for di lov er mi lyst.</span> <span class="verse"><a name="78">78</a>Lat dei ovmodige verta skjemde! for dei hev trykt meg utan årsak. Eg grundar på dine fyresegner.</span> <span class="verse"><a name="79">79</a>Lat deim snu seg til meg, dei som ottast deg, og kjenner dine vitnemål!</span> <span class="verse"><a name="80">80</a>Lat mitt hjarta vera fullkome i dine fyreskrifter, so eg ikkje skal verta til skammar!</span> <span class="verse"><a name="81">81</a>Mi sjæl naudstundar etter di frelsa, eg ventar på ditt ord.</span> <span class="verse"><a name="82">82</a>Mine augo naudstundar etter ditt ord, og eg segjer: «Når vil du trøysta meg?»</span> <span class="verse"><a name="83">83</a>For eg er som ei lerflaska i røyk; dine fyreskrifter gløymer eg ikkje.</span> <span class="verse"><a name="84">84</a>Kor mange er vel dagarne for din tenar? Når vil du halda dom yver deim som forfylgjer meg?</span> <span class="verse"><a name="85">85</a>Dei ovmodige hev grave graver for meg, dei som ikkje liver etter di lov.</span> <span class="verse"><a name="86">86</a>Alle dine bodord er trufaste; med lygn forfylgjer dei meg; hjelp meg!</span> <span class="verse"><a name="87">87</a>Dei hadde so nær tynt meg i landet, men eg hev ikkje forlate dine fyresegner.</span> <span class="verse"><a name="88">88</a>Haldt meg i live etter di miskunn! So vil eg taka vare på vitnemålet frå din munn.</span> <span class="verse"><a name="89">89</a>Til æveleg tid, Herre, stend ditt ord fast i himmelen.</span> <span class="verse"><a name="90">90</a>Frå ætt til ætt varer din truskap, du hev grunnfest jordi, og ho stend.</span> <span class="verse"><a name="91">91</a>Til å setja dine domar i verk stend dei der i dag; for alle ting er dine tenarar.</span> <span class="verse"><a name="92">92</a>Dersom ikkje di lov hadde vore mi lyst, so hadde eg forgjengest i mi djupe naud.</span> <span class="verse"><a name="93">93</a>I all æva skal eg ikkje gløyma dine fyresegner, for ved deim hev du halde meg i live.</span> <span class="verse"><a name="94">94</a>Din er eg, frels meg! for dine fyresegner hev eg spurt etter.</span> <span class="verse"><a name="95">95</a>På meg hev dei ugudlege venta og vil tyna meg; på dine vitnemål agtar eg.</span> <span class="verse"><a name="96">96</a>På alt det fullkomne hev eg set ein ende; men dine bodord rekk ovleg vidt.</span> <span class="verse"><a name="97">97</a>Kor eg hev lovi di kjær! Heile dagen er ho i min tanke.</span> <span class="verse"><a name="98">98</a>Dine bodord gjer meg visare enn mine fiendar, for æveleg eig eg deim.</span> <span class="verse"><a name="99">99</a>Eg hev vorte klokare enn alle mine lærarar, for eg grundar på dine vitnemål.</span> <span class="verse"><a name="100">100</a>Eg er vitugare enn dei gamle, for dine fyresegner hev eg teke vare på.</span> <span class="verse"><a name="101">101</a>Frå kvar vond stig hev eg halde mine føter burte, so eg kunde halda ditt ord.</span> <span class="verse"><a name="102">102</a>Frå dine lover hev eg ikkje vike, for du hev lært meg upp.</span> <span class="verse"><a name="103">103</a>Kor søt din tale er for gomen min, betre enn honning for munnen min.</span> <span class="verse"><a name="104">104</a>Av dine fyresegner fær eg vit, difor hatar eg kvar lygnestig.</span> <span class="verse"><a name="105">105</a>Ditt ord er ei lykt for min fot og eit ljos for min stig.</span> <span class="verse"><a name="106">106</a>Eg hev svore og hev halde det, å taka vare på dine rettferdslover.</span> <span class="verse"><a name="107">107</a>Eg er ovleg nedbøygd; Herre, haldt meg i live etter ditt ord!</span> <span class="verse"><a name="108">108</a>Lat min munns offer tekkjast deg, Herre, og lær meg dine rettar!</span> <span class="verse"><a name="109">109</a>Eg gjeng alltid med livet i neven, men di lov hev eg ikkje gløymt.</span> <span class="verse"><a name="110">110</a>Dei ugudlege hev lagt snara for meg; men frå dine fyresegner hev eg ikkje villa meg burt.</span> <span class="verse"><a name="111">111</a>Til æveleg eiga hev eg fenge dine vitnemål, for dei er mi hjartans gleda.</span> <span class="verse"><a name="112">112</a>Eg hev bøygt mitt hjarta til å gjera etter dine fyreskrifter, æveleg og til endes.</span> <span class="verse"><a name="113">113</a>Dei tvihuga hatar eg, men di lov elskar eg.</span> <span class="verse"><a name="114">114</a>Du er mi livd og min skjold, og på ditt ord ventar eg.</span> <span class="verse"><a name="115">115</a>Vik frå meg, de som gjer vondt, at eg kann halda min Guds bodord!</span> <span class="verse"><a name="116">116</a>Haldt meg uppe etter ditt ord, so eg kann liva, og lat meg ikkje verta til skammar med mi von!</span> <span class="verse"><a name="117">117</a>Haldt meg uppe, so eg kann verta frelst! So vil eg alltid sjå med lyst på dine fyreskrifter.</span> <span class="verse"><a name="118">118</a>Du agtar for inkje alle deim som fer vilt frå dine fyreskrifter; for deira svik er fåfengd.</span> <span class="verse"><a name="119">119</a>Som slagg kastar du burt alle ugudlege på jordi; difor elskar eg dine vitnemål.</span> <span class="verse"><a name="120">120</a>Eg rys i holdet av rædsla for deg, og for dine domar ottast eg.</span> <span class="verse"><a name="121">121</a>Eg hev gjort rett og rettferd, du vil ikkje gjeva meg yver til deim som trykkjer meg.</span> <span class="verse"><a name="122">122</a>Gakk i borg for tenaren din, so det må ganga honom vel! lat ikkje dei ovmodige trykkja meg!</span> <span class="verse"><a name="123">123</a>Augo mine naudstundar etter di frelsa og etter ditt rettferdsord.</span> <span class="verse"><a name="124">124</a>Gjer med din tenar etter di miskunn og lær meg dine fyreskrifter!</span> <span class="verse"><a name="125">125</a>Eg er din tenar; gjev meg vit, so eg kann kjenna dine vitnemål!</span> <span class="verse"><a name="126">126</a>Det er tid for Herren til å gripa inn, dei hev brote di lov.</span> <span class="verse"><a name="127">127</a>Difor elskar eg dine bodord meir enn gull, ja, meir enn fint gull.</span> <span class="verse"><a name="128">128</a>Difor held eg alle fyresegner um alle ting for rette; eg hatar kvar lygnestig.</span> <span class="verse"><a name="129">129</a>Underfulle er dine vitnemål, difor tek mi sjæl vare på deim.</span> <span class="verse"><a name="130">130</a>Når ordi dine opnar seg, gjev dei ljos, og dei gjer dei einfalde kloke.</span> <span class="verse"><a name="131">131</a>Eg let munnen upp og sukka av lengting; for etter dine bodord stunda eg.</span> <span class="verse"><a name="132">132</a>Vend deg til meg og ver meg nådig, som rett er mot deim som elskar ditt namn!</span> <span class="verse"><a name="133">133</a>Gjer mine stig faste ved ditt ord, og lat ingen urett råda yver meg!</span> <span class="verse"><a name="134">134</a>Løys du meg ut or menneskjevald! So vil eg halda dine fyresegner.</span> <span class="verse"><a name="135">135</a>Lat di åsyn lysa på din tenar, og lær meg dine fyreskrifter!</span> <span class="verse"><a name="136">136</a>Vatsbekkjer renn or augo mine, av di folk ikkje held di lov.</span> <span class="verse"><a name="137">137</a>Rettferdig er du, Herre, og rette er dine domar.</span> <span class="verse"><a name="138">138</a>Du hev fyreskrive dine vitnemål i rettferd og i stor truskap.</span> <span class="verse"><a name="139">139</a>Min brennhug hev tært meg upp, av di mine motstandarar hev gløymt dine ord.</span> <span class="verse"><a name="140">140</a>Ditt ord er vel reinsa, og din tenar elskar det.</span> <span class="verse"><a name="141">141</a>Liten er eg og vanvyrd; dine fyresegner hev eg ikkje gløymt.</span> <span class="verse"><a name="142">142</a>Di rettferd er ei æveleg rettferd, og di lov er sanning.</span> <span class="verse"><a name="143">143</a>Naud og trengsla fann meg; dine bodord er mi lyst.</span> <span class="verse"><a name="144">144</a>Rettferdige er dine vitnemål til æveleg tid; gjev meg skyn, so eg kann liva!</span> <span class="verse"><a name="145">145</a>Eg ropar av alt mitt hjarta, svara meg, Herre! Dine fyreskrifter vil eg taka vare på.</span> <span class="verse"><a name="146">146</a>Eg ropar til deg, frels meg! so vil eg halda dine vitnemål.</span> <span class="verse"><a name="147">147</a>Tidleg i dagningi var eg uppe og ropa um hjelp; eg venta på ditt ord.</span> <span class="verse"><a name="148">148</a>Mine augo var uppe fyre nattevakterne, so eg kunde grunda på ditt ord.</span> <span class="verse"><a name="149">149</a>Høyr mi røyst etter di miskunn, Herre, haldt meg i live etter dine domar!</span> <span class="verse"><a name="150">150</a>Dei er nær som renner etter ugjerning; frå di lov er dei langt burte.</span> <span class="verse"><a name="151">151</a>Du er nær, Herre, og alle dine bodord er sanning.</span> <span class="verse"><a name="152">152</a>Longe sidan veit eg av dine vitnemål, at du hev grunnfest deim i all æva.</span> <span class="verse"><a name="153">153</a>Sjå til mi djupe naud og fria meg ut! For di lov hev eg ikkje gløymt.</span> <span class="verse"><a name="154">154</a>Før mi sak, og løys meg ut, haldt meg i live etter ditt ord!</span> <span class="verse"><a name="155">155</a>Frelsa er langt frå dei ugudlege, for dine fyreskrifter spør dei ikkje etter.</span> <span class="verse"><a name="156">156</a>Di miskunn er stor, Herre; haldt meg i live etter dine domar!</span> <span class="verse"><a name="157">157</a>Mange er dei som forfylgjer meg og stend meg imot; frå dine vitnemål hev eg ikkje vike.</span> <span class="verse"><a name="158">158</a>Eg såg dei utrue og fekk uhug, av di dei ikkje heldt ditt ord.</span> <span class="verse"><a name="159">159</a>Sjå at eg hev elska dine fyresegner! Herre, haldt meg i live etter di miskunn!</span> <span class="verse"><a name="160">160</a>Summen av ditt ord er sanning, og æveleg stend all di rettferds lov.</span> <span class="verse"><a name="161">161</a>Hovdingar forfylgde meg utan orsak, men mitt hjarta ottast dine ord.</span> <span class="verse"><a name="162">162</a>Eg gled meg yver ditt ord, som når ein finn mykje herfang.</span> <span class="verse"><a name="163">163</a>Lygn hev eg hata og havt stygg til; di lov hev eg elska.</span> <span class="verse"><a name="164">164</a>Sju gonger um dagen hev eg lova deg for dine rettferdige domar.</span> <span class="verse"><a name="165">165</a>Mykje fred hev dei som elskar di lov, og ingen støyt fær deim til fall.</span> <span class="verse"><a name="166">166</a>Eg hev venta på di frelsa, Herre, og dine bodord hev eg halde.</span> <span class="verse"><a name="167">167</a>Mi sjæl hev halde dine vitnemål, og eg elska deim mykje.</span> <span class="verse"><a name="168">168</a>Eg hev halde dine fyresegner og dine vitnemål, for alle mine vegar er for di åsyn.</span> <span class="verse"><a name="169">169</a>Lat mitt klagerop koma fram for di åsyn, Herre! Gjev meg skyn etter ditt ord.</span> <span class="verse"><a name="170">170</a>Lat mi bøn koma for di åsyn! Frels meg etter ditt ord!</span> <span class="verse"><a name="171">171</a>Mine lippor skal fløda yver av lovsong, for du lærer meg dine fyreskrifter;</span> <span class="verse"><a name="172">172</a>Mi tunga skal syngja um ditt ord; for alle dine bodord er rettferd.</span> <span class="verse"><a name="173">173</a>Lat di hand vera meg til hjelp! for dine fyresegner hev eg valt ut.</span> <span class="verse"><a name="174">174</a>Eg lengtar etter di frelsa, Herre, og di lov er mi lyst.</span> <span class="verse"><a name="175">175</a>Lat mi sjæl leva og lova deg, og lat dine domar hjelpa meg!</span> <span class="verse"><a name="176">176</a>Eg hev fare vilt; leita upp din tenar som ein burtkomen sau! for dine bodord hev eg ikkje gløymt.</span> </p></div</div></div></body></html>