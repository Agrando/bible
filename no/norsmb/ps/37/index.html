<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 37</strong></div><p><span class="verse"><a name="1">1</a>Av David. Vreidskast ikkje yver illgjerningsmennerne, harmast ikkje yver deim som gjer urett!</span> <span class="verse"><a name="2">2</a>For liksom gras vert dei brått avskorne, og som grøne urter visnar dei burt.</span> <span class="verse"><a name="3">3</a>Lit på Herren og gjer det gode, bu i landet og legg vinn på truskap!</span> <span class="verse"><a name="4">4</a>Og hugnast i Herren, so skal han gjeva deg det som ditt hjarta ynskjer.</span> <span class="verse"><a name="5">5</a>Gjev Herren din veg i vald, og lit på honom! Han skal gjera det;</span> <span class="verse"><a name="6">6</a>og han skal lata di rettferd ganga fram som ljoset, og din rett som middagsklåren.</span> <span class="verse"><a name="7">7</a>Ver still for Herren og stunda på honom! Vreidast ikkje yver den som hev lukka på sin veg, den mannen som legg upp meinråd!</span> <span class="verse"><a name="8">8</a>Haldt deg frå vreide, lat harm fara, vreidast ikkje, det er berre til å gjera ilt!</span> <span class="verse"><a name="9">9</a>For illgjerningsmenner skal verta utrudde, men dei som ventar på Herren, dei skal erva landet.</span> <span class="verse"><a name="10">10</a>Og um ei liti stund er den ugudlege ikkje til, og legg du merke til hans stad, so er han der ikkje.</span> <span class="verse"><a name="11">11</a>Men dei spaklyndte skal erva landet og hugnast ved mykjen fred.</span> <span class="verse"><a name="12">12</a>Den ugudlege tenkjer upp vondt imot den rettferdige og skjer tenner imot honom.</span> <span class="verse"><a name="13">13</a>Herren lær åt honom; for han ser at hans dag kjem.</span> <span class="verse"><a name="14">14</a>Dei ugudlege dreg sverdet og spenner sin boge til å fella den arme og fatige og myrda deim som fer ærleg fram.</span> <span class="verse"><a name="15">15</a>Deira sverd skal ganga inn i deira eige hjarta, og deira bogar verta brotne sund.</span> <span class="verse"><a name="16">16</a>Betre er det vesle den rettferdige hev, enn mykje gods hjå mange ugudlege.</span> <span class="verse"><a name="17">17</a>For armarne vert brotne på dei ugudlege, men Herren styd dei rettferdige.</span> <span class="verse"><a name="18">18</a>Herren kjenner dei dagar dei ulastande skal liva, og deira arv skal vara til æveleg tid.</span> <span class="verse"><a name="19">19</a>Dei skal ikkje verta til skammar i den vonde tid, og i hungers dagar skal dei verta mette.</span> <span class="verse"><a name="20">20</a>For dei ugudlege skal ganga til grunnar, og Herrens fiendar som blomeskrud på engjar; dei kverv som røyk, kverv burt.</span> <span class="verse"><a name="21">21</a>Den ugudlege låner og gjev ikkje att, men den rettferdige gjer miskunn og gjev.</span> <span class="verse"><a name="22">22</a>For dei han velsignar, skal erva landet; men dei han forbannar, skal verta utrudde.</span> <span class="verse"><a name="23">23</a>Herren gjer ein manns steg faste, og han hev hugnad i hans veg.</span> <span class="verse"><a name="24">24</a>Når han fell, vert han ikkje støypt til marki; for Herren styd hans hand.</span> <span class="verse"><a name="25">25</a>Eg hev vore ung og vorte gamall, men aldri hev eg set den rettferdige forlaten eller hans born beda um brød.</span> <span class="verse"><a name="26">26</a>Heile dagen gjer han miskunn og låner ut, og hans born vert velsigna.</span> <span class="verse"><a name="27">27</a>Vik frå det vonde og gjer det gode, so vert du æveleg buande i landet.</span> <span class="verse"><a name="28">28</a>For Herren elskar rett og forlet ikkje sine trugne; til æveleg tid vert dei haldne uppe; men avkjøme av ugudlege vert utrudt.</span> <span class="verse"><a name="29">29</a>Dei rettferdige skal erva landet og bu i det til æveleg tid.</span> <span class="verse"><a name="30">30</a>Rettferdig manns munn andar visdom, og hans tunga taler det som rett er.</span> <span class="verse"><a name="31">31</a>Hans Guds lov er i hans hjarta, hans stig er ikkje ustøde.</span> <span class="verse"><a name="32">32</a>Dei ugudlege lurer på den rettferdige og søkjer å drepa honom.</span> <span class="verse"><a name="33">33</a>Herren yvergjev honom ikkje i hans hand og fordømer honom ikkje, når han vert dømd.</span> <span class="verse"><a name="34">34</a>Venta på Herren og haldt deg på hans veg! so skal han upphøgja deg til å erva landet; du skal sjå på at dei ugudlege vert utrudde.</span> <span class="verse"><a name="35">35</a>Eg såg ein ugudleg ovrikjen mann, og han breidde seg ut som eit heimevakse tre med sitt grøne lauv.</span> <span class="verse"><a name="36">36</a>Men han gjekk burt, og sjå, han var ikkje meir, og eg leita etter honom, men han vart ikkje funnen.</span> <span class="verse"><a name="37">37</a>Merk deg den ulastande mann, og sjå på den rett-tenkte, at freds mann hev ei framtid.</span> <span class="verse"><a name="38">38</a>Men dei fråfalne vert alle saman utøydde, framtidi vert avskori for dei ugudlege.</span> <span class="verse"><a name="39">39</a>Og frelsa for dei rettferdige kjem frå Herren, deira sterke vern i trengsels tid.</span> <span class="verse"><a name="40">40</a>Og Herren hjelper deim og friar deim ut, han friar deim frå dei ugudlege og frelser deim, for dei flyr til honom.</span> </p></div</div></div></body></html>