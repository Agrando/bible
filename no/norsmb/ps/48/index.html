<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 48</strong></div><p><span class="verse"><a name="1">1</a>Ein song, ein salme; av Korahs born.</span> <span class="verse"><a name="2">2</a>Stor er Herren og høglova i vår Guds by, på hans heilage fjell.</span> <span class="verse"><a name="3">3</a>Fager i si høgd, ein fagnad for all jordi er Sions fjell, utkanten av nordheimen, staden til den store kongen.</span> <span class="verse"><a name="4">4</a>Gud er i hans hallar kjend som ei fast borg.</span> <span class="verse"><a name="5">5</a>For sjå, kongarne kom saman og drog fram i lag.</span> <span class="verse"><a name="6">6</a>Dei såg - so vart dei forfærde, dei vart vitskræmde, flydde i bråhast.</span> <span class="verse"><a name="7">7</a>Ein skjelv greip deim der, ei bivring som hjå ei barnsjuk kvinna.</span> <span class="verse"><a name="8">8</a>Med austanvind bryt du sund Tarsis-skip.</span> <span class="verse"><a name="9">9</a>Liksom me hev høyrt, so hev me no set det i Herren, allhers drotts by, i vår Guds by, Gud gjer honom fast til æveleg tid. Sela.</span> <span class="verse"><a name="10">10</a>Me grundar på din nåde, Gud, midt i ditt tempel.</span> <span class="verse"><a name="11">11</a>Som ditt namn, Gud, so er din pris alt til endarne av jordi; di høgre hand er full av rettferd.</span> <span class="verse"><a name="12">12</a>Sionsfjellet gled seg, Juda døtter fagnar seg yver dine domar.</span> <span class="verse"><a name="13">13</a>Gakk ikring Sion, far rundt um henne, tel hennar tårn!</span> <span class="verse"><a name="14">14</a>Legg merke til hennar vollar, gakk igjenom hennar hallar, so de kann fortelja um det til den komande ætt. For denne Gud er vår Gud æveleg og alltid; han skal føra oss ut yver dauden.</span> </p></div</div></div></body></html>