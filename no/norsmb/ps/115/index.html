<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 115</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/115"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 115</strong></div><p><span class="verse"><a name="1">1</a>Ikkje oss, Herre, ikkje oss, men ditt namn gjeve du æra for di miskunn, for din truskap skuld!</span> <span class="verse"><a name="2">2</a>Kvifor skal heidningarne segja: «Kvar er no deira Gud?»</span> <span class="verse"><a name="3">3</a>Vår Gud er då i himmelen, alt det han vil, gjer han.</span> <span class="verse"><a name="4">4</a>Deira avgudar er sylv og gull, eit verk av menneskjehender.</span> <span class="verse"><a name="5">5</a>Dei hev munn, men talar ikkje, dei hev augo, men ser ikkje;</span> <span class="verse"><a name="6">6</a>dei hev øyro, men høyrer ikkje, dei hev nos, men luktar ikkje.</span> <span class="verse"><a name="7">7</a>Med sine hender grip dei ikkje, med sine føter gjeng dei ikkje, dei hev ikkje mål i strupen.</span> <span class="verse"><a name="8">8</a>Som desse er, vert dei som lagar deim, alle som set si lit til deim.</span> <span class="verse"><a name="9">9</a>Israel, lit på Herren! Han er deira hjelp og skjold.</span> <span class="verse"><a name="10">10</a>Arons hus, lit på Herren! Han er deira hjelp og skjold.</span> <span class="verse"><a name="11">11</a>De som ottast Herren, lit på Herren! Han er deira hjelp og skjold.</span> <span class="verse"><a name="12">12</a>Herren kom oss i hug, han skal velsigna, han skal velsigna Israels hus, han skal velsigna Arons hus,</span> <span class="verse"><a name="13">13</a>han skal velsigna deim som ottast Herren, dei små med dei store.</span> <span class="verse"><a name="14">14</a>Herren late dykk auka, dykk og dykkar born!</span> <span class="verse"><a name="15">15</a>Velsigna er de av Herren, han som skapte himmel og jord.</span> <span class="verse"><a name="16">16</a>Himmelen er himmel for Herren, men jordi hev han gjeve menneskjeborni.</span> <span class="verse"><a name="17">17</a>Dei daude lovar ikkje Herren, ingen av deim som stig ned i stilla.</span> <span class="verse"><a name="18">18</a>Men me skal lova Herren frå no og til æveleg tid. Halleluja!</span> </p></div</div></div></body></html>