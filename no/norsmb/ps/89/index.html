<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 89</strong></div><p><span class="verse"><a name="1">1</a>Ein salme til lærdom av ezrahiten Etan.</span> <span class="verse"><a name="2">2</a>Um Herrens miskunns verk vil eg æveleg syngja frå ætt til ætt vil eg med min munn forkynna hans truskap.</span> <span class="verse"><a name="3">3</a>For eg segjer: Æveleg vert miskunn uppbygd, i himmelen gjer du din truskap fast.</span> <span class="verse"><a name="4">4</a>«Eg hev gjort ei pakt med min utvalde, eg hev svore for David, tenaren min:</span> <span class="verse"><a name="5">5</a>«Æveleg vil eg grunnfesta ditt avkjøme, og eg vil byggja din kongsstol frå ætt til ætt.»» Sela.</span> <span class="verse"><a name="6">6</a>Og himmelen prisar di undergjerning, Herre, og din truskap fær pris i samlingi av dei heilage.</span> <span class="verse"><a name="7">7</a>For kven i dei høge skyer likjest Herren? Kven er lik Herren millom gudesøner?</span> <span class="verse"><a name="8">8</a>Ein Gud som er ovskræmeleg i løynderådet til dei heilage, og til rædsla for alle som er ikring honom.</span> <span class="verse"><a name="9">9</a>Herre, allhers drott, kven er sterk som du, Herre? Og din truskap er kringum deg.</span> <span class="verse"><a name="10">10</a>Du råder yver havsens ovmod; når bylgjorne i det reiser seg, stiller du deim.</span> <span class="verse"><a name="11">11</a>Du hev slege Rahab sund som ein ihelslegen, med din sterke arm hev du spreidt dine fiendar.</span> <span class="verse"><a name="12">12</a>Himmelen er din, og jordi er di; jordriket og alt som er i det, hev du grunnlagt.</span> <span class="verse"><a name="13">13</a>Nord og sud hev du skapt; Tabor og Hermon fegnast i ditt namn.</span> <span class="verse"><a name="14">14</a>Du hev ein arm med velde; sterk er di hand, høg er di høgre hand.</span> <span class="verse"><a name="15">15</a>Rettferd og rett er grunnvoll for din kongsstol; miskunn og truskap gjeng fyre di åsyn.</span> <span class="verse"><a name="16">16</a>Sælt er det folk som kjenner til glederop; i ljoset frå ditt andlit skal dei ferdast.</span> <span class="verse"><a name="17">17</a>I ditt namn fegnast dei all dagen, og ved di rettferd vert dei upphøgde.</span> <span class="verse"><a name="18">18</a>For du er prydnaden i deira styrke, og ved din godhug lyfter du upp vårt horn.</span> <span class="verse"><a name="19">19</a>For Herren høyrer vår skjold til, og vår konge til Israels Heilage.</span> <span class="verse"><a name="20">20</a>Den gong tala du i ei syn til dine trugne og sagde: «Eg hev lagt hjelp i handi på ein veldug, eg hev upphøgt ein ungdom av folket.</span> <span class="verse"><a name="21">21</a>Eg hev funne David, tenaren min, med min heilage olje hev eg salva honom.</span> <span class="verse"><a name="22">22</a>Mi hand skal alltid vera med honom, og min arm skal styrkja honom.</span> <span class="verse"><a name="23">23</a>Fienden skal ikkje trengja honom, og den urettferdige skal ikkje kua honom.</span> <span class="verse"><a name="24">24</a>Men eg vil krasa hans motstandarar for hans åsyn, og slå deim som hatar honom.</span> <span class="verse"><a name="25">25</a>Og min truskap og mi miskunn skal vera med honom, og i mitt namn skal hans horn verta upplyft.</span> <span class="verse"><a name="26">26</a>Eg vil leggja hans hand på havet og hans høgre hand på elvarne.</span> <span class="verse"><a name="27">27</a>Han skal ropa til meg: «Du er min far, min Gud og mitt frelse-fjell!»</span> <span class="verse"><a name="28">28</a>Og eg vil setja honom til den fyrstefødde, til den høgste av kongarne på jordi.</span> <span class="verse"><a name="29">29</a>Mi miskunn imot honom vil eg æveleg halda ved lag, og mi pakt skal standa fast for honom.</span> <span class="verse"><a name="30">30</a>Og eg vil halda uppe hans avkjøme til æveleg tid, og hans kongsstol so lenge himmelen varer.</span> <span class="verse"><a name="31">31</a>Dersom hans born forlet mi lov og ikkje vandrar etter mine domar,</span> <span class="verse"><a name="32">32</a>dersom dei bryt mine bodord og ikkje held mine fyresegner,</span> <span class="verse"><a name="33">33</a>då vil eg heimsøkja deira misgjerd med ris og deira skuld med plågor.</span> <span class="verse"><a name="34">34</a>Men mi miskunn vil eg ikkje taka frå honom, og ikkje vil eg svika i min truskap.</span> <span class="verse"><a name="35">35</a>Eg vil ikkje brjota mi pakt og ikkje brigda ordi frå mine lippor.</span> <span class="verse"><a name="36">36</a>Eitt hev eg svore ved min heilagdom, sanneleg, for David vil eg ikkje ljuga.</span> <span class="verse"><a name="37">37</a>Hans avkjøme skal vera til æveleg tid, og hans kongsstol som soli for mi åsyn.</span> <span class="verse"><a name="38">38</a>Som månen skal han standa æveleg, og vitnet i skyi er trufast.» Sela.</span> <span class="verse"><a name="39">39</a>Og du hev støytt burt og forsmått, du hev vorte harm på den du hev salva.</span> <span class="verse"><a name="40">40</a>Du hev rist av deg pakti med din tenar, du hev skjemt hans kruna og kasta henne på jordi.</span> <span class="verse"><a name="41">41</a>Du hev brote ned alle murarne hans, du hev gjort hans festningar til grusdungar.</span> <span class="verse"><a name="42">42</a>Alle som fer fram på vegen, plundrar honom, han hev vorte til spott for grannarne sine.</span> <span class="verse"><a name="43">43</a>Du hev upphøgt den høgre hand til hans motstandarar, du hev gjort alle hans fiendar glade.</span> <span class="verse"><a name="44">44</a>Du hev og late og hans sverdsegg vika, og hev ikkje halde honom uppe i striden.</span> <span class="verse"><a name="45">45</a>Du hev gjort ende på hans glans og kasta hans kongsstol til jordi.</span> <span class="verse"><a name="46">46</a>Du hev korta av hans ungdoms dagar, du hev lagt skam yver honom. Sela.</span> <span class="verse"><a name="47">47</a>Kor lenge, Herre, vil du løyna deg æveleg? Kor lenge skal din harm brenna som eld?</span> <span class="verse"><a name="48">48</a>Kom då i hug kor stutt mitt liv er, og kor forgjengelege du hev skapt alle menneskjeborn.</span> <span class="verse"><a name="49">49</a>Kven fær vel liva og ikkje sjå dauden? Kven friar si sjæl frå helheims vald? Sela.</span> <span class="verse"><a name="50">50</a>Herre, kvar er dine nådegjerningar frå fordoms tid, som du med eid lova David i din truskap?</span> <span class="verse"><a name="51">51</a>Herre, kom i hug den skam som ligg yver dine tenarar, at eg må bera i fanget alle dei mange folk,</span> <span class="verse"><a name="52">52</a>at dine fiendar spottar, Herre, at dei spottar hans fotspor som du hev salva. Lova vere Herren æveleg! Amen, amen!</span> </p></div</div></div></body></html>