<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 107</strong></div><p><span class="verse"><a name="1">1</a>Prisa Herren, for han er god, for æveleg varer hans miskunn!</span> <span class="verse"><a name="2">2</a>So segjer Herrens utløyste, som han hev løyst ut or naudi,</span> <span class="verse"><a name="3">3</a>som han hev sanka i hop frå landi, frå aust og frå vest, frå nord og frå havet.</span> <span class="verse"><a name="4">4</a>Dei for vilt i øydemarki, i vegløysa, dei fann ingen by til å bu i.</span> <span class="verse"><a name="5">5</a>Hungrige og tyrste var dei, deira sjæl vanmegtast i deim.</span> <span class="verse"><a name="6">6</a>Då ropa dei til Herren i si naud, or deira trengslor fria han deim ut,</span> <span class="verse"><a name="7">7</a>og han førde deim på rett veg, so dei gjekk til ein by dei kunde bu i.</span> <span class="verse"><a name="8">8</a>Dei skal prisa Herren for hans miskunn og for hans under mot menneskjeborni,</span> <span class="verse"><a name="9">9</a>for han metta den tyrste sjæl, og den hungrige sjæl fyllte han med godt.</span> <span class="verse"><a name="10">10</a>Dei sat i myrker og daudeskugge, bundne i stakarsdom og jarn,</span> <span class="verse"><a name="11">11</a>av di dei hadde tråssa mot Guds ord og vanvyrdt råderne frå den Høgste.</span> <span class="verse"><a name="12">12</a>Og han bøygde deira hjarto med liding, dei snåva, og der var ingen hjelpar.</span> <span class="verse"><a name="13">13</a>Då ropa dei til Herren i si naud, frå deira trengslor frelste han deim.</span> <span class="verse"><a name="14">14</a>Han førde deim ut or myrker og daudeskugge, og deira band reiv han sund.</span> <span class="verse"><a name="15">15</a>Dei skal prisa Herren for hans miskunn og for hans under mot menneskjeborni;</span> <span class="verse"><a name="16">16</a>for han krasa koparportar og hogg sund jarnbommar.</span> <span class="verse"><a name="17">17</a>Dårar var dei for sin brotsveg, og for sine misgjerningar vart dei plåga.</span> <span class="verse"><a name="18">18</a>Deira sjæl vart leid av all mat, og dei kom nær til daudens portar.</span> <span class="verse"><a name="19">19</a>Då ropa dei til Herren i si naud; frå deira trengslor frelste han deim.</span> <span class="verse"><a name="20">20</a>Han sende sitt ord og lækte deim og berga deim frå deira graver.</span> <span class="verse"><a name="21">21</a>Dei skal prisa Herren for hans miskunn og for hans under mot menneskjeborni</span> <span class="verse"><a name="22">22</a>og ofra takkoffer og fortelja um hans verk med fagnad.</span> <span class="verse"><a name="23">23</a>Dei som for ut på havet med skip, og som dreiv handel på dei store vatni,</span> <span class="verse"><a name="24">24</a>dei såg Herrens gjerningar og hans underverk på djupet.</span> <span class="verse"><a name="25">25</a>Han tala og let det koma ein stormvind, og denne reiste havsens bylgjor.</span> <span class="verse"><a name="26">26</a>Dei for upp imot himmelen, dei for ned i djupi, deira sjæl miste modet i ulukka.</span> <span class="verse"><a name="27">27</a>Dei raga og tumla som drukne, og all deira visdom vart til inkjes.</span> <span class="verse"><a name="28">28</a>Då ropa dei til Herren i si naud, or deira trengslor førde han deim ut.</span> <span class="verse"><a name="29">29</a>Han let storm verta til stilla, og bylgjorne kringum deim tagna.</span> <span class="verse"><a name="30">30</a>Og dei vart glade då dei lagde seg, og han førde deim til den hamni dei ynskte.</span> <span class="verse"><a name="31">31</a>Dei skal prisa Herren for hans miskunn og for hans under mot menneskjeborni</span> <span class="verse"><a name="32">32</a>og høglova honom i folkesamling og lovsyngja honom der dei gamle sit saman.</span> <span class="verse"><a name="33">33</a>Han gjorde elvar til ei øydemark og vatskjeldor til eit turrlende,</span> <span class="verse"><a name="34">34</a>fruktsamt land til ei saltheid, for deira vondskap skuld, som budde der.</span> <span class="verse"><a name="35">35</a>Han gjorde øydemark til innsjø og turrlende til vatskjeldor.</span> <span class="verse"><a name="36">36</a>Og han let hungrige bu der, og dei bygde ein by til å bu i.</span> <span class="verse"><a name="37">37</a>Og dei sådde åkrar og planta vinhagar, og dei fekk grøda til å hausta.</span> <span class="verse"><a name="38">38</a>Og han velsigna deim, og dei auka mykje, og av fe gav han deim ikkje lite.</span> <span class="verse"><a name="39">39</a>So minka dei att og vart nedbøygde av trykk og trengsla og sorg.</span> <span class="verse"><a name="40">40</a>Han som renner ut vanvyrdnad yver hovdingar og let deim villast i veglaus øydemark,</span> <span class="verse"><a name="41">41</a>han lyfte upp den fatige or vesaldomen og auka ætterne som ei hjord.</span> <span class="verse"><a name="42">42</a>Dei ærlege ser det og gled seg, og all vondskap let att sin munn.</span> <span class="verse"><a name="43">43</a>Den som er vis, han gjeve gaum etter dette, og dei må merke Herrens nådegjerningar.</span> </p></div</div></div></body></html>