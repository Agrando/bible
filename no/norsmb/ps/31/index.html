<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 31</strong></div><p><span class="verse"><a name="1">1</a>Til songmeisteren; ein salme av David.</span> <span class="verse"><a name="2">2</a>Herre, eg flyr til deg; lat meg aldri i æva verta til skammar! Frels meg ved di rettferd!</span> <span class="verse"><a name="3">3</a>Bøyg ditt øyra til meg, berga meg snart, ver meg eit festningsberg, ei fast borg til å frelsa meg!</span> <span class="verse"><a name="4">4</a>For du er mitt berg og mi borg, og for ditt namn skuld vil du føra og leida meg.</span> <span class="verse"><a name="5">5</a>Du vil føra meg ut or garnet som dei løynleg hev sett for meg; for du er mi vern.</span> <span class="verse"><a name="6">6</a>I di hand yvergjev eg mi ånd; du løyser meg ut, Herre, du trufaste Gud.</span> <span class="verse"><a name="7">7</a>Eg hatar deim som dyrkar tome avgudar, men eg, eg set mi lit til Herren.</span> <span class="verse"><a name="8">8</a>Eg vil fagna meg og gleda meg yver di miskunn, at du hev set min armodsdom, kjært deg um mi sjælenaud.</span> <span class="verse"><a name="9">9</a>Og du hev ikkje gjeve meg i fiendehand, du hev sett mine føter på romlendt stad.</span> <span class="verse"><a name="10">10</a>Ver meg nådig, Herre, for eg vert trengd! Mitt auga er upptært av hugverk, ja, mi sjæl og min likam.</span> <span class="verse"><a name="11">11</a>For mitt liv kverv burt med sorg, og mine år med sukk; mi kraft fell av for mi misgjerning skuld, og mine bein er utmødde.</span> <span class="verse"><a name="12">12</a>For alle mine motstandarar skuld hev eg vorte til skam, ja, til stor skam for mine grannar, og til skræma for mine kjenningar; dei som ser meg på gata, flyr undan for meg.</span> <span class="verse"><a name="13">13</a>Eg er gløymd som ein daud mann, ute or hjarta; eg hev vorte som eit sundbrotnande kjerald.</span> <span class="verse"><a name="14">14</a>For eg høyrer baktale av mange, rædsla rundt ikring, med di dei legg råd saman imot meg; dei lurer på å taka mitt liv.</span> <span class="verse"><a name="15">15</a>Men eg, eg set mi lit til deg Herre; eg segjer: «Du er min Gud.»</span> <span class="verse"><a name="16">16</a>I di hand stend mine tider; berga meg or handi på mine fiendar, og frå deim som forfylgjer meg!.</span> <span class="verse"><a name="17">17</a>Lat di åsyn lysa yver din tenar, frels meg ved di miskunn!</span> <span class="verse"><a name="18">18</a>Herre, lat meg ikkje verta til skammar, for eg ropar til deg; lat dei ugudlege verta til skammar og tagna i helheimen!</span> <span class="verse"><a name="19">19</a>Lat lygn-lippor verta mållause som talar skamdjervt mot den rettferdige, med ovmod og uvyrdnad!</span> <span class="verse"><a name="20">20</a>Kor stor er din godhug, som du hev gøymt åt deim som ottast deg, som du hev vist mot deim som flyr til deg, for augo på menneskjeborni!</span> <span class="verse"><a name="21">21</a>Du løyner deim i løynrom for di åsyn mot samansvorne menner, du gøymer deim i ei bud mot kiv av tungor.</span> <span class="verse"><a name="22">22</a>Lova vere Herren, for han hev gjort si miskunn underfull imot meg i ein fast by!</span> <span class="verse"><a name="23">23</a>Og eg, eg sagde i mi hugsott: «Eg er burtriven frå dine augo!» men endå høyrde du røysti av mine audmjuke bøner, då eg ropa til deg.</span> <span class="verse"><a name="24">24</a>Elska Herren, alle hans trugne! Herren vaktar dei trufaste, men gjev rikeleg attergjeld til den som fer med ovmod. Ver hugheile og lat dykkar hjarta vera sterkt, alle de som ventar på Herren!</span> </p></div</div></div></body></html>