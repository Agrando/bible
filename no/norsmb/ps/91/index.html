<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 91</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/91"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 91</strong></div><p><span class="verse"><a name="1">1</a>Den som sit i gøymsla hjå den Høgste, den som bur i skuggen hjå den Allmegtige,</span> <span class="verse"><a name="2">2</a>han segjer til Herren: «Mi livd og mi borg, min Gud som eg set mi lit til.»</span> <span class="verse"><a name="3">3</a>For han frelser deg frå snara til fuglefangaren, frå tynande sott.</span> <span class="verse"><a name="4">4</a>Med sine fjører løyner han deg, og under hans vengjer finn du livd; skjold og vern er hans truskap.</span> <span class="verse"><a name="5">5</a>Du skal ikkje ræddast for skræmsl um natti, for pil som flyg um dagen,</span> <span class="verse"><a name="6">6</a>for pest som fer fram i myrker, for sott som tyner um middagen.</span> <span class="verse"><a name="7">7</a>Um tusund fell attmed sida di, og ti tusund attmed di høgre hand, so skal det ikkje nå til deg.</span> <span class="verse"><a name="8">8</a>Du skal berre skoda det med augo dine, og sjå korleis dei ugudlege fær si løn.</span> <span class="verse"><a name="9">9</a>«For du, Herre, er mi livd,» segjer du. Den Høgste hev du gjort til din bustad.</span> <span class="verse"><a name="10">10</a>Inkje vondt skal timast deg, og ingi plåga skal koma nær til ditt tjeld.</span> <span class="verse"><a name="11">11</a>For han skal bjoda sine englar um deg, at dei skal vara deg på alle dine vegar.</span> <span class="verse"><a name="12">12</a>Dei skal bera deg på hender, so du ikkje skal støyta foten din på nokon stein.</span> <span class="verse"><a name="13">13</a>På løva og eiterorm skal du treda, du skal trakka ned ungløvor og drakar.</span> <span class="verse"><a name="14">14</a>«Av di han heng fast ved meg, vil eg fria honom ut; eg vil frelsa honom, av di han kjenner mitt namn.</span> <span class="verse"><a name="15">15</a>Han skal kalla på meg, og eg skal svara honom, eg er med honom i naud, eg vil fria honom ut og føra honom til æra.</span> <span class="verse"><a name="16">16</a>Med eit langt liv vil eg metta honom og lata honom sjå mi frelsa.»</span> </p></div</div></div></body></html>