<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 17</strong></div><p><span class="verse"><a name="1">1</a>Ei bøn av David. Herre, høyr på rettvis sak, lyd etter mitt rop, vend øyra til mi bøn frå saklause lippor!</span> <span class="verse"><a name="2">2</a>Lat min rett ganga ut frå ditt andlit, dine augo skoda kva rett er!</span> <span class="verse"><a name="3">3</a>Du prøver mitt hjarta, gjestar det um natti, du ransakar meg, du finn ingen ting; min tanke vik ikkje av frå min munn.</span> <span class="verse"><a name="4">4</a>Mot det som menneskje hev gjort meg, hev eg etter ordet frå dine lippor teke meg i vare for valdsmanns stigar.</span> <span class="verse"><a name="5">5</a>Mine stig heldt seg stødt til dine farvegar, mine føtar snåva ikkje.</span> <span class="verse"><a name="6">6</a>Eg ropar til deg, for du svarar meg, Gud! Bøyg ditt øyra til meg, høyr mitt ord!</span> <span class="verse"><a name="7">7</a>Vis di underfulle miskunn, du som frelsar deim som flyr til deg, frå deim som stend imot di høgre hand!</span> <span class="verse"><a name="8">8</a>Vakta meg som din augnestein! gøym meg i skuggen av dine vengjer</span> <span class="verse"><a name="9">9</a>for dei ugudlege som øydelegg meg, mine fiendar til dauden, som kringset meg!</span> <span class="verse"><a name="10">10</a>Dei let sitt feite hjarta att, med sin munn talar dei i ovmod.</span> <span class="verse"><a name="11">11</a>Kvar me gjeng, kringgjeng dei oss no; sine augo set dei på å støyta meg ned til jordi.</span> <span class="verse"><a name="12">12</a>Han er lik ei løva som stundar etter å riva sund, og ei ungløva som ligg i løyne.</span> <span class="verse"><a name="13">13</a>Statt upp, Herre, stig fram imot honom, støyt honom ned, frels mi sjæl frå den ugudlege med ditt sverd,</span> <span class="verse"><a name="14">14</a>frå menner med di hand, Herre, frå menner av denne verdi, som hev sin lut i dette liv, og som du fyller buken på med dine skattar, dei som er rike på søner og let sine avleivor etter seg til sine born!</span> <span class="verse"><a name="15">15</a>Eg skal i rettferd skoda ditt andlit, eg skal, når eg vaknar, mettast av di åsyn.</span> </p></div</div></div></body></html>