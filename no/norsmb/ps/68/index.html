<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 68</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/68"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 68</strong></div><p><span class="verse"><a name="1">1</a>Til songmeisteren; av David; ein salme, ein song.</span> <span class="verse"><a name="2">2</a>Gud reiser seg, hans fiendar vert spreidde, og dei som hatar honom, flyr for hans åsyn.</span> <span class="verse"><a name="3">3</a>Liksom røyk driv burt, so driv du deim burt; liksom voks brånar for eld, so gjeng dei ugudlege til grunnar for Guds åsyn.</span> <span class="verse"><a name="4">4</a>Og dei rettferdige gled seg, dei fagnar seg for Guds åsyn, dei frygdar seg med gleda.</span> <span class="verse"><a name="5">5</a>Syng for Gud, syng lov for hans namn! Bygg veg for han som fer fram i øydemarker, Jah er namnet hans, og fegnast for hans åsyn!</span> <span class="verse"><a name="6">6</a>Far for farlause og domar for enkjor er Gud i sin heilage bustad.</span> <span class="verse"><a name="7">7</a>Gud gjev dei einslege hus og heim, han fører fangar ut til lukka; berre dei motstridige bur i turrlende.</span> <span class="verse"><a name="8">8</a>Gud, då du drog ut framfyre folket ditt, då du skreid fram i øydemarki - Sela -</span> <span class="verse"><a name="9">9</a>då skalv jordi, ja, himmelen draup for Guds åsyn, Sinai der burte skalv for Guds, Israels Guds, åsyn.</span> <span class="verse"><a name="10">10</a>Rikelegt regn let du falla, Gud, du styrkte arven din då han var utmødd.</span> <span class="verse"><a name="11">11</a>Ditt folk sette seg ned i landet; Gud, du var god og reidde det til for armingen.</span> <span class="verse"><a name="12">12</a>Herren gjev sigersong; ein stor skare av kvinnor kjem med gledebod.</span> <span class="verse"><a name="13">13</a>Kongar yver herar flyr, dei flyr, og ho som sit heime, deiler herfang.</span> <span class="verse"><a name="14">14</a>Når de ligg millom felæger, er det som sylvlagde duvevengjer, og vengfjører med grøn gullglima.</span> <span class="verse"><a name="15">15</a>Når den Allmegtige spreider kongar der, er det som det snøar på Salmon.</span> <span class="verse"><a name="16">16</a>Eit Guds fjell er Basans fjell, eit fjell med mange kollar er Basans fjell.</span> <span class="verse"><a name="17">17</a>Kvifor ser de skakt, de fjell med mange kollar, til det fjellet der Gud tekkjest å bu? Herren skal og bu der for alltid.</span> <span class="verse"><a name="18">18</a>Guds vogner er tvo gonger ti tusund, tusund på tusund, Herren er imillom deim, Sinai er i heilagdomen.</span> <span class="verse"><a name="19">19</a>Du for upp i det høge, førde fangar burt, tok gåvor millom menneskje, ogso av dei tråssuge, at du kunde bu der, Herre Gud.</span> <span class="verse"><a name="20">20</a>Lova vere Herren dag etter dag! Legg dei byrd på oss, er Gud vår frelsa. Sela.</span> <span class="verse"><a name="21">21</a>Gud er for oss ein Gud til frelsa, og hjå Herren, Herren er det utvegar frå dauden.</span> <span class="verse"><a name="22">22</a>Ja, Gud krasar hovudet på sine fiendar, den hærde hovudkruna på honom som ferdast i si syndeskuld.</span> <span class="verse"><a name="23">23</a>Herren segjer: «Frå Basan tek eg deim att, eg vil taka deim att frå havsens djup,</span> <span class="verse"><a name="24">24</a>so foten din må trakka i blod, tunga åt hundarne dine få sin lut av fiendarne.»</span> <span class="verse"><a name="25">25</a>Dei ser di sigersferd, Gud, sigersferdi der min Gud, min konge, fer inn i heilagdomen.</span> <span class="verse"><a name="26">26</a>Fyre gjeng songarar, etterpå harpespelarar midt imillom møyar som slær på trummor.</span> <span class="verse"><a name="27">27</a>Lova Gud i samlingarne, lova Herren, de som er av Israels kjelda!</span> <span class="verse"><a name="28">28</a>Der er Benjamin, den yngste, som er herre yver deim, hovdingarne av Juda - deira hop, hovdingarne av Sebulon, hovdingarne av Naftali.</span> <span class="verse"><a name="29">29</a>Din Gud hev bode at du skal vera sterk; Gud, styrk det som du hev gjort for oss!</span> <span class="verse"><a name="30">30</a>For ditt tempel skuld yver Jerusalem vil kongar føra gåvor til deg.</span> <span class="verse"><a name="31">31</a>Skjell på dyret i sevet, på stuteflokken og folkekalvarne, so dei kastar seg ned for deg med sylvstykke! Han spreider folk som er huga på strid.</span> <span class="verse"><a name="32">32</a>Velduge menner skal koma frå Egyptarland, Ætiopia skal skunda seg og retta henderne ut til Gud.</span> <span class="verse"><a name="33">33</a>De rike på jordi, syng for Gud, syng lov for Herren! Sela.</span> <span class="verse"><a name="34">34</a>Han som fer fram i dei eldegamle himle-himlar! Sjå, han let si røyst høyra, ei veldug røyst.</span> <span class="verse"><a name="35">35</a>Gjev Gud magt! Yver Israel er hans høgd, og hans magt i dei høge skyer. Skræmeleg er du, Gud, frå dine heilagdomar; Israels Gud, han gjev folket magt og styrke. Lova vere Gud!</span> </p></div</div></div></body></html>