<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 74</strong></div><p><span class="verse"><a name="1">1</a>Ein song til lærdom av Asaf. Kvifor hev du, Gud, støytt oss burt til æveleg tid? Kvifor ryk din vreide mot den hjord du beiter?</span> <span class="verse"><a name="2">2</a>Kom i hug din lyd som du fekk deg i fordoms tid, som du løyste ut til å vera din arvs ætt, Sions fjell der du bur.</span> <span class="verse"><a name="3">3</a>Stig upp til dei ævelege øydehus! Alt hev fienden brote sund i heilagdomen.</span> <span class="verse"><a name="4">4</a>Dine motstandarar hev bura midt i ditt samlingshus, dei hev sett sine merke upp til merke.</span> <span class="verse"><a name="5">5</a>Det såg ut som når ein lyfter øksar og høgg i tettvakse tre.</span> <span class="verse"><a name="6">6</a>Og no, alt som fanst av utskurd, det slo dei sund med øks og hamar.</span> <span class="verse"><a name="7">7</a>Dei hev sett eld på heilagdomen din, reint til grunnen hev dei vanhelga bustaden for ditt namn.</span> <span class="verse"><a name="8">8</a>Dei hev sagt i sitt hjarta: «Lat oss tyna deim alle i hop!» Dei hev brent upp alle Guds samlingshus i landet.</span> <span class="verse"><a name="9">9</a>Våre merke ser me ikkje, det finst ingen profet lenger, og ingen hjå oss som veit kor lenge.</span> <span class="verse"><a name="10">10</a>Gud, kor lenge skal motstandaren spotta, fienden vanvyrda ditt namn æveleg?</span> <span class="verse"><a name="11">11</a>Kvifor dreg du di hand, di høgre hand, attende? Tak henne ut or barmen, og øydelegg!</span> <span class="verse"><a name="12">12</a>Gud er då min konge frå gamall tid, som skaper frelsa midt på jordi.</span> <span class="verse"><a name="13">13</a>Du skilde havet ved din styrke, du krasa hovudi til drakarne på vatnet.</span> <span class="verse"><a name="14">14</a>Du slo sund hovudi til Livjatan, du gjorde honom til føda for folk i øydemarki.</span> <span class="verse"><a name="15">15</a>Du let kjelda og bekk renna fram, du turka ut årgangs elvar.</span> <span class="verse"><a name="16">16</a>Deg høyrer dagen til, deg høyrer og natti til, du hev laga ljosi og soli.</span> <span class="verse"><a name="17">17</a>Du hev sett fast alle grensor på jordi, sumar og vinter - du hev laga deim.</span> <span class="verse"><a name="18">18</a>Kom i hug dette: Fiendar hev spotta Herren, og eit dårlegt folk hev vanvyrdt ditt namn.</span> <span class="verse"><a name="19">19</a>Gjev ikkje turtelduva di til den mordfuse flokken, gløym ikkje æveleg flokken av dine armingar!</span> <span class="verse"><a name="20">20</a>Sjå til di pakt! for løyndekrokarne i landet er fulle av valds-bøle.</span> <span class="verse"><a name="21">21</a>Lat ikkje den nedtrykte snu um med skam, lat den arme og fatige lova ditt namn!</span> <span class="verse"><a name="22">22</a>Statt upp, Gud! før di sak! Kom i hug at du vert spotta av dåren heile dagen!</span> <span class="verse"><a name="23">23</a>Gløym ikkje røysti åt dine fiendar, ståket frå dine motstandarar som alltid stig upp!</span> </p></div</div></div></body></html>