<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 33</strong></div><p><span class="verse"><a name="1">1</a>Fagna dykk høgt i Herren, de rettferdige! For de trurøkne sømer seg lovsong.</span> <span class="verse"><a name="2">2</a>Prisa Herren med strengeleik, lovsyng honom til tistrengja harpa!</span> <span class="verse"><a name="3">3</a>Syng honom ein ny song, rør strengen fagert med fagnadljod.</span> <span class="verse"><a name="4">4</a>For Herrens ord er ærleg meint, og all hans gjerning er trufast.</span> <span class="verse"><a name="5">5</a>Han elskar rettferd og rett; av Herrens nåde er jordi full.</span> <span class="verse"><a name="6">6</a>Himlarne er skapte ved Herrens ord, og all deira her ved hans munns ande.</span> <span class="verse"><a name="7">7</a>Han samlar havsens vatn som ei muga, legg dei djupe vatn i upplagshus.</span> <span class="verse"><a name="8">8</a>All jordi må ottast for Herren, for honom ræddast alle som bur i mannheimen.</span> <span class="verse"><a name="9">9</a>For han tala, og so vart det; han baud, og so stod det der.</span> <span class="verse"><a name="10">10</a>Herren spiller heidningefolks råd, gjer folkeslags tankar til inkjes.</span> <span class="verse"><a name="11">11</a>Herrens råd stend ved lag i all æva, hans hjartans tankar frå ætt til ætt.</span> <span class="verse"><a name="12">12</a>Sælt er det folk som hev Herren til sin Gud, det folk som han valde ut til sin arv.</span> <span class="verse"><a name="13">13</a>Frå himmelen skodar Herren ned, han ser alle menneskjeborni.</span> <span class="verse"><a name="14">14</a>Frå den staden der han bur, ser han ned til alle som bur på jordi,</span> <span class="verse"><a name="15">15</a>han som lagar deira hjarto alle saman, han som merkar alle deira gjerningar.</span> <span class="verse"><a name="16">16</a>Ein konge vert ikkje frelst ved sin store styrke, ei kjempa ikkje berga ved si store kraft.</span> <span class="verse"><a name="17">17</a>Hesten er sviksam hjelp til frelsa, og med sin store styrke bergar han ikkje.</span> <span class="verse"><a name="18">18</a>Sjå, Herrens auga ser til deim som ottast honom, som ventar på hans nåde</span> <span class="verse"><a name="19">19</a>til å fria deira sjæl frå dauden og halda deim i live i hungersnaud.</span> <span class="verse"><a name="20">20</a>Vår sjæl stundar på Herren; han er vår hjelp og vår skjold.</span> <span class="verse"><a name="21">21</a>For i honom gled vårt hjarta seg, for me set vår lit til hans heilage namn.</span> <span class="verse"><a name="22">22</a>Di nåde, Herre, vere yver oss, so som me vonar på deg!</span> </p></div</div></div></body></html>