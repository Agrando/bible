<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 139</strong></div><p><span class="verse"><a name="1">1</a>Til songmeisteren; av David; ein salme. Herre, du ransakar meg og kjenner meg.</span> <span class="verse"><a name="2">2</a>Um eg sit eller stend upp, so veit du det, du skynar min tanke langan veg.</span> <span class="verse"><a name="3">3</a>Mi gonga og lega røyner du ut, og alle mine vegar kjenner du grant.</span> <span class="verse"><a name="4">4</a>For det er inkje ord på mi tunga - sjå, Herre, du kjenner det alt til fullnads.</span> <span class="verse"><a name="5">5</a>Bak og framme held du ikring meg, og du legg di hand på meg.</span> <span class="verse"><a name="6">6</a>Slik kunnskap er meg for underleg, han er for høg, eg kann ikkje greida honom.</span> <span class="verse"><a name="7">7</a>Kvar skal eg fara frå din ande, og kvar skal eg fly ifrå ditt andlit?</span> <span class="verse"><a name="8">8</a>For eg upp til himmelen, so er du der, og reidde eg seng i helheimen, sjå, der er du og.</span> <span class="verse"><a name="9">9</a>Tek eg vengjerne til morgonroden, slo eg meg ned ved ytste havet,</span> <span class="verse"><a name="10">10</a>di hand vilde leida meg ogso der, og di høgre hand vilde halda meg fast.</span> <span class="verse"><a name="11">11</a>Og sagde eg: «Myrker løyne meg, og ljoset verte natt ikringum meg,»</span> <span class="verse"><a name="12">12</a>so vilde ikkje heller myrkret gjera noko myrkt for deg, og natti vilde vera ljos som dagen, myrkret vilde vera som ljoset.</span> <span class="verse"><a name="13">13</a>For du hev skapt mine nyro, du hev verka meg i morsliv.</span> <span class="verse"><a name="14">14</a>Eg takkar deg, av di eg er laga på øgjeleg underfull vis; underfulle er dine verk, og mi sjæl veit det so vel.</span> <span class="verse"><a name="15">15</a>Mine bein var ikkje dulde for deg då eg vart laga i løynd, då eg med kunst vart verka djupt i jordi.</span> <span class="verse"><a name="16">16</a>Då eg var eit foster, såg dine augo meg, og i di bok vart dei alle uppskrivne, dei dagar som vart fastsette, då ikkje ein av deim var komen.</span> <span class="verse"><a name="17">17</a>Og kor dyre dine tankar er for meg, du Gud, kor store summarne er av deim!</span> <span class="verse"><a name="18">18</a>Vil eg telja deim, so er dei fleire enn sand; eg vaknar, og endå er eg hjå deg.</span> <span class="verse"><a name="19">19</a>Gud, gjev du vilde drepa den ugudlege! og de, blodfuse menner, vik burt frå meg -</span> <span class="verse"><a name="20">20</a>dei som nemner deg med fulskap, brukar ditt namn til lygn - dine fiendar!</span> <span class="verse"><a name="21">21</a>Skulde eg ikkje, Herre, hata deim som hatar deg, og styggjast ved deim som stend deg imot?</span> <span class="verse"><a name="22">22</a>Med det sterkaste hatet hatar eg deim, fiendar er dei for meg.</span> <span class="verse"><a name="23">23</a>Ransaka meg, Gud, og kjenn mitt hjarta! Prøv meg og kjenn mine tankar!</span> <span class="verse"><a name="24">24</a>Og sjå um eg er på veg til pinsla, og leid meg på æveleg veg!</span> </p></div</div></div></body></html>