<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 49</strong></div><p><span class="verse"><a name="1">1</a>Til songmeisteren; av Korahs born; ein salme.</span> <span class="verse"><a name="2">2</a>Høyr dette, alle folk, vend øyra til, alle de som bur i verdi,</span> <span class="verse"><a name="3">3</a>både låge og høge, rik og fatig, alle saman!</span> <span class="verse"><a name="4">4</a>Min munn skal tala visdom, og det som mitt hjarta tenkjer upp, er vit.</span> <span class="verse"><a name="5">5</a>Eg vil bøygja mitt øyra til fyndord, eg vil lata upp mi gåta til harpeljod.</span> <span class="verse"><a name="6">6</a>Kvi skal eg ottast i dei vonde dagar, når vondskap av mine forfylgjarar kringset meg,</span> <span class="verse"><a name="7">7</a>dei som set si lit til sitt gods og rosar seg av sin store rikdom?</span> <span class="verse"><a name="8">8</a>Ein mann kann ikkje løysa ut ein bror, kann ikkje gjeva Gud løysepengar for honom</span> <span class="verse"><a name="9">9</a>- utløysingi av deira liv er for dyr, og han let det vera til æveleg tid -</span> <span class="verse"><a name="10">10</a>so han skulde halda ved å liva for alltid og ikkje sjå gravi.</span> <span class="verse"><a name="11">11</a>Nei, han må sjå: Vismenner døyr, dåre og fåviting gjeng burt alle saman og let sitt gods etter seg til andre.</span> <span class="verse"><a name="12">12</a>Deira inste tanke er at deira hus skal standa æveleg, deira bustader frå ætt til ætt; dei kallar sin jorder etter sine namn.</span> <span class="verse"><a name="13">13</a>Men eit menneskje i høg vyrdnad vert ikkje verande; han er lik dyri, dei må tagna.</span> <span class="verse"><a name="14">14</a>So gjeng det deim som er fulle av tru til seg sjølve, og etter deim fylgjer dei som likar deira tale. Sela.</span> <span class="verse"><a name="15">15</a>Som sauer vert dei førde ned i helheimen, dauden gjæter deim, og dei trurøkne tred deim ned, når morgonen renn; og deira skapnad vert øydelagd av helheimen, so dei hev ingen heimstad lenger.</span> <span class="verse"><a name="16">16</a>Men Gud skal løysa ut mi sjæl or handi på helheimen; for han skal taka meg til seg. Sela.</span> <span class="verse"><a name="17">17</a>Ottast ikkje når ein mann vert rik, når hans hus kjem til stor æra!</span> <span class="verse"><a name="18">18</a>For han skal ingen ting taka med seg når han døyr; hans æra skal ikkje fara ned etter honom.</span> <span class="verse"><a name="19">19</a>Um han og velsignar si sjæl i si livstid, og dei prisar deg for di du gjer deg gode dagar,</span> <span class="verse"><a name="20">20</a>so skal du då koma til di fedreætt, dei som ikkje ser ljoset i all æva. Eit menneskje i høg vyrdnad, som ikkje hev vit, vert lik dyri; dei må tagna.</span> </p></div</div></div></body></html>