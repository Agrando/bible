<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 19</strong></div><p><span class="verse"><a name="1">1</a>Til songmeisteren; ein salme av David.</span> <span class="verse"><a name="2">2</a>Himlarne fortel Guds æra, og kvelven forkynner kva hans hender hev gjort.</span> <span class="verse"><a name="3">3</a>Ein dag let sin tale strøyma ut til den andre, og ei natt forkynner den andre sin kunnskap.</span> <span class="verse"><a name="4">4</a>Der er ikkje tale, der er ikkje ord; deira røyst vert ikkje høyrd.</span> <span class="verse"><a name="5">5</a>Ut yver all jordi gjeng deira mål, og til heimsens ende deira ord. Åt soli sette han eit tjeld på deim.</span> <span class="verse"><a name="6">6</a>Og ho er lik ein brudgdom som gjeng ut or sitt løynrom, gled seg som ei kjempa til å renna sitt skeid.</span> <span class="verse"><a name="7">7</a>Frå enden av himmelen er hennar utgang, og hennar umlaup til andre enden av honom, og ingen ting er duld for hennar hite.</span> <span class="verse"><a name="8">8</a>Herrens lov er fullkomi, ho kveikjer sjæli; Herrens vitnemål er trufast, det gjer den einfalde vis.</span> <span class="verse"><a name="9">9</a>Herrens fyresegner er rette, dei gled hjarta; Herrens bodord er reint, det lyser upp augo.</span> <span class="verse"><a name="10">10</a>Herrens age er rein, han stend æveleg ved lag; Herrens domar er sanning, dei er rettferdige alle saman.</span> <span class="verse"><a name="11">11</a>Dei er kostelegare enn gull, ja, fint gull i mengd, og søtare enn honning, ja, honning som dryp frå voks-kakorne.</span> <span class="verse"><a name="12">12</a>Din tenar vert ogso åmint ved deim; når ein held deim, er det stor løn.</span> <span class="verse"><a name="13">13</a>Kven merkar kor tidt han fer vilt? Forlat meg mine løynlege brester!</span> <span class="verse"><a name="14">14</a>Haldt og din tenar frå skamløysor, lat deim ikkje få magt yver meg! So vert eg ulastande og utan skuld for stor misgjerning. Lat talen i min munn og tanken i mitt hjarta vera til hugnad for di åsyn, Herre, du mitt berg og min atterløysar!</span> </p></div</div></div></body></html>