<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 106</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/106"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 106</strong></div><p><span class="verse"><a name="1">1</a>Halleluja! Prisa Herren, for han er god, for æveleg varer hans miskunn!</span> <span class="verse"><a name="2">2</a>Kven kann fullt ut nemna Herrens velduge verk, forkynna all hans lov?</span> <span class="verse"><a name="3">3</a>Sæle er dei som tek vare på det som rett er, den som gjer rettferd til kvar tid!</span> <span class="verse"><a name="4">4</a>Herre, kom meg i hug med den godhug du hev for ditt folk, gjesta meg med di frelsa!</span> <span class="verse"><a name="5">5</a>so eg kann skoda lukka åt dine utvalde, gleda meg med ditt folks gleda, rosa meg med din arv.</span> <span class="verse"><a name="6">6</a>Me hev synda med våre feder, me hev gjort ille, me hev vore ugudlege.</span> <span class="verse"><a name="7">7</a>Våre feder i Egyptarland agta ikkje på dine under, dei kom ikkje i hug dine mange nådegjerningar, men dei var tråssuge ved havet, ved Raudehavet.</span> <span class="verse"><a name="8">8</a>Men endå frelste han deim for sitt namn skuld, av di han vilde kunngjera si magt,</span> <span class="verse"><a name="9">9</a>og han truga Raudehavet so det vart turt, og han let deim ganga gjenom djupi som på slette marki,</span> <span class="verse"><a name="10">10</a>og han frelste deim frå hans hand som hata deim, og løyste deim ut or fiendehand,</span> <span class="verse"><a name="11">11</a>og vatn gøymde deira motstandarar, ikkje ein vart att av deim.</span> <span class="verse"><a name="12">12</a>Då trudde dei på ordi hans, då song dei hans lov.</span> <span class="verse"><a name="13">13</a>Men snart gløymde dei hans gjerningar, dei bia ikkje på hans råd;</span> <span class="verse"><a name="14">14</a>men dei fekk ein gir i seg i øydemarki, og dei freista Gud på den ubygde stad.</span> <span class="verse"><a name="15">15</a>Då gav han deim det dei vilde hava, men sende tærande sjukdom yver deira liv.</span> <span class="verse"><a name="16">16</a>Og dei vart ovundsjuke på Moses i lægret, på Aron, Herrens heilage.</span> <span class="verse"><a name="17">17</a>Då opna jordi seg og slukte Datan, og ho let seg att yver flokken åt Abiram,</span> <span class="verse"><a name="18">18</a>og det kveiktest eld på flokken deira, ein loge brende upp dei ugudlege.</span> <span class="verse"><a name="19">19</a>Dei gjorde ein kalv ved Horeb og tilbad eit støypt bilæte,</span> <span class="verse"><a name="20">20</a>og dei bytte burt si æra for bilætet av ein ukse som et gras.</span> <span class="verse"><a name="21">21</a>Dei gløymde Gud, sin frelsar, som hadde gjort store ting i Egyptarland,</span> <span class="verse"><a name="22">22</a>undergjerningar i Khams land, skræmelege ting ved Raudehavet.</span> <span class="verse"><a name="23">23</a>Og han tenktest til å tyna deim, dersom ikkje Moses, hans utvalde, hadde kasta seg imillom for hans åsyn til å avvenda hans vreide, at han ikkje skulde øydeleggja.</span> <span class="verse"><a name="24">24</a>Og dei vanvyrde det herlege landet, dei trudde ikkje ordet hans,</span> <span class="verse"><a name="25">25</a>og dei knurra i sine tjeld, høyrde ikkje på Herrens røyst.</span> <span class="verse"><a name="26">26</a>Då lyfte han si hand imot deim til å slå deim ned i øydemarki,</span> <span class="verse"><a name="27">27</a>og slå deira etterkomarar ned millom heidningarne og spreida deim kring i landi.</span> <span class="verse"><a name="28">28</a>Og dei batt seg saman med Ba’al-Peor, og dei åt av offer til dei daude,</span> <span class="verse"><a name="29">29</a>og dei vekte harm ved si åtferd, og ei plåga braut ut millom deim.</span> <span class="verse"><a name="30">30</a>Då stod Pinehas fram og heldt dom, og plåga stilltest;</span> <span class="verse"><a name="31">31</a>og det vart rekna honom til rettferd frå ætt til ætt æveleg.</span> <span class="verse"><a name="32">32</a>Og dei vekte vreide ved Meribavatnet, og det gjekk Moses ille for deira skuld;</span> <span class="verse"><a name="33">33</a>for dei var tråssuge mot hans ande, og han tala tankelaust med sine lippor.</span> <span class="verse"><a name="34">34</a>Dei øydelagde ikkje dei folki som Herren hadde tala med deim um,</span> <span class="verse"><a name="35">35</a>men dei blanda seg med heidningarne og lærde deira gjerningar,</span> <span class="verse"><a name="36">36</a>og dei tente deira avgudar, og desse vart deim til ei snara,</span> <span class="verse"><a name="37">37</a>og dei ofra sine søner og døtter til magterne,</span> <span class="verse"><a name="38">38</a>og dei rende ut skuldlaust blod, blod av sine søner og døtter som dei ofra til Kana’ans avgudar, og landet vart vanhelga med blodskuld.</span> <span class="verse"><a name="39">39</a>Og dei vart ureine ved sine gjerningar og dreiv hor ved si åtferd.</span> <span class="verse"><a name="40">40</a>Då loga Herrens vreide upp imot hans folk, og han stygdest ved sin arv.</span> <span class="verse"><a name="41">41</a>Og han gav deim i handi på heidningar, og dei som hata deim, vart herrar yver deim,</span> <span class="verse"><a name="42">42</a>og deira fiendar trengde deim, og dei laut bøygja seg under deira hand.</span> <span class="verse"><a name="43">43</a>Mange gonger fria han deim ut, men dei var tråssuge og sjølvrådige, og dei kom reint i vesaldom for si misgjerning.</span> <span class="verse"><a name="44">44</a>Men han såg til deim då dei var i naud, med di han høyrde deira klagerop.</span> <span class="verse"><a name="45">45</a>Og han kom i hug si pakt for deim, og han ynkast etter si store miskunn.</span> <span class="verse"><a name="46">46</a>Og han let deim finna miskunn hjå alle som hadde fanga deim.</span> <span class="verse"><a name="47">47</a>Frels oss, Herre vår Gud, og samla oss frå heidningarne, so me kann prisa ditt heilage namn, rosa oss av ditt lov!</span> <span class="verse"><a name="48">48</a>Lova vere Herren, Israels Gud, frå æva og til æva! Og alt folket segje: Amen. Halleluja!</span> </p></div</div></div></body></html>