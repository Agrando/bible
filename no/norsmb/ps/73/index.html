<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 73</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/73"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 73</strong></div><p><span class="verse"><a name="1">1</a>Ein salme av Asaf. Ja, Gud er god mot Israel, mot deim som hev eit reint hjarta.</span> <span class="verse"><a name="2">2</a>Men eg - mine føter hadde so nær snåva, det skilde lite at mine stig hadde skride ut.</span> <span class="verse"><a name="3">3</a>For eg harmast på dei ovmodige, når eg såg at det gjekk dei gudlause godt.</span> <span class="verse"><a name="4">4</a>For dei er frie frå verk til dei døyr, og deira kropp er feit.</span> <span class="verse"><a name="5">5</a>Dei veit ikkje av naud som andre folk, og dei vert ikkje plåga som andre menneskje.</span> <span class="verse"><a name="6">6</a>Difor er ovmod deira halsprydnad, vald sveiper seg um deim som eit klædeplagg.</span> <span class="verse"><a name="7">7</a>Augo deira glytter ut or feitt, deira hjartans tankar bryt fram.</span> <span class="verse"><a name="8">8</a>Dei spottar og talar i vondskap um valdsverk, frå høgdi talar dei.</span> <span class="verse"><a name="9">9</a>Dei set sin munn til himmelen, og deira tunga fer fram yver jordi.</span> <span class="verse"><a name="10">10</a>Difor vendar deira folk seg til, og mykje vatn syg dei inn.</span> <span class="verse"><a name="11">11</a>Og dei segjer: «Korleis skulde Gud vita noko? Finst det vel kunnskap hjå den Høgste?»</span> <span class="verse"><a name="12">12</a>Sjå desse er ugudlege, og æveleg trygge veks dei i magt.</span> <span class="verse"><a name="13">13</a>Ja, fåfengt hev eg reinsa mitt hjarta og tvege mine hender i uskyld,</span> <span class="verse"><a name="14">14</a>eg vart like vel plåga heile dagen, og kvar morgon fekk eg tukt.</span> <span class="verse"><a name="15">15</a>Dersom eg hadde sagt: «Eg vil tala soleis,» då hadde eg vore utru mot ætti av dine born.</span> <span class="verse"><a name="16">16</a>Og når eg tenkte etter korleis eg skulda skyna dette, vart det for mødesamt var det for meg</span> <span class="verse"><a name="17">17</a>- til dess eg gjekk inn i Guds heilagdomar og agta på deira ende.</span> <span class="verse"><a name="18">18</a>Ja, på hålka set du deim; du let deim falla radt til grunns.</span> <span class="verse"><a name="19">19</a>Kor dei vart øydelagde i ein augneblink! Dei gjekk under, fekk ein skræmeleg ende.</span> <span class="verse"><a name="20">20</a>Som ein vanvyrder ein draum når ein vaknar, soleis vanvyrder du, Herre, deira bilæte når du vert vaken.</span> <span class="verse"><a name="21">21</a>Når mitt hjarta var beiskt, og eg fekk styng i nyro,</span> <span class="verse"><a name="22">22</a>då var eg uvitug og skyna inkje, eit fe var eg imot deg.</span> <span class="verse"><a name="23">23</a>Men eg er alltid hjå deg, du hev gripe mi høgre hand.</span> <span class="verse"><a name="24">24</a>Du vil leida meg med di råd og sidan tek du meg upp til æra.</span> <span class="verse"><a name="25">25</a>Kven hev eg i himmelen? Og når du er min, hev eg ingen hug til jordi.</span> <span class="verse"><a name="26">26</a>Um mitt kjøt og hjarta vert til inkjes, so er Gud æveleg mitt hjartans berg og min deil.</span> <span class="verse"><a name="27">27</a>For sjå, dei som er langt burte frå deg, skal ganga til grunnar; du tyner alle som i hor gjeng frå deg.</span> <span class="verse"><a name="28">28</a>Men for meg er det godt å halda meg nær til Gud, eg set mi lit til Herren, Herren, at eg må fortelja alle dine gjerningar.</span> </p></div</div></div></body></html>