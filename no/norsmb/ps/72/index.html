<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 72</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/72"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 72</strong></div><p><span class="verse"><a name="1">1</a>Av Salomo. Gud, gjev kongen dine domar og kongssonen di rettferd!</span> <span class="verse"><a name="2">2</a>Han skal døma ditt folk med rettferd og dine armingar med rett.</span> <span class="verse"><a name="3">3</a>Fjelli skal bera fred for folket, og like eins haugarne, ved rettferd.</span> <span class="verse"><a name="4">4</a>Han skal døma armingarne i folket, han skal frelsa borni åt den fatige og knasa valdsmannen.</span> <span class="verse"><a name="5">5</a>Dei skal ottast deg so lenge soli skin, og so lenge månen lyser frå ætt til ætt.</span> <span class="verse"><a name="6">6</a>Han skal koma ned som regn på nyslegen voll, lik ei regnskur som væter jordi.</span> <span class="verse"><a name="7">7</a>I hans dagar skal den rettferdige bløma, og det skal vera mykje fred, alt til det ingen måne er meir.</span> <span class="verse"><a name="8">8</a>Og han skal hava herredom frå hav til hav, og frå elvi til endarne av jordi.</span> <span class="verse"><a name="9">9</a>Dei som bur i øydemarki, skal bøygja seg for honom, og hans fiendar skal slikka mold.</span> <span class="verse"><a name="10">10</a>Kongarne frå Tarsis og øyarne skal bera fram gåvor, kongarne frå Sjeba og Seba skal koma med skatt.</span> <span class="verse"><a name="11">11</a>Alle kongar skal fall ned for honom, alle folkeslag skal tena honom.</span> <span class="verse"><a name="12">12</a>For han skal frelsa den fatige som ropar, og armingen som ingen hjelpar hev.</span> <span class="verse"><a name="13">13</a>Han skal spara vesalmannen og den fatige, og sjælerne åt dei fatige skal han frelsa.</span> <span class="verse"><a name="14">14</a>Frå trykk og vald skal han løysa deira sjæl, og dyrt skal blodet deira vera i hans augo.</span> <span class="verse"><a name="15">15</a>Og han skal liva, og Sjeba-gull skal han gjeva honom, og han skal alltid beda for honom, heile dagen skal han lova honom.</span> <span class="verse"><a name="16">16</a>Det skal vera ei mengd med korn i landet, på fjelltopparne, grøda skal susa som Libanonskogen, og folk blømer fram i byarne som gras på jordi.</span> <span class="verse"><a name="17">17</a>Hans namn skal vara i all æva, so lenge soli skin, skal hans namn setja nye renningar, og ved honom skal dei velsigna seg, alle heidningefolk skal prisa honom sæl.</span> <span class="verse"><a name="18">18</a>Lova vere Gud Herren, Israels Gud, han, den einaste som gjer under!</span> <span class="verse"><a name="19">19</a>Og lova vere hans herlege namn i all æva! og all jordi verte full av hans æra! Amen, amen!</span> <span class="verse"><a name="20">20</a>Ende på bønerne av David, son åt Isai.</span> </p></div</div></div></body></html>