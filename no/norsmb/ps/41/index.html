<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 41</strong></div><p><span class="verse"><a name="1">1</a>Til songmeisteren; ein salme av David.</span> <span class="verse"><a name="2">2</a>Sæl er den som ser til ein vesallmann; på den vonde dag skal Herren frelsa honom.</span> <span class="verse"><a name="3">3</a>Herren skal verja honom og halda honom i live; han skal verta lukkeleg i landet, og du skal visst ikkje yvergjeva honom til hans mordgiruge fiendar.</span> <span class="verse"><a name="4">4</a>Herren skal stydja han på sotteseng, og vender all hans lega i hans sjukdom.</span> <span class="verse"><a name="5">5</a>Eg segjer: «Herre, ver meg nådig; læk mi sjæl, for eg hev synda mot deg!»</span> <span class="verse"><a name="6">6</a>Mine fiendar talar vondt um meg: «Når skal han døy, og hans namn forgangast?»</span> <span class="verse"><a name="7">7</a>Og um ein kjem og vil sjå til meg, so talar han falske ord; hans hjarta sankar seg vondskap saman, so gjeng han ut og talar um det.</span> <span class="verse"><a name="8">8</a>Alle som hatar meg, kviskrar saman imot meg; dei tenkjer upp imot meg slikt som gjer meg vondt:</span> <span class="verse"><a name="9">9</a>«Ei illgjerning heng ved honom, og han som ligg der, skal ikkje meir standa upp.»</span> <span class="verse"><a name="10">10</a>Ja, endå den som eg livde i fred med, som eg sette lit til, som åt mitt brød, hev lyft sin hæl imot meg.</span> <span class="verse"><a name="11">11</a>Men du, Herre, ver meg nådig og hjelp meg upp! So vil eg gjeva deim vederlag.</span> <span class="verse"><a name="12">12</a>På dette kjenner eg at du hev hugnad i meg, at min fiende ikkje fær setja i glederop yver meg.</span> <span class="verse"><a name="13">13</a>Og meg held du uppe i mi uskyld og set meg for di åsyn til æveleg tid. Lova vere Herren, Israels Gud, frå æva og til æva! Amen, amen!</span> </p></div</div></div></body></html>