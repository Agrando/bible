<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 51</strong></div><p><span class="verse"><a name="1">1</a>Til songmeisteren; ein salme av David,</span> <span class="verse"><a name="2">2</a>då profeten Natan kom til honom, etter han hadde gjenge inn til Batseba.</span> <span class="verse"><a name="3">3</a>Gud, ver meg nådig etter di miskunn! Sletta ut mine brot etter din store godhug!</span> <span class="verse"><a name="4">4</a>Två meg vel rein frå mi skuld, og reinsa meg frå mi synd!</span> <span class="verse"><a name="5">5</a>For mine misgjerningar kjenner eg, og mi synd er alltid framfyre meg.</span> <span class="verse"><a name="6">6</a>Mot deg einast hev eg synda og gjort det som vondt er i dine augo, so du må vera rettferdig når du talar, vera rein når du dømer.</span> <span class="verse"><a name="7">7</a>Sjå, eg er fødd i misgjerning, og mor mi hev avla meg i synd.</span> <span class="verse"><a name="8">8</a>Sjå, du hev lyst til sanning i innarste; so lær meg då visdom i hjartans løynrom!</span> <span class="verse"><a name="9">9</a>Reinsa meg frå synd med isop, so eg vert rein! Två meg, so eg vert kvitare enn snø!</span> <span class="verse"><a name="10">10</a>Lat meg høyra fagnad og gleda, lat dei bein fagna seg som du hev slege sund!</span> <span class="verse"><a name="11">11</a>Løyn di åsyn for mine synder, og sletta ut alle mine misgjerningar!</span> <span class="verse"><a name="12">12</a>Gud, skap i meg eit reint hjarta, og gjev meg ei ny, stødug ånd inni meg!</span> <span class="verse"><a name="13">13</a>Kasta meg ikkje burt frå di åsyn, og tak ikkje din heilage ande frå meg!</span> <span class="verse"><a name="14">14</a>Gjev meg atter fagnaden av di frelsa, og haldt meg uppe med ei viljug ånd!</span> <span class="verse"><a name="15">15</a>So vil eg læra lovbrjotarar dine vegar, og syndarar skal venda um til deg.</span> <span class="verse"><a name="16">16</a>Gud, fria meg frå blodskuld, Gud, mine frelsar! So skal mi tunga fagna seg høgt yver di rettferd.</span> <span class="verse"><a name="17">17</a>Herre, lat upp mine lippor! So skal min munn forkynna din pris.</span> <span class="verse"><a name="18">18</a>For du hev ikkje lyst til slagtoffer - elles skulde eg gjeva deg det; i brennoffer hev du ikkje hugnad.</span> <span class="verse"><a name="19">19</a>Offer for Gud er ei sundbroti ånd; eit sundbrote og knust hjarta vil du, Gud, ikkje forsmå. Gjer vel imot Sion etter din nåde, bygg murarne åt Jerusalem! Då skal du hava hugnad i rettferds offer, i brennoffer og heiloffer; då skal dei ofra uksar på ditt altar.</span> </p></div</div></div></body></html>