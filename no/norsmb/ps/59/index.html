<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 59</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/59"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 59</strong></div><p><span class="verse"><a name="1">1</a>Til songmeisteren; «tyn ikkje»; av David; ein miktam, då Saul sende folk som gjætte på huset og vilde drepa honom.</span> <span class="verse"><a name="2">2</a>Frels meg frå mine fiendar, min Gud, berga meg frå deim som stend upp imot meg!</span> <span class="verse"><a name="3">3</a>Frels meg frå deim som gjer urett, og berga meg frå blodgiruge menner!</span> <span class="verse"><a name="4">4</a>For sjå, dei ligg på lur etter mi sjæl, sterke menner slær seg saman imot meg, Herre, utan mi misgjerd og utan mi synd.</span> <span class="verse"><a name="5">5</a>Utan mi skuld renner dei fram og gjer seg ferdige. Vakna og møt meg, og sjå!</span> <span class="verse"><a name="6">6</a>Ja du, Herre, allhers drott, Israels Gud, vakna til å heimsøkja alle heidningar, ver ikkje nådig mot nokon av dei falske nidingar! Sela.</span> <span class="verse"><a name="7">7</a>Dei kjem att um kvelden, dei hyler som hundar og renner kring i byen.</span> <span class="verse"><a name="8">8</a>Sjå, dei let det gøysa ut or munnen sin, der er sverd i deira lippor, for: «Kven høyrer?»</span> <span class="verse"><a name="9">9</a>Men du, Herre, lær åt deim, du spottar alle heidningar.</span> <span class="verse"><a name="10">10</a>Mot hans magt vil eg venta på deg, for Gud er mi borg.</span> <span class="verse"><a name="11">11</a>Min Gud vil møta meg med si nåde, Gud vil lata meg sjå med lyst på deim som lurer på meg.</span> <span class="verse"><a name="12">12</a>Drep deim ikkje, at ikkje mitt folk skal gløyma det! Driv deim ikring ved di magt og støyt deim ned, du Herre, vår skjold!</span> <span class="verse"><a name="13">13</a>Kvart ord på deira lippor er ei synd i deira munn; lat deim so verta fanga i sitt ovmod og for den banning og lygn som dei talar!</span> <span class="verse"><a name="14">14</a>Gjer ende på deim i vreide, gjer ende på deim, so dei ikkje meir er til, og lat dei vita at Gud er Herre i Jakob, alt til endarne av jordi! Sela.</span> <span class="verse"><a name="15">15</a>Og dei kjem att um kvelden, hyler som hundar og renner kring i byen.</span> <span class="verse"><a name="16">16</a>Dei flakkar um etter mat, vert dei ikkje mette, nattar dei yver.</span> <span class="verse"><a name="17">17</a>Men eg vil syngja um di magt og um morgonen lovsyngja di miskunn; for du er mi borg og mi livd den dag eg er i naud. Min styrke! for deg vil eg syngja; for Gud er mi borg, min miskunnsame Gud.</span> </p></div</div></div></body></html>