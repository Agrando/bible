<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 71</strong></div><p><span class="verse"><a name="1">1</a>Til deg, Herre, flyr eg, lat meg aldri verta til skammar!</span> <span class="verse"><a name="2">2</a>Fria meg ut og berga meg ved di rettferd, bøyg ditt øyra til meg og frels meg!</span> <span class="verse"><a name="3">3</a>Ver meg eit berg til å bu på, der eg alltid kann koma! Du hev påbode frelsa for meg, for du er mitt fjell og mi festning.</span> <span class="verse"><a name="4">4</a>Min Gud, berga meg frå handi til den ugudlege, frå hans neve som er urettferdig og gjer valdsverk!</span> <span class="verse"><a name="5">5</a>For du er den eg vonar på, Herre, Herre, den eg set mi lit til alt frå ungdomen.</span> <span class="verse"><a name="6">6</a>På deg hev eg studt meg alt frå morsfanget; du er den som drog meg ut or morslivet, um deg vil eg alltid syngja min lovsong.</span> <span class="verse"><a name="7">7</a>Som eit under hev eg vore for mange; men du er mi sterke borg.</span> <span class="verse"><a name="8">8</a>Min munn er full av ditt lov, av di æra heile dagen.</span> <span class="verse"><a name="9">9</a>Kasta meg ikkje burt i min alderdom, forlat meg ikkje når mi kraft vert til inkjes!</span> <span class="verse"><a name="10">10</a>For mine fiendar hev sagt um meg, og dei som lurar på mi sjæl, legg råder i hop,</span> <span class="verse"><a name="11">11</a>og segjer: «Gud hev forlate honom; forfylg honom og tak honom, for det er ingen som bergar!»</span> <span class="verse"><a name="12">12</a>Gud, ver ikkje langt frå meg! Min Gud, kom meg snart til hjelp!</span> <span class="verse"><a name="13">13</a>Lat deim som stend etter mitt liv, verta til skammar og ganga til grunnar! Lat deim som søkjer mi ulukka, verta klædde i spott og skam!</span> <span class="verse"><a name="14">14</a>Men eg vil alltid venta, og stødt vil eg lova deg meir og meir.</span> <span class="verse"><a name="15">15</a>Min munn skal fortelja um di rettferd, um di frelse all dagen, for eg veit ikkje tal på deim.</span> <span class="verse"><a name="16">16</a>Eg vil koma fram med Herrens, Herrens velduge verk, eg vil forkynna di rettferd, berre di.</span> <span class="verse"><a name="17">17</a>Gud, du hev lært meg upp alt frå ungdomen, og til dessa kunngjer eg dine undergjerningar.</span> <span class="verse"><a name="18">18</a>Forlat meg då ikkje heller når eg vert gamall og grå, du Gud, til dess eg fær forkynna um din arm til ei onnor ætt, um di magt til kvar den som skal koma.</span> <span class="verse"><a name="19">19</a>Og di rettferd, Gud, når upp til det høge, du Gud, som hev gjort store ting, kven er som du?</span> <span class="verse"><a name="20">20</a>Du som hev late oss sjå mange trengslor og ulukkor, du vil gjera oss livande att og draga oss upp att or dypterne i jordi.</span> <span class="verse"><a name="21">21</a>Du vil lata meg veksa og vil venda um og trøysta meg.</span> <span class="verse"><a name="22">22</a>So vil eg prisa deg med harpespel, din truskap, min Gud! Eg vil syngja deg lov med cither, du Israels Heilage.</span> <span class="verse"><a name="23">23</a>Mine lippor skal fegnast når eg syng deg lov, og mi sjæl, som du hev løyst ut.</span> <span class="verse"><a name="24">24</a>Ogso tunga mi skal heile dagen kveda ut di rettferd, for dei hev vorte til skam og spott, dei som søkjer mi ulukka.</span> </p></div</div></div></body></html>