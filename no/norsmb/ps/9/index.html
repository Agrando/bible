<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 9</strong></div><p><span class="verse"><a name="1">1</a>Til songmeisteren, etter Mut-labben; ein salme av David.</span> <span class="verse"><a name="2">2</a>Eg vil lova Herren av alt mitt hjarta, eg vil fortelja um alle dine under.</span> <span class="verse"><a name="3">3</a>Eg vil gleda og fagna meg i deg, eg vil lovsyngja ditt namn, du Høgste!</span> <span class="verse"><a name="4">4</a>av di mine fiendar vik attende, dei snåvar og gjeng til grunnar for ditt andlit.</span> <span class="verse"><a name="5">5</a>For du hev ført fram min rett og mi sak, du hev sett deg på domstolen som rettferdig domar.</span> <span class="verse"><a name="6">6</a>Du hev aga heidningarne, øydt ut dei ugudlege, stroke ut deira namn æveleg og alltid.</span> <span class="verse"><a name="7">7</a>Fienden er all lagd i øyde til æveleg tid, byarne hev du støytt ned til grunns, deira minne, det hev døytt ut.</span> <span class="verse"><a name="8">8</a>Men Herren sit som konge til æveleg tid, han hev sett upp sin stol til doms,</span> <span class="verse"><a name="9">9</a>og han dømer jordriket med rettferd, segjer dom yver folkeslag med rettvisa.</span> <span class="verse"><a name="10">10</a>Og Herren er ei borg for den nedtyngde, ei borg i dei tider han er i trengd.</span> <span class="verse"><a name="11">11</a>Og dei som kjenner ditt namn, set si lit til deg; for du forlet ikkje deim som søkjer deg, Herre!</span> <span class="verse"><a name="12">12</a>Syng lovsong til Herren som bur på Sion! forkynn millom folki hans store gjerningar!</span> <span class="verse"><a name="13">13</a>For han som hemner blod, kjem deim i hug, han gløymer ikkje ropet frå dei arme.</span> <span class="verse"><a name="14">14</a>Ver meg nådig, Herre! Sjå kva eg må lida av deim som meg hatar, du som lyfter meg upp frå daudens portar,</span> <span class="verse"><a name="15">15</a>so eg kann forkynna all din pris, i portarne åt Sions dotter fagna meg i di frelsa.</span> <span class="verse"><a name="16">16</a>Heidningarne er sokne i den grav som dei grov; deira fot er fanga i det garnet dei løynde.</span> <span class="verse"><a name="17">17</a>Herren hev gjort seg kjend, han hev halde dom; han fangar den ugudlege i det verk hans eigne hender gjorde. Higgajon. Sela.</span> <span class="verse"><a name="18">18</a>Dei ugudlege skal fara burt til helheimen, alle heidningar som gløymer Gud.</span> <span class="verse"><a name="19">19</a>For den fatige vert ikkje gløymd for alltid, dei arme folks von ikkje spillt i all æva.</span> <span class="verse"><a name="20">20</a>Statt upp, Herre, lat ikkje menneskje få magt, lat heidningarne verta dømde for di åsyn! Set rædsla i deim, Herre! Lat heidningarne kjenna at dei er menneskje! Sela.</span> </p></div</div></div></body></html>