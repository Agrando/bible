<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 92</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/92"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 92</strong></div><p><span class="verse"><a name="1">1</a>Ein salme, ein song til kviledagen.</span> <span class="verse"><a name="2">2</a>Det er godt å prisa Herren, og å syngja ditt namn lov, du Høgste,</span> <span class="verse"><a name="3">3</a>å kunngjera di miskunn um morgonen og din truskap um næterne,</span> <span class="verse"><a name="4">4</a>med tistrengs-cither og med harpa, med tankefullt spel på cither.</span> <span class="verse"><a name="5">5</a>For du hev gledt meg, Herre, med ditt verk, og eg vil fegnast yver det dine hender hev gjort.</span> <span class="verse"><a name="6">6</a>Kor store dine gjerningar er, Herre! Ovdjupe er dine tankar.</span> <span class="verse"><a name="7">7</a>Ein uvitug mann kjenner ikkje til det, og ein dåre skynar det ikkje.</span> <span class="verse"><a name="8">8</a>Når dei ugudlege grønkar som gras, og alle illgjerningsmenner blømer, so er det til deira tyning til æveleg tid.</span> <span class="verse"><a name="9">9</a>Men du, Herre, er høg i all æva.</span> <span class="verse"><a name="10">10</a>For sjå dine fiendar, Herre - for sjå, dine fiendar skal forgangast, alle illgjerningsmenner vert spreidde.</span> <span class="verse"><a name="11">11</a>Du lyfter upp mitt horn som hornet til villuksen, frisk olje er rent yver meg.</span> <span class="verse"><a name="12">12</a>Og mitt auga skal sjå med lyst på mine fiendar, og øyro mine høyra um dei vonde som stend upp imot meg.</span> <span class="verse"><a name="13">13</a>Den rettferdige skal renna upp som palmetreet, som ceder på Libanon skal han veksa.</span> <span class="verse"><a name="14">14</a>Dei er planta i Herrens hus og skal grønka i Guds fyregardar.</span> <span class="verse"><a name="15">15</a>Endå i høg alder skyt dei friske renningar, dei er groande og grønkande til å forkynna at Herren er rettvis, han, mitt berg, og at det ingen urett er i honom.</span> </p></div</div></div></body></html>