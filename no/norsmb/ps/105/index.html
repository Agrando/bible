<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 105</strong></div><p><span class="verse"><a name="1">1</a>Prisa Herren, kalla på hans namn! Kunngjer millom folkeslagi hans storverk!</span> <span class="verse"><a name="2">2</a>Syng for honom, syng honom lov! tala um alle hans under.</span> <span class="verse"><a name="3">3</a>Rosa dykk av hans heilage namn, hjarta glede seg hjå deim som søkjer Herren!</span> <span class="verse"><a name="4">4</a>Spør etter Herren og hans magt, søk hans åsyn alltid!</span> <span class="verse"><a name="5">5</a>Kom i hug hans under som han hev gjort, hans undergjerningar og domsordi frå hans munn,</span> <span class="verse"><a name="6">6</a>de, etterkomarar av Abraham, hans tenar, søner åt Jakob, hans utvalde!</span> <span class="verse"><a name="7">7</a>Han er Herren, vår Gud, yver all jordi gjeng hans domar.</span> <span class="verse"><a name="8">8</a>Han kjem æveleg i hug si pakt, det ord han sette fast for tusund ætter,</span> <span class="verse"><a name="9">9</a>den pakt han gjorde med Abraham, og sin eid til Isak;</span> <span class="verse"><a name="10">10</a>og han gjorde det til ein rett for Jakob, for Israel ei æveleg pakt,</span> <span class="verse"><a name="11">11</a>med di han sagde: «Deg vil eg gjeva Kana’ans land til arvlut.»</span> <span class="verse"><a name="12">12</a>Då dei var ein liten flokk, få og framande der,</span> <span class="verse"><a name="13">13</a>og dei vandra frå folk til folk, frå eitt rike til eit anna folk,</span> <span class="verse"><a name="14">14</a>let han ingen mann få gjera valdsverk mot deim, og han refste kongar for deira skuld:</span> <span class="verse"><a name="15">15</a>«Rør ikkje dei eg hev salva, og gjer ikkje vondt med mine profetar!»</span> <span class="verse"><a name="16">16</a>Og han kalla hunger inn yver landet, kvar studnad av brød braut han sund.</span> <span class="verse"><a name="17">17</a>Han sende ein mann fyre deim, til træl vart Josef seld.</span> <span class="verse"><a name="18">18</a>Dei plåga hans føter i lekkjor, i jarn vart han lagd,</span> <span class="verse"><a name="19">19</a>til den tid då hans ord slo til, då Herrens ord viste at han var uskuldig.</span> <span class="verse"><a name="20">20</a>Då sende kongen bod og løyste honom, Herren yver folkeslag gav honom fri.</span> <span class="verse"><a name="21">21</a>Han sette honom til herre yver sitt hus, til å råda yver all hans eigedom;</span> <span class="verse"><a name="22">22</a>so han skulde binda hans hovdingar etter sin vilje og læra hans eldste visdom.</span> <span class="verse"><a name="23">23</a>Og Israel kom til Egyptarland, og Jakob budde som gjest i Khams land.</span> <span class="verse"><a name="24">24</a>Og han let folket sitt aukast mykje og gjorde det sterkare enn fiendarne.</span> <span class="verse"><a name="25">25</a>Deira hjarto vende han um, so dei hata hans folk og lagde løynderåder upp mot hans tenarar.</span> <span class="verse"><a name="26">26</a>Han sende Moses, sin tenar, Aron som han hadde valt ut.</span> <span class="verse"><a name="27">27</a>Dei gjorde hans teikn imillom deim og under i Khams land.</span> <span class="verse"><a name="28">28</a>Han sende myrker og gjorde det myrkt, og dei var ikkje ulyduge imot hans ord.</span> <span class="verse"><a name="29">29</a>Han gjorde vatni deira til blod, og han drap deira fiskar.</span> <span class="verse"><a name="30">30</a>Deira land kom til å kreka av froskar, jamvel i salarne til deira kongar.</span> <span class="verse"><a name="31">31</a>Han tala, og det kom flugesvermar og my i heile landet deira.</span> <span class="verse"><a name="32">32</a>Han gav deim hagl for regn, logande eld i landet deira,</span> <span class="verse"><a name="33">33</a>og han slo ned deira vintre og fiketre og braut trei sund i landet deira.</span> <span class="verse"><a name="34">34</a>Han tala, og det kom engsprettor og grashoppar i uteljande mengd,</span> <span class="verse"><a name="35">35</a>og dei åt upp all grode i deira land, og dei åt upp frukti av marki deira.</span> <span class="verse"><a name="36">36</a>Og han slo alt fyrstefødt i landet deira, fyrstegrøda av all deira kraft.</span> <span class="verse"><a name="37">37</a>Og han førde deim ut med sylv og gull, og det var ingen i hans ætter som snåva.</span> <span class="verse"><a name="38">38</a>Egyptarland gledde seg då dei drog ut; for rædsla for deim hadde falle yver deim.</span> <span class="verse"><a name="39">39</a>Han breidde ut ei sky til skyggje og eld til å lysa um natti.</span> <span class="verse"><a name="40">40</a>Dei kravde, og han let vaktlar koma, og med himmelbrød metta han deim.</span> <span class="verse"><a name="41">41</a>Han opna berget og vatn rann ut, det gjekk som ei elv gjenom turrlendet.</span> <span class="verse"><a name="42">42</a>For han kom i hug sitt heilage ord, Abraham, sin tenar,</span> <span class="verse"><a name="43">43</a>og han førde sitt folk ut med gleda, sine utvalde med fagnadrop,</span> <span class="verse"><a name="44">44</a>og han gav deim landi åt heidningarne, og folkeslags arbeid tok dei til eigedom,</span> <span class="verse"><a name="45">45</a>at dei skulde halda hans fyresegner og taka vare på hans lover. Halleluja!</span> </p></div</div></div></body></html>