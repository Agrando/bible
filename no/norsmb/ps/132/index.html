<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 132</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/132"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 132</strong></div><p><span class="verse"><a name="1">1</a>Ein song til høgtidsferderne. Herre, kom i hug for David all hans møda!</span> <span class="verse"><a name="2">2</a>Han som svor for Herren, lova Jakobs velduge:</span> <span class="verse"><a name="3">3</a>«Ikkje gjeng eg inn i mitt heimetjeld, ikkje stig eg upp på lega i mi seng,</span> <span class="verse"><a name="4">4</a>ikkje unner eg augo svevn, ikkje augneloki ein blund,</span> <span class="verse"><a name="5">5</a>fyrr eg finn ein stad for Herren, ein bustad for Jakobs velduge.»</span> <span class="verse"><a name="6">6</a>Sjå, me høyrde um henne i Efrata, so fann me henne i skogbygdi.</span> <span class="verse"><a name="7">7</a>Lat oss ganga til hans bustad, lat oss tilbeda for hans fotskammel!</span> <span class="verse"><a name="8">8</a>Statt upp, Herre, og kom til din kvilestad, du og ditt veldes kista!</span> <span class="verse"><a name="9">9</a>Prestarne dine klæde seg i rettferd, og dine trugne ropa med fagnad!</span> <span class="verse"><a name="10">10</a>For David, din tenars skuld vis ikkje frå deg åsyni åt den du hev salva!</span> <span class="verse"><a name="11">11</a>Herren hev svore David ein sann eid, den gjeng han ikkje ifrå: «Av di livsfrukt vil eg setja kongar på din stol.</span> <span class="verse"><a name="12">12</a>Dersom dine søner held mi pakt og mine vitnemål som eg skal læra deim, so skal og deira søner æveleg og alltid sitja på din kongsstol.»</span> <span class="verse"><a name="13">13</a>For Herren hev valt seg Sion, han ynskte det til sin bustad:</span> <span class="verse"><a name="14">14</a>«Dette er min kvilestad for all tid, her vil eg bu, for det hev eg ynskt.</span> <span class="verse"><a name="15">15</a>Maten her vil eg rikleg signa, dei fatige vil eg metta med brød,</span> <span class="verse"><a name="16">16</a>og prestarne vil eg klæda med frelsa, og dei gudlege skal ropa høgt av fagnad.</span> <span class="verse"><a name="17">17</a>Der vil eg lata veksa upp eit horn for David, der hev eg stelt til ei lampa for den eg hev salva.</span> <span class="verse"><a name="18">18</a>Hans fiendar vil eg klæda med skam, men yver honom skal hans kruna stråla.»</span> </p></div</div></div></body></html>