<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 85</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/85"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 85</strong></div><p><span class="verse"><a name="1">1</a>Til songmeisteren; av Korahs born, ein salme.</span> <span class="verse"><a name="2">2</a>Herre, du hev vore nådig mot landet ditt, du hev gjort vending i Jakobs fangeskap.</span> <span class="verse"><a name="3">3</a>Du hev teke burt ditt folks skuld, du hev breidt yver alle deira synder. Sela.</span> <span class="verse"><a name="4">4</a>Du hev teke burt all din harm, du hev vendt deg frå din brennande vreide.</span> <span class="verse"><a name="5">5</a>Vend um til oss, vår Frelse-Gud, og gjer ende på din uvilje imot oss!</span> <span class="verse"><a name="6">6</a>Vil du æveleg vera vreid på oss? Vil du lata din vreide vara frå ætt til ætt?</span> <span class="verse"><a name="7">7</a>Vil ikkje du gjera oss livande att, so ditt folk kann gleda seg i deg?</span> <span class="verse"><a name="8">8</a>Herre, lat oss sjå di miskunn, og gjev oss di frelsa!</span> <span class="verse"><a name="9">9</a>Eg vil høyra kva Gud Herren talar, for han talar fred til sitt folk og til sine trugne - berre dei ikkje vender um att til dårskap.</span> <span class="verse"><a name="10">10</a>Ja, hans frelsa er nær deim som ottast honom, so herlegdom skal bu i vårt land.</span> <span class="verse"><a name="11">11</a>Miskunn og truskap skal møta kvarandre, rettferd og fred kyssa kvarandre.</span> <span class="verse"><a name="12">12</a>Truskap skal renna upp av jordi, og rettferd skoda ned frå himmelen.</span> <span class="verse"><a name="13">13</a>Herren skal og gjeva det som gode, og vårt land skal gjeva si grøda. Rettferd skal ganga fyre honom og gjera hans fotspor til sin veg.</span> </p></div</div></div></body></html>