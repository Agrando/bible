<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 88</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/88"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 88</strong></div><p><span class="verse"><a name="1">1</a>Ein song, ein salme av Korahs born. Til songmeisteren; etter Mahalat leannot; ein song til lærdom av ezrahiten Heman.</span> <span class="verse"><a name="2">2</a>Herre, min Frelse-Gud! Dag og natt ropar eg framfyre deg.</span> <span class="verse"><a name="3">3</a>Lat mi bøn koma for di åsyn, bøyg ditt øyra til mitt klagerop!</span> <span class="verse"><a name="4">4</a>For mi sjæl er mett av ulukkor, og mitt liv er kome nær til helheimen.</span> <span class="verse"><a name="5">5</a>Eg er rekna lik deim som fer ned i gravi, eg er som ein mann utan livskraft.</span> <span class="verse"><a name="6">6</a>Eg er forlaten millom dei daude, som dei ihelslegne som ligg i gravi, som du ikkje meir kjem i hug, då dei er avskorne frå di hand.</span> <span class="verse"><a name="7">7</a>Du hev lagt meg i den djupe hola, i myrkrer, i ovdjup.</span> <span class="verse"><a name="8">8</a>Din harm kvilar tungt på meg, og med alle dine bylgjor trengjer du meg. Sela.</span> <span class="verse"><a name="9">9</a>Du hev drive mine kjenningar langt burt frå meg, du hev gjort meg til ein styggedom for deim, eg er innestengd og kann ikkje koma ut.</span> <span class="verse"><a name="10">10</a>Mitt auga hev vanmegtast av liding, eg hev kalla på deg kvar dag, Herre, eg hev rett ut mine hender til deg.</span> <span class="verse"><a name="11">11</a>Gjer du vel under for dei daude? eller vil skuggar stand upp og lova deg? Sela.</span> <span class="verse"><a name="12">12</a>Tru dei i gravi fortel um di miskunn, og um di truskap i avgrunnen?</span> <span class="verse"><a name="13">13</a>Vert dine under kjende i myrkret, og di rettferd i gløymelandet?</span> <span class="verse"><a name="14">14</a>Men eg ropar til deg, Herre, og um morgonen kjem mi bøn imot deg.</span> <span class="verse"><a name="15">15</a>Kvifor, Herre, støyter du burt mi sjæl? Kvifor løyner du ditt andlit for meg?</span> <span class="verse"><a name="16">16</a>Arm er eg og døyande frå ungdomen av, eg ber dine rædslor, eg lyt gjeva meg yver.</span> <span class="verse"><a name="17">17</a>Logarne av din harm hev gjenge yver meg, dine skræmor hev gjort meg til inkjes.</span> <span class="verse"><a name="18">18</a>Dei hev ringa seg um meg som vatn all dagen, dei hev i samlag kringsett meg. Du hev drive langt burt frå meg ven og næste, mine kjenningar er myrkret.</span> </p></div</div></div></body></html>