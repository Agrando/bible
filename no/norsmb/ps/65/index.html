<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 65</strong></div><p><span class="verse"><a name="1">1</a>Til songmeisteren; ein salme av David, ein song.</span> <span class="verse"><a name="2">2</a>Gud, dei er stille for deg og prisar deg på Sion, og dei gjev deg det dei hev lova.</span> <span class="verse"><a name="3">3</a>Du som høyrer bøner, til deg kjem alt kjøt.</span> <span class="verse"><a name="4">4</a>Når misgjerningar hev vorte for sterke for meg, so forlet du våre forbrot.</span> <span class="verse"><a name="5">5</a>Sæl er den som du vel ut og let koma nær, so han bur i dine fyregardar; me vil metta oss med det gode i ditt hus, ditt heilage tempel.</span> <span class="verse"><a name="6">6</a>Med skræmelege gjerningar bønhøyrer du oss i rettferd, du, vår Frelse-Gud, ei livd for alle heimsens endar og havet langt burte.</span> <span class="verse"><a name="7">7</a>Han gjer fjelli faste med si kraft, gyrd med velde.</span> <span class="verse"><a name="8">8</a>Han døyver havsens dur, bylgjeduren og bråket av folkeslagi.</span> <span class="verse"><a name="9">9</a>Og dei som bur ved endarne av jordi, ræddast for dine teikn, heimen for morgon og kveld fyller du med lovsong.</span> <span class="verse"><a name="10">10</a>Du hev gjesta jordi og gjeve henne ovnøgd, du hev gjort henne ovleg rik, Guds bekk er full av vatn. Du hev laga til korn for folk, for soleis laga du jordi til.</span> <span class="verse"><a name="11">11</a>Du vatna hennar plogforer, jamna dei med upp-pløgde åkrar, du bløytte henne med regnskurer, velsigna hennar grøda.</span> <span class="verse"><a name="12">12</a>Du hev krynt ditt gode år, og dine fotspor dryp av feitt.</span> <span class="verse"><a name="13">13</a>Beiti i øydemarki dryp, og haugarne gyrdar seg med lovsong. Engjarne er klædde med sauer, og dalarne er fyllte med korn; folk fegnast og syng.</span> </p></div</div></div></body></html>