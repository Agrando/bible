<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 21</strong></div><p><span class="verse"><a name="1">1</a>Til songmeisteren; ein salme av David.</span> <span class="verse"><a name="2">2</a>Herre! Kongen gled seg yver di magt, og kor høgt han fagnar seg yver di frelsa!</span> <span class="verse"><a name="3">3</a>Det hans hjarta ynskte, hev du gjeve honom og ikkje neitta honom det hans lippor bad um. Sela.</span> <span class="verse"><a name="4">4</a>For du kom honom til møtes med velsigning av gode ting; du sette ei kruna av gull på hans hovud.</span> <span class="verse"><a name="5">5</a>Han bad deg um liv, du gav honom det, eit langt liv æveleg og alltid.</span> <span class="verse"><a name="6">6</a>Stor er hans æra ved di frelsa; høgd og heider legg du på honom.</span> <span class="verse"><a name="7">7</a>For du set honom til velsigning for alle tider, du hugnar honom med gleda for di åsyn.</span> <span class="verse"><a name="8">8</a>For kongen set si lit til Herren, og ved miskunn frå den Høgste skal han ikkje verta rikka.</span> <span class="verse"><a name="9">9</a>Di hand skal finna alle dine fiendar, di høgre hand skal finna deim som hatar deg.</span> <span class="verse"><a name="10">10</a>Du skal gjera deim som ein gloande omn, når du viser di åsyn; Herren skal rydja deim ut i sin vreide, og eld fortæra deim.</span> <span class="verse"><a name="11">11</a>Deira frukt skal du rydja ut av jordi og deira avkoma millom menneskjeborni.</span> <span class="verse"><a name="12">12</a>For dei stila på vondt imot deg, dei lagde upp meinråder; dei kann ingen ting.</span> <span class="verse"><a name="13">13</a>For du skal få deim til å snu ryggen til, med dine bogestrengjer sigtar du på deira andlit. Reis deg, Herre, i di magt! So vil me lovsyngja og prisa ditt velde.</span> </p></div</div></div></body></html>