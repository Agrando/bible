<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 86</strong></div><p><span class="verse"><a name="1">1</a>Ei bøn av David. Herre, bøyg ditt øyra, svara meg! for arm og fatig er eg.</span> <span class="verse"><a name="2">2</a>Tak vare på mi sjæl, for eg er gudleg. Frels din tenar, du min Gud, han som lit på deg!</span> <span class="verse"><a name="3">3</a>Ver meg nådig, Herre! For til deg ropar eg heile dagen.</span> <span class="verse"><a name="4">4</a>Gled din tenars sjæl! For til deg, Herre, lyfter eg mi sjæl.</span> <span class="verse"><a name="5">5</a>For du, Herre, er god og viljug til forlating, og rik på miskunn for alle deim som kallar på deg.</span> <span class="verse"><a name="6">6</a>Herre, vend øyra til mi bøn, og merka på mi bønerøyst!</span> <span class="verse"><a name="7">7</a>Den dag eg er i naud, ropar eg på deg, for du svarar meg.</span> <span class="verse"><a name="8">8</a>Ingen er som du millom gudarne, Herre, og ingi verk er som dine.</span> <span class="verse"><a name="9">9</a>Alle heidningar som du hev skapt, skal koma og tilbeda for di åsyn, Herre, og dei skal æra ditt namn.</span> <span class="verse"><a name="10">10</a>For du er stor og gjer undergjerningar, du er Gud og ingen annan.</span> <span class="verse"><a name="11">11</a>Lær meg, Herre, din veg, eg vil ferdast i di sanning; sameina mitt hjarta til å ottast ditt namn!</span> <span class="verse"><a name="12">12</a>Eg vil prisa deg, Herre min Gud, av alt mitt hjarta, og eg vil æra namnet ditt æveleg.</span> <span class="verse"><a name="13">13</a>For di miskunn er stor yver meg, og du hev frelst mi sjæl frå den djupe helheimen.</span> <span class="verse"><a name="14">14</a>Gud, stormodige hev reist seg imot meg, og ein flokk av valdsmenner stend etter livet mitt, og dei hev ikkje deg for auga.</span> <span class="verse"><a name="15">15</a>Men du, Herre, er ein miskunnsam og nådig Gud, langmodig og rik på miskunn og truskap.</span> <span class="verse"><a name="16">16</a>Vend deg til meg og ver meg nådig, gjev din tenar styrken din, og frels son åt di tenestkvinna!</span> <span class="verse"><a name="17">17</a>Gjer eit teikn med meg til det gode, at dei som hatar meg, må sjå det og skjemmast, av di du, Herre, hev hjelpt meg og trøysta meg.</span> </p></div</div></div></body></html>