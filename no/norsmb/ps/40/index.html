<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 40</strong></div><p><span class="verse"><a name="1">1</a>Til songmeisteren, av David; ein salme.</span> <span class="verse"><a name="2">2</a>Eg venta og venta på Herren, so bøygde han seg til meg og høyrde mitt rop.</span> <span class="verse"><a name="3">3</a>Og han drog meg upp or den tynande grav, or søkkjedya, og han sette mine føter uppå berggrunn, han gjorde mine stig støde.</span> <span class="verse"><a name="4">4</a>Og han lagde ein ny song i min munn, ein lovsong til vår Gud. Mange ser det og ottast og lit på Herren.</span> <span class="verse"><a name="5">5</a>Sæl er den mann som set si lit til Herren og ikkje vender seg til dei ovlåtne og til deim som vik av til lygn.</span> <span class="verse"><a name="6">6</a>Herre, min Gud, du hev gjort dine under og dine råder mangfaldige mot oss; ingen ting er liknande med deg; vil eg forkynna og tala um deim, er dei for mange til å telja.</span> <span class="verse"><a name="7">7</a>Slagtoffer og grjonoffer hev du ikkje hug til - du hev bora øyro på meg - brennoffer og syndoffer krev du ikkje.</span> <span class="verse"><a name="8">8</a>Då sagde eg: «Sjå, eg kjem; i bokrullen er det skrive for meg;</span> <span class="verse"><a name="9">9</a>å gjera din vilje, min Gud, det er mi lyst, og di lov er inst i mitt hjarta.»</span> <span class="verse"><a name="10">10</a>Eg bar det gode bod um rettferd i ei stor samling; sjå, eg let ikkje att mine lippor; Herre, du veit det.</span> <span class="verse"><a name="11">11</a>Eg løynde ikkje di rettferd inne i mitt hjarta, eg tala um din truskap og di frelsa; eg dulde ikkje din nåde og di sanning for ei stor samling.</span> <span class="verse"><a name="12">12</a>Du, Herre, vil ikkje lata att di miskunn for meg; din nåde og di sanning vil alltid vakta meg.</span> <span class="verse"><a name="13">13</a>For trengslor utan tal hev umspent meg, mine misgjerningar hev gripe meg, og eg kan ikkje sjå; dei er fleire enn håri på mitt hovud, og mitt mod hev forlate meg.</span> <span class="verse"><a name="14">14</a>Hugnast, Herre, å berga meg! Herre, kom meg snart til hjelp!</span> <span class="verse"><a name="15">15</a>Lat deim verta til skam og spott alle saman som stend etter mitt liv og vil riva det burt! Lat deim vika attende og skjemnast, som hev hugnad i mi ulukka!</span> <span class="verse"><a name="16">16</a>Lat dei verta forfærde yver si skjemd, dei som segjer til meg: «Ha, ha!»</span> <span class="verse"><a name="17">17</a>Lat deim fegnast og gleda seg i deg alle dei som søkjer deg! Lat deim som elskar di frelsa alltid segja: «Høglova vere Herren!» For eg er arm og fatig; Herren vil tenkja på meg. Du er mi hjelp og min frelsar; min Gud, dryg ikkje!</span> </p></div</div></div></body></html>