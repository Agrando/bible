<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 78</strong></div><p><span class="verse"><a name="1">1</a>Ein song til lærdom av Asaf. Lyd, mitt folk, på læra mi, legg øyra til det munnen min talar!</span> <span class="verse"><a name="2">2</a>Eg vil opna min munn med fyndord, eg vil lata gåtor frå gamall tid strøyma ut.</span> <span class="verse"><a name="3">3</a>Det me hev høyrt og veit, og det våre feder hev fortalt oss,</span> <span class="verse"><a name="4">4</a>det vil me ikkje dylja for deira born, men fortelja Herrens pris for den komande ætti, og hans styrke og hans under, som han hev gjort.</span> <span class="verse"><a name="5">5</a>Han hev sett upp eit vitnemål i Jakob, og ei lov hev han lagt i Israel, som han baud våre feder, til å kunngjera deim for borni,</span> <span class="verse"><a name="6">6</a>so den komande ætti, dei born som skulde verta fødde, kunde kjenna deim, at dei kunde koma fram og fortelja um deim til sine born,</span> <span class="verse"><a name="7">7</a>og setja si von til Gud, og ikkje gløyma Guds verk, men taka vare på hans bodord,</span> <span class="verse"><a name="8">8</a>og ikkje vera som deira feder, ei tver og tråssug ætt, ei ætt som ikkje gjorde sitt hjarta fast, og som i si ånd ikkje var trufast mot Gud.</span> <span class="verse"><a name="9">9</a>Efraims born, dei væpna bogeskyttarar, dei snudde på stridsdagen.</span> <span class="verse"><a name="10">10</a>Dei heldt ikkje Guds pakt og vilde ikkje ferdast i hans lov.</span> <span class="verse"><a name="11">11</a>Og dei gløymde hans storverk og hans under som han hadde synt deim.</span> <span class="verse"><a name="12">12</a>For deira feder hadde han gjort under i Egyptarlandet på Soans mark.</span> <span class="verse"><a name="13">13</a>Han kløyvde havet og let deim ganga igjenom, og let vatnet standa som ein haug.</span> <span class="verse"><a name="14">14</a>Og han leidde deim med skyi um dagen, og heile natti ved elds ljos.</span> <span class="verse"><a name="15">15</a>Han kløyvde berg i øydemarki og let deim drikka som av store vatsdjup.</span> <span class="verse"><a name="16">16</a>Og han let bekkjer koma or fjellet og fekk vatn til å renna ned som elvar.</span> <span class="verse"><a name="17">17</a>Men dei heldt endå på og synda imot honom, og var tråssuge mot den Høgste i øydemarki.</span> <span class="verse"><a name="18">18</a>Og dei freista Gud i sitt hjarta, so dei kravde mat for si lyst.</span> <span class="verse"><a name="19">19</a>Og dei tala imot Gud, dei sagde: «Kann vel Gud duka bord i øydemarki?</span> <span class="verse"><a name="20">20</a>Sjå, han slo i berg, so vatn rann ut, og bekkjer fløymde. Tru han og kann gjeva brød, eller koma med kjøt til sitt folk?»</span> <span class="verse"><a name="21">21</a>Difor, då Herren høyrde det, vart han harm, og eld loga upp mot Jakob, og vreide reiste seg mot Israel;</span> <span class="verse"><a name="22">22</a>for dei trudde ikkje på Gud og leit ikkje på hans frelsa.</span> <span class="verse"><a name="23">23</a>Og han gav skyerne ovantil, og himmelportarne let han upp.</span> <span class="verse"><a name="24">24</a>Og han let manna regna yver deim til føda, og himmelkorn gav han deim.</span> <span class="verse"><a name="25">25</a>Englebrød fekk menneskje eta, nista sende han deim til mette.</span> <span class="verse"><a name="26">26</a>Han let austanvinden fara ut i himmelen, og han førde sunnanvinden fram ved si magt.</span> <span class="verse"><a name="27">27</a>Og han let kjøt regna yver deim som dust, og fljugande fuglar som havsens sand,</span> <span class="verse"><a name="28">28</a>og han let deim falla ned midt i deira læger, kringum deira bustader.</span> <span class="verse"><a name="29">29</a>Og dei åt og vart ovleg mette, og det dei hadde hug på, let han deim få.</span> <span class="verse"><a name="30">30</a>Dei var ikkje komne burt frå si lyst, endå hadde dei maten i munnen,</span> <span class="verse"><a name="31">31</a>då steig Guds vreide upp imot deim, og han drap deira sterke menner hjå deim, og Israels ungdomar slo han ned.</span> <span class="verse"><a name="32">32</a>Med alt dette synda dei endå, og dei trudde ikkje på hans under.</span> <span class="verse"><a name="33">33</a>Og han let deira dagar kverva i fåfengd, og deira år i rædsla.</span> <span class="verse"><a name="34">34</a>Når han slo deim ned, då spurde dei etter honom, og vende um og søkte Gud,</span> <span class="verse"><a name="35">35</a>og kom i hug at Gud var deira berg og den høgste Gud var deira atterløysar.</span> <span class="verse"><a name="36">36</a>Men dei gjølte for honom med sin munn, og laug for honom med si tunga.</span> <span class="verse"><a name="37">37</a>Og deira hjarta hekk ikkje fast ved honom, og dei var ikkje true mot hans pakt.</span> <span class="verse"><a name="38">38</a>Men han er miskunnsam, han forlet skuld og tyner ikkje, og mange gonger let han sin vreide venda um, og han vakte ikkje heile sin harm.</span> <span class="verse"><a name="39">39</a>Og han kom i hug at dei var kjøt, ein andepust som kverv og ikkje kjem att.</span> <span class="verse"><a name="40">40</a>Kor ofte dei tråssa honom i øydemarki og gjorde honom sorg i audni!</span> <span class="verse"><a name="41">41</a>Og dei freista atter Gud og krenkte Israels Heilage.</span> <span class="verse"><a name="42">42</a>Dei kom ikkje handi hans i hug, eller den dagen då han fria deim frå fienden,</span> <span class="verse"><a name="43">43</a>då han gjorde sine teikn i Egyptarland, og sine undergjerningar på Soans mark.</span> <span class="verse"><a name="44">44</a>Og han gjorde deira elvar til blod, og sine rennande vatn kunde dei ikkje drikka.</span> <span class="verse"><a name="45">45</a>Han sende imot deim flugesvermar som åt deim upp, og froskar som tynte deim.</span> <span class="verse"><a name="46">46</a>Og han gav deira grøda til gnagaren og deira arbeid til grashoppen.</span> <span class="verse"><a name="47">47</a>Han slo deira vintre ned med hagl og deira morbærtre med haglsteinar.</span> <span class="verse"><a name="48">48</a>Og han gav deira fe til haglet og deira hjorder til eldingarne.</span> <span class="verse"><a name="49">49</a>Han sende på deim sin brennande vreide, sinne og harm og trengsla, ei sending av uferds-englar.</span> <span class="verse"><a name="50">50</a>Han braut veg for sin vreide, han sparde ikkje deira sjæl for dauden, og deira liv gav han til sotti.</span> <span class="verse"><a name="51">51</a>Og han slo alle fyrstefødde i Egyptarland, fyrstegrøda av dei sterke i Khams tjeld.</span> <span class="verse"><a name="52">52</a>Og han let sitt folk fara av stad som sauer, og førde deim som ei hjord i øydemarki.</span> <span class="verse"><a name="53">53</a>Og han leidde deim trygt, og dei ræddast ikkje, men havet løynde deira fiendar.</span> <span class="verse"><a name="54">54</a>Og han førde deim til sitt heilage landmerke, det fjell som hans høgre hand hadde vunne.</span> <span class="verse"><a name="55">55</a>Og han dreiv ut heidningar for deim, og let deira land falla til deim som arv, og let Israels ætter bu i deira tjeld.</span> <span class="verse"><a name="56">56</a>Men dei freista Gud, den Høgste, og tråssa honom, og hans vitnemål agta dei ikkje på.</span> <span class="verse"><a name="57">57</a>Og dei veik av og var utrugne som deira feder, dei vende um som ein veik boge.</span> <span class="verse"><a name="58">58</a>Dei harma honom med sine haugar og eggja honom med sine avgudar.</span> <span class="verse"><a name="59">59</a>Gud høyrde det og vart vreid, og han vart svært leid av Israel.</span> <span class="verse"><a name="60">60</a>Og han gjekk burt frå sin bustad i Silo, det tjeld han hadde slege upp millom menneskje.</span> <span class="verse"><a name="61">61</a>Og han let sin styrke verta førd burt som fange, og gav si æra i fiendehand.</span> <span class="verse"><a name="62">62</a>Og han gav sitt folk til sverdet, og på sin arv harmast han.</span> <span class="verse"><a name="63">63</a>Eld åt deira unge menner, og deira møyar fekk ingen bruresong.</span> <span class="verse"><a name="64">64</a>Deira prestar fall for sverdet, og deira enkjor fekk ikkje syrgja</span> <span class="verse"><a name="65">65</a>Då vakna Herren som ein sovande, som ei kjempa frå rus av vin.</span> <span class="verse"><a name="66">66</a>Og han slo sine fiendar attende, og han førde yver deim æveleg skam.</span> <span class="verse"><a name="67">67</a>Og han støytte burt Josefs tjeld, og Efraims ætt valde han ikkje ut.</span> <span class="verse"><a name="68">68</a>Men han valde Judas ætt, Sions fjell som han elska.</span> <span class="verse"><a name="69">69</a>Og han bygde sin heilagdom som høge fjell, liksom jordi som han hev grunnfest til æveleg tid.</span> <span class="verse"><a name="70">70</a>Og han valde ut David, sin tenar, og tok honom frå sauegrindarne.</span> <span class="verse"><a name="71">71</a>Han førde honom frå lambsauerne som han fylgde, til å gjæta Jakob, sitt folk, og Israel, sin arv.</span> <span class="verse"><a name="72">72</a>Og han gjætte deim etter sitt ærlege hjarta, og med si kloke hand leidde han deim.</span> </p></div</div></div></body></html>