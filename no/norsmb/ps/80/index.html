<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 80</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/80"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 80</strong></div><p><span class="verse"><a name="1">1</a>Til songmeisteren, etter «Liljor»; eit vitnemål av Asaf, ein salme.</span> <span class="verse"><a name="2">2</a>Du Israels hyrding, vend øyra til! du som fører Josef som ei hjord, du som tronar yver kerubarne, syn deg herleg!</span> <span class="verse"><a name="3">3</a>Vekk upp ditt velde for Efraim og Benjamin og Manasse, og kom oss til hjelp!</span> <span class="verse"><a name="4">4</a>Gud, reis oss upp att, og lat ditt andlit lysa, so me vert frelste!</span> <span class="verse"><a name="5">5</a>Herre Gud, Allhers drott! Kor lenge du frøser av harm, endå folket ditt bed!</span> <span class="verse"><a name="6">6</a>Du gav deim tårebrød til å eta og tåror til å drikka i fullt mål.</span> <span class="verse"><a name="7">7</a>Du sette oss til eit trættemål for våre grannar, og våre fiendar spottar seg imillom.</span> <span class="verse"><a name="8">8</a>Gud, allhers drott, reis oss upp att og lat ditt andlit lysa, so me vert frelste!</span> <span class="verse"><a name="9">9</a>Eit vintre flutte du frå Egyptarland, du dreiv heidningar ut og planta det.</span> <span class="verse"><a name="10">10</a>Du rudde rom for det, og det feste rot og fyllte landet.</span> <span class="verse"><a name="11">11</a>Fjell vart løynde av skuggen frå det, og Guds cedrar av greinerne.</span> <span class="verse"><a name="12">12</a>Det strekte sine greiner ut til havet, og sine renningar burt imot elvi.</span> <span class="verse"><a name="13">13</a>Kvi hev du rive ned gardarne ikring det, so alle som gjeng framum på vegen, plukkar av det?</span> <span class="verse"><a name="14">14</a>Svinet frå skogen gneg på det og dyri på marki beitar i det.</span> <span class="verse"><a name="15">15</a>Gud, allhers drott, vend um att! skoda ned frå himmelen og sjå og vitja ditt vintre!</span> <span class="verse"><a name="16">16</a>og verna um det som di høgre hand hev planta, og um den son du hev valt deg ut!</span> <span class="verse"><a name="17">17</a>Det er brent med eld, det er avhogge, for trugsl frå ditt andlit gjeng dei til grunnar.</span> <span class="verse"><a name="18">18</a>Haldt di hand yver mannen ved di høgre hand, yver menneskjesonen som du hev valt deg ut,</span> <span class="verse"><a name="19">19</a>so vil me ikkje vika frå deg! Gjer oss levande att, so vil me kalla på ditt namn! Herre Gud, allhers drott, reis oss upp att, og lat ditt andlit lysa, so me vert frelste!</span> </p></div</div></div></body></html>