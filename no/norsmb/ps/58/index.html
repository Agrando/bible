<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 58</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/58"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 58</strong></div><p><span class="verse"><a name="1">1</a>Til songmeisteren; «tyn ikkje»; av David, ein miktam.</span> <span class="verse"><a name="2">2</a>Tru de verkeleg med dykkar målløysa talar det som er rettferd? Og dømer de rett, de menneskjeborn?</span> <span class="verse"><a name="3">3</a>Nei, i hjarta lagar de til misgjerningar, i landet veg de ut vald som kjem frå dykkar hender.</span> <span class="verse"><a name="4">4</a>Dei ugudlege gjeng på avveg alt frå morsfang, ljugarane fer vilt alt frå morsliv.</span> <span class="verse"><a name="5">5</a>Eiter hev dei som orme-eiter, dei er som ein dauv orm, som dytter øyra til,</span> <span class="verse"><a name="6">6</a>so han ikkje høyrer på røysti åt tauvrekallen, han som vel kann trolla.</span> <span class="verse"><a name="7">7</a>Gud, slå inn tennerne i munnen deira, Herre, støyt sund jakslarne på dei unge løvor!</span> <span class="verse"><a name="8">8</a>Lat deim kverva som burtrennande vatn! Legg nokon sine piler i bogen, so lat deim vera som utan odd!</span> <span class="verse"><a name="9">9</a>Lat deim vera som ein snigel, som løyser seg upp medan han gjeng, og liksom ei kvinna sitt ufullborne foster som ikkje hev set soli.</span> <span class="verse"><a name="10">10</a>Fyrr dykkar grytor fær kjenna klungerriset, skal han blåsa det burt, både det friske og det som brenn.</span> <span class="verse"><a name="11">11</a>Den rettferdige skal gleda seg, av di han ser hemn; han skal två sine føter i blodet av den ugudlege. Og folk skal segja: «Det finst då frukt for den rettferdige; der er då ein Gud som dømer på jordi.»</span> </p></div</div></div></body></html>