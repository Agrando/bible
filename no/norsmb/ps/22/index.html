<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 22</strong></div><p><span class="verse"><a name="1">1</a>Til songmeisteren etter «Morgonraudens hind»; ein salme av David.</span> <span class="verse"><a name="2">2</a>Min Gud, min Gud, kvi hev du forlate meg? Dei ord eg skrik ut, er langt burte frå mi frelsa.</span> <span class="verse"><a name="3">3</a>Min Gud! eg ropar um dagen, og du svarar meg ikkje, og um natti, og eg fær ikkje tegja.</span> <span class="verse"><a name="4">4</a>Og du er då heilag, du som bur yver Israels lovsongar.</span> <span class="verse"><a name="5">5</a>På deg leit våre feder; dei leit på deg, og du frelste deim.</span> <span class="verse"><a name="6">6</a>Til deg ropa dei og slapp undan; på deg leit dei og vart ikkje til skammar.</span> <span class="verse"><a name="7">7</a>Men eg er ein makk og ikkje ein mann, ei spott for menneskje og vanvyrd av folk.</span> <span class="verse"><a name="8">8</a>Alle som ser meg, spottar meg, rengjer munnen og rister på hovudet og segjer:</span> <span class="verse"><a name="9">9</a>«Legg det på Herren! han frelse honom, han berge honom, sidan han hev hugnad i honom!»</span> <span class="verse"><a name="10">10</a>Ja, du er den som drog meg fram frå morslivet, som let meg kvila trygt ved morsbrjostet.</span> <span class="verse"><a name="11">11</a>På deg er eg kasta frå morslivet, frå morsfanget er du min Gud.</span> <span class="verse"><a name="12">12</a>Ver ikkje langt burte frå meg! for trengsla er nær, for det finst ingen hjelpar.</span> <span class="verse"><a name="13">13</a>Sterke uksar ringar meg inne, Basans stutar kringset meg.</span> <span class="verse"><a name="14">14</a>Dei spilar upp sitt gap imot meg, som ei flengjande og burande løva.</span> <span class="verse"><a name="15">15</a>Eg er runnen ut som vatn, og alle mine bein skilst frå kvarandre; mitt hjarta hev vorte voks, smolte inst i mitt liv.</span> <span class="verse"><a name="16">16</a>Mi kraft er uppturka som eit krusbrot, mi tunga kleimer seg til min gom, og du legg meg ned i daudens dust.</span> <span class="verse"><a name="17">17</a>For hundar hev sanka seg um meg, ein hop av illmenne kringsett meg; dei hev gjenombora mine hender og mine føter.</span> <span class="verse"><a name="18">18</a>Eg kann telja alle mine bein; dei skodar til, dei ser på meg med lyst.</span> <span class="verse"><a name="19">19</a>Dei skifte mine klæde millom seg og kasta lut um min kjole.</span> <span class="verse"><a name="20">20</a>Men du, Herre, ver ikkje langt burte, du min styrke, skunda deg å hjelpa meg!</span> <span class="verse"><a name="21">21</a>Fria mi sjæl frå sverdet, mi einaste frå hundevald!</span> <span class="verse"><a name="22">22</a>Frels meg frå løvegap, og frå villukse-horn - du bønhøyrer meg!</span> <span class="verse"><a name="23">23</a>Eg vil forkynna ditt namn for mine brør, midt i ålmugen vil eg lova deg.</span> <span class="verse"><a name="24">24</a>De som ottast Herren, lova honom, all Jakobs ætt, æra honom, og hav age for honom, all Israels ætt!</span> <span class="verse"><a name="25">25</a>For han hev ikkje vanvyrdt og ikkje stygst ved ein armings armodsdom, og ikkje løynt si åsyn for honom; men då han ropa til honom, høyrde han.</span> <span class="verse"><a name="26">26</a>Frå deg kjem min lovsong i ein stor ålmuge; eg vil avgjera mine lovnader for deira augo som ottast honom.</span> <span class="verse"><a name="27">27</a>Dei audmjuke skal eta og verta mette; dei som søkjer Herren, skal lova honom. Dykkar hjarta live til æveleg tid!</span> <span class="verse"><a name="28">28</a>Alle endarne av jordi skal koma det i hug og venda um til Herren, og alle heidninge-ætter skal tilbeda for di åsyn.</span> <span class="verse"><a name="29">29</a>For riket høyrer Herren til, og han råder yver alle hedningarne.</span> <span class="verse"><a name="30">30</a>Alle rikmenner på jordi skal eta og tilbeda; for hans åsyn skal dei bøygja kne, alle dei som stig ned i dusti, og den som ikkje kann halda si sjæl i live.</span> <span class="verse"><a name="31">31</a>Etterkomarar skal tena honom; det skal verta fortalt um Herren til den komande ætt. Dei skal koma og forkynna hans rettferd for det folk som vert født, at han hev gjort det.</span> </p></div</div></div></body></html>