<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 42</strong></div><p><span class="verse"><a name="1">1</a>Til songmeisteren; ein song til lærdom, av Korahs born.</span> <span class="verse"><a name="2">2</a>Som ein hjort styn etter vatsbekkjer, so styn mi sjæl etter deg, min Gud.</span> <span class="verse"><a name="3">3</a>Mi sjæl tyrster etter Gud, etter den livande Gud. Når skal eg koma og syna meg for Guds åsyn?</span> <span class="verse"><a name="4">4</a>Mine tåror er min mat dag og natt, av di dei all dagen segjer til meg: «Kvar er din Gud?»</span> <span class="verse"><a name="5">5</a>Dette må eg koma i hug og tøma ut mi sjæl hjå meg: korleis eg drog fram i manntrongen og vandra med deim til Guds hus med fagnadrøyst og lovsong, ein høgtidleg folkestraum.</span> <span class="verse"><a name="6">6</a>Kvi er du nedbøygd, mi sjæl, og bruser i meg? Venta på Gud, for eg skal endå lova honom for frelsa frå hans andlit.</span> <span class="verse"><a name="7">7</a>Min Gud! Mi sjæl er nedbøygd i meg; difor kjem eg deg i hug frå Jordanlandet og Hermonhøgderne, frå det vesle fjell.</span> <span class="verse"><a name="8">8</a>Vatsflod ropar til vatsflod ved duren av dine fossar; alle dine brotsjøar og båror slær yver meg.</span> <span class="verse"><a name="9">9</a>Um dagen sender Herren sin nåde, og um natti er hans song hjå meg, bøn til mitt livs Gud.</span> <span class="verse"><a name="10">10</a>Eg må segja til Gud, mitt berg: «Kvi hev du gløymt meg? Kvi skal eg ganga svartklædd under fiende-trykk?»</span> <span class="verse"><a name="11">11</a>Det er som knasing i mine bein, at mine fiendar spottar meg, med di dei heile dagen segjer til meg: «Kvar er din Gud?» Kvi er du nedbøygd, mi sjæl, og kvi bruser du i meg? Venta på Gud, for eg skal endå lova honom, mitt andlits frelsa og min Gud.</span> </p></div</div></div></body></html>