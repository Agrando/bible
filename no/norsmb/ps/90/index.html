<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 90</strong></div><p><span class="verse"><a name="1">1</a>Ei bøn av gudsmannen Moses. Herre, du hev vore ei livd for oss frå ætt til ætt.</span> <span class="verse"><a name="2">2</a>Fyrr fjelli vart til, og du skapte jordi og heimen, ja frå æva og til æva er du Gud.</span> <span class="verse"><a name="3">3</a>Du let menneskja venda um til dust og segjer: «Vend um att, de menneskjeborn!»</span> <span class="verse"><a name="4">4</a>For tusund år er i dine augo som dagen i går når han lid, som ei vakt um natti.</span> <span class="verse"><a name="5">5</a>Du riv deim burt som i flaum, dei vert som ein svevn, um morgonen er dei som groande graset;</span> <span class="verse"><a name="6">6</a>um morgonen blømer det og gror, um kvelden visnar det burt og turkast upp.</span> <span class="verse"><a name="7">7</a>For me hev forgjengest ved din vreide, og ved din harm er me burtskræmde.</span> <span class="verse"><a name="8">8</a>Du hev sett våre misgjerder for augo dine, vår løynde synd i ljoset frå di åsyn.</span> <span class="verse"><a name="9">9</a>For alle våre dagar er framfarne i din vreide, me hev livt våre år til ende som ein sukk.</span> <span class="verse"><a name="10">10</a>Vår livstid, ho varer sytti år, og når der er mykje kraft, åtteti år, og jamvel det stoltaste er møda og fåfengd, for snart er det framfare, og me flaug burt.</span> <span class="verse"><a name="11">11</a>Kven kjenner styrken i din vreide og din harm, soleis som ein bør ottast deg?</span> <span class="verse"><a name="12">12</a>Å telja våre dagar, det lære du oss, at me kann få visdom i hjarta.</span> <span class="verse"><a name="13">13</a>Vend um, Herre! Kor lenge? Og lat det gjera deg vondt for tenarane dine!</span> <span class="verse"><a name="14">14</a>Metta oss med di miskunn når morgonen renn, so vil me fegnast og gleda oss alle våre dagar!</span> <span class="verse"><a name="15">15</a>Gled oss etter dei dagar du hev bøygt oss, etter dei år me hev set ulukka!</span> <span class="verse"><a name="16">16</a>Lat di gjerning syna seg for tenarane dine og din herlegdom yver deira born!</span> <span class="verse"><a name="17">17</a>Og Herren, vår Guds ynde vere yver oss, og det våre hender gjer, gjeve du framgang for oss, ja, det våre hender gjer, det gjeve du framgang!</span> </p></div</div></div></body></html>