<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 55</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/55"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 55</strong></div><p><span class="verse"><a name="1">1</a>Til songmeisteren, med strengleik; ein song til lærdom av David.</span> <span class="verse"><a name="2">2</a>Gud, vend øyra til mi bøn, og løyn deg ikkje for mi naudbeding!</span> <span class="verse"><a name="3">3</a>Gjev gaum etter meg og svara meg! Eg er uroleg med mine sorgfyllte tankar, og eg må stynja</span> <span class="verse"><a name="4">4</a>for rop frå fienden, for trykk frå den ugudlege. For dei velter vondt yver meg, og i vreide forfylgjer dei meg.</span> <span class="verse"><a name="5">5</a>Mitt hjarta skjelv i meg, og daudens fæle hev falle på meg.</span> <span class="verse"><a name="6">6</a>Otte og skjelving kjem yver meg og rædsla legg seg på meg.</span> <span class="verse"><a name="7">7</a>Og eg segjer: «Å, hadde eg vengjer som duva, då skulde eg fljuga burt og finna ein bustad.</span> <span class="verse"><a name="8">8</a>Sjå, eg vilde fly langt burt, eg vilde finna herbyrge i øydemarki. Sela.</span> <span class="verse"><a name="9">9</a>Eg vilde skunda meg i livd for den føykjande vinden, for stormen.»</span> <span class="verse"><a name="10">10</a>Sluk deim, Herre, kløyv deira tungemål! For eg ser vald og kiv i byen.</span> <span class="verse"><a name="11">11</a>Dag og natt renner dei kringum honom på murarne, ugjerd og møda er midt i honom.</span> <span class="verse"><a name="12">12</a>Tjon er midt i honom, og ikkje vik frå gatorne vald og svik.</span> <span class="verse"><a name="13">13</a>For ikkje min fiende er det som hæder meg - det kunde eg tola; ikkje min uven er det som briskar seg mot meg - då kunde eg gøyma meg for honom.</span> <span class="verse"><a name="14">14</a>Men du er det, du som var min likemann, min ven, min kjenning, -</span> <span class="verse"><a name="15">15</a>me som hadde huglegt samråd med kvarandre, som gjekk til Guds hus med den glade hop.</span> <span class="verse"><a name="16">16</a>Lat dauden koma brått på deim! Lat deim fara ned til helheimen livande! For vondskap råder i deira bustad og i deira hjarta.</span> <span class="verse"><a name="17">17</a>Eg vil ropa til Gud, og Herren skal frelsa meg.</span> <span class="verse"><a name="18">18</a>Kveld og morgon og middag vil eg klaga og sukka, so vil han høyra mi røyst.</span> <span class="verse"><a name="19">19</a>Han løyser ut mi sjæl frå strid mot meg og gjev meg fred, for mange er dei mot meg.</span> <span class="verse"><a name="20">20</a>Gud skal høyra og svara deim - han sit frå fordoms tid, sela - deim som ikkje vil verta annarleis og som ikkje ottast Gud.</span> <span class="verse"><a name="21">21</a>Han legg hand på folk som held fred med honom, han bryt si pakt.</span> <span class="verse"><a name="22">22</a>Ordi frå hans munn er håle som smør, men hans hjarta er fullt av strid. Hans ord er mjukare enn olje, og dei er då utdregne sverd.</span> <span class="verse"><a name="23">23</a>Kasta byrdi di på Herren, og han skal halda deg uppe! han skal ikkje i all æva lata den rettferdige verta rikka. Men du, Gud, skal støyta deim ned i den djupe grav; blodgiruge og falske menner skal ikkje nå til helvti av si livetid; men eg set mi lit til deg.</span> </p></div</div></div></body></html>