<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 57</strong></div><p><span class="verse"><a name="1">1</a>Til songmeisteren, etter «tyn ikkje»; av David, ein miktam, då han flydde for Saul inn i helleren.</span> <span class="verse"><a name="2">2</a>Ver meg nådig, Gud, ver meg nådig! For til deg flyr mi sjæl, og i skuggen av dine vengjer søkjer eg livd, til dess ulukka gjeng yver.</span> <span class="verse"><a name="3">3</a>Eg ropar til Gud, den Høgste, til den Gud som fullfører sitt verk for meg.</span> <span class="verse"><a name="4">4</a>Han vil senda frå himmelen og hjelpa meg, når han som vil sluka meg, spottar. Sela. Gud vil senda si miskunn og sin truskap.</span> <span class="verse"><a name="5">5</a>Mi sjæl er millom løvor, eg må liggja millom deim som spruter eld, millom menneskjeborn som til tenner hev spjot og piler, og til tunga eit kvast sverd.</span> <span class="verse"><a name="6">6</a>Gud, syn deg høg yver himmelen, di æra yver heile jordi!</span> <span class="verse"><a name="7">7</a>Dei set garn for mine stig, mi sjæl er nedbøygd; dei grev ei grav for meg, so fell dei midt i henne sjølve. Sela.</span> <span class="verse"><a name="8">8</a>Mitt hjarta er rolegt, Gud, mitt hjarta er rolegt, eg vil syngja og lovsyngja.</span> <span class="verse"><a name="9">9</a>Vakna, mi æra! Vakna, harpa og cither! Eg vil vekkja morgonroden.</span> <span class="verse"><a name="10">10</a>Eg vil prisa deg millom folki, Herre, eg vil lovsyngja deg millom folkeslagi.</span> <span class="verse"><a name="11">11</a>For di miskunn er stor til himmelen, og din truskap til dei høge skyer. Gud, syn deg høg yver himmelen, di æra yver heile jordi!</span> </p></div</div></div></body></html>