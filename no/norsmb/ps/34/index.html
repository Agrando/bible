<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 34</strong></div><p><span class="verse"><a name="1">1</a>Av David, då han gjorde seg galen hjå Abimelek, so han jaga honom av, og han gjekk burt.</span> <span class="verse"><a name="2">2</a>Eg vil lova Herren alle tider, hans pris skal stendigt vera i min munn.</span> <span class="verse"><a name="3">3</a>Mi sjæl skal rosa seg av Herren; dei spaklyndte skal høyra det og gleda seg.</span> <span class="verse"><a name="4">4</a>Lova Herren storleg med meg, og lat oss saman upphøgja hans namn!</span> <span class="verse"><a name="5">5</a>Eg søkte Herren, og han svara meg og fria meg frå alle mine rædslor.</span> <span class="verse"><a name="6">6</a>Dei som skoda upp til honom, lyste av gleda, og deira andlit turvte aldri blygjast.</span> <span class="verse"><a name="7">7</a>Her er ein arming som ropa, og Herren høyrde og frelste honom frå alle hans trengslor.</span> <span class="verse"><a name="8">8</a>Herrens englar lægrar seg rundt ikring deim som ottast honom, og han friar deim ut.</span> <span class="verse"><a name="9">9</a>Smaka og sjå at Herren er god! Sæl er den mann som flyr til honom.</span> <span class="verse"><a name="10">10</a>Ottast Herren, de hans heilage, for inkje vantar dei som ottast honom.</span> <span class="verse"><a name="11">11</a>Unge løvor lid naud og svelt, men dei som søkjer Herren, deim vantar det inkje godt.</span> <span class="verse"><a name="12">12</a>Kom born, høyr meg! Eg vil læra dykk otte for Herren.</span> <span class="verse"><a name="13">13</a>Kven er den mann som hev lyst til liv, som ynskjer seg dagar til å sjå lukka?</span> <span class="verse"><a name="14">14</a>Vakta di tunga frå det som vondt er, og lippor for svikfull tale!</span> <span class="verse"><a name="15">15</a>Vik burt frå det vonde og gjer det gode, søk fred og far etter honom!</span> <span class="verse"><a name="16">16</a>Herrens augo er vende til dei rettferdige, og hans øyro til deira rop.</span> <span class="verse"><a name="17">17</a>Herrens åsyn er imot deim som gjer vondt, til å rydja ut deira minne frå jordi.</span> <span class="verse"><a name="18">18</a>Hine ropar, og Herren høyrer og friar deim ut or alle deira trengslor.</span> <span class="verse"><a name="19">19</a>Herren er nær hjå deim som hev eit sundbrote hjarta, og frelser deim som hev ei hugsprengd ånd.</span> <span class="verse"><a name="20">20</a>Mange ulukkor kjem yver den rettferdige, men Herren friar honom ut or deim alle.</span> <span class="verse"><a name="21">21</a>Herren tek vare på alle hans bein, ikkje eitt av deim vert brote.</span> <span class="verse"><a name="22">22</a>Ulukka drep den ugudlege, og dei som hatar den rettferdige, vert saka. Herren løyser ut deira sjæl som tener honom, og av dei som flyr til honom, vert ingen saka.</span> </p></div</div></div></body></html>