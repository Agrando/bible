<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 44</strong></div><p><span class="verse"><a name="1">1</a>Til songmeisteren; av Korahs born; ein salme til lærdom.</span> <span class="verse"><a name="2">2</a>Gud, me hev høyrt med våre øyro, våre feder hev fortalt oss den gjerning du gjorde i deira dagar, i forne dagar.</span> <span class="verse"><a name="3">3</a>Du dreiv ut heidningarne med di hand, men deim planta du; du øydelagde folkeslag, men deim breidde du ut.</span> <span class="verse"><a name="4">4</a>For ikkje med sitt sverd vann dei landet, og deira arm gav deim ikkje siger, men di høgre hand og din arm og ditt andlits ljos; for du hadde hugnad i deim.</span> <span class="verse"><a name="5">5</a>Du, Gud, er min konge; byd at Jakob skal verta frelst!</span> <span class="verse"><a name="6">6</a>Ved deg skal me støyta ned våre fiendar, ved ditt namn skal me treda under føter deim som reiser seg imot oss.</span> <span class="verse"><a name="7">7</a>For min boge lit eg ikkje på, og mitt sverd gjev meg ikkje siger.</span> <span class="verse"><a name="8">8</a>Men du gjev oss siger yver våre fiendar, og deim som hatar oss, gjer du til skammar.</span> <span class="verse"><a name="9">9</a>Av Gud rosar me oss all dagen og lovar ditt namn til æveleg tid. Sela.</span> <span class="verse"><a name="10">10</a>Og endå hev du støytt oss burt og gjort oss til skam, og du dreg ikkje ut med våre herar.</span> <span class="verse"><a name="11">11</a>Du let oss vika attende for fienden, og dei som hatar oss, fær seg herfang.</span> <span class="verse"><a name="12">12</a>Du gjev oss burt som sauer til å eta upp, og spreider oss ikring millom heidningarne.</span> <span class="verse"><a name="13">13</a>Du sel ditt folk for ingen ting, og ikkje set du høg pris på deim.</span> <span class="verse"><a name="14">14</a>Du gjer oss til hæding for våre grannar, til spott og spe for deim som bur ikring oss.</span> <span class="verse"><a name="15">15</a>Du gjer oss til eit ordtøke millom heidningarne; dei rister på hovudet åt oss millom folki.</span> <span class="verse"><a name="16">16</a>Heile dagen stend mi skam for mine augo, og blygsl breider seg yver mitt andlit,</span> <span class="verse"><a name="17">17</a>ved røysti av spottaren og hædaren, ved syni av fienden og den hemngiruge.</span> <span class="verse"><a name="18">18</a>Alt dette er kome yver oss, endå me ikkje hev gløymt deg og ikkje svike di pakt.</span> <span class="verse"><a name="19">19</a>Vårt hjarta veik ikkje frå deg, og våre stig sveiv ikkje ut av din veg,</span> <span class="verse"><a name="20">20</a>at du skulde slå oss sund der sjakalar bur, og breida oss ned i daudeskugge.</span> <span class="verse"><a name="21">21</a>Hadde me gløymt vår Guds namn og rett våre hender ut til ein framand gud,</span> <span class="verse"><a name="22">22</a>skulde Gud då ikkje ransaka det? for han kjenner hjartans løyndomar.</span> <span class="verse"><a name="23">23</a>Men for di skuld vert me drepne all dagen, me er rekna som slagtesauer.</span> <span class="verse"><a name="24">24</a>Vakna upp! Kvi søv du, Herre? Vakna då, støyt ikkje burt for alltid!</span> <span class="verse"><a name="25">25</a>Kvi løyner du di åsyn, gløymer vår armodsdom og vår trengsla?</span> <span class="verse"><a name="26">26</a>For vår sjæl er nedbøygd i moldi, vår likam nedtrykt til jordi. Statt upp til hjelp for oss, og løys oss ut for din nåde skuld!</span> </p></div</div></div></body></html>