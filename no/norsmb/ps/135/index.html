<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 135</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/135"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 135</strong></div><p><span class="verse"><a name="1">1</a>Halleluja! Lova Herrens namn, lova, de Herrens tenarar,</span> <span class="verse"><a name="2">2</a>de som stend i Herrens hus, i fyregardarne til vår Guds hus!</span> <span class="verse"><a name="3">3</a>Lova Herren, for Herren er god! Syng lov for hans namn, for det er yndelegt.</span> <span class="verse"><a name="4">4</a>For Jakob hev Herren valt seg ut, Israel til sin eigedom.</span> <span class="verse"><a name="5">5</a>For eg veit at Herren er stor, og vår Herre er meir enn alle gudar.</span> <span class="verse"><a name="6">6</a>Herren gjer alt det han vil i himmelen og på jordi, i havi og i alle djup,</span> <span class="verse"><a name="7">7</a>han som let eim stiga upp frå enden av jordi, gjer eldingar til regn, som fører ut or sine gøymslor vind,</span> <span class="verse"><a name="8">8</a>han som slo dei fyrstefødde i Egyptarland både av folk og fe,</span> <span class="verse"><a name="9">9</a>som sende teikn og under midt i deg, Egyptarland, mot Farao og alle hans tenarar.</span> <span class="verse"><a name="10">10</a>Han som slo mange heidningefolk og drap megtige kongar,</span> <span class="verse"><a name="11">11</a>Sihon, amoritarkongen, og Basans konge Og, og alle Kana’ans kongerike,</span> <span class="verse"><a name="12">12</a>og gav deira land til arv, til arv for Israel, sitt folk.</span> <span class="verse"><a name="13">13</a>Herre, ditt namn varer æveleg, Herre, ditt minne frå ætt til ætt.</span> <span class="verse"><a name="14">14</a>For Herren skal døma sitt folk og ynkast yver sine tenarar.</span> <span class="verse"><a name="15">15</a>Heidninge-avgudar er sylv og gull, eit verk av menneskjehender.</span> <span class="verse"><a name="16">16</a>Dei hev munn, men talar ikkje, dei hev augo, men ser ikkje,</span> <span class="verse"><a name="17">17</a>dei hev øyro, men høyrer ikkje, og ingen ande er i deira munn.</span> <span class="verse"><a name="18">18</a>Som desse er, vert dei som lagar deim, alle som set si lit til deim.</span> <span class="verse"><a name="19">19</a>Israels hus, lova Herren! Arons hus, lova Herren!</span> <span class="verse"><a name="20">20</a>Levis hus, lova Herren! De som ottast Herren, lova Herren!</span> <span class="verse"><a name="21">21</a>Lova vere Herren frå Sion, han som bur i Jerusalem! Halleluja!</span> </p></div</div></div></body></html>