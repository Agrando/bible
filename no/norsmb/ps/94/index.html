<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 94</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/94"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 94</strong></div><p><span class="verse"><a name="1">1</a>Herre, du hemns Gud, du hemns Gud, syn deg i herlegdom!</span> <span class="verse"><a name="2">2</a>Statt upp, du domar yver jordi, lat dei ovmodige få lika for si gjerning!</span> <span class="verse"><a name="3">3</a>Kor lenge skal ugudlege, Herre, kor lenge skal ugudlege fegnast?</span> <span class="verse"><a name="4">4</a>Dei gøyser or seg og fører skamlaus tale; dei skrøyter, alle ugjerningsmenner.</span> <span class="verse"><a name="5">5</a>Ditt folk, Herre, krasar dei, og din arv plågar dei.</span> <span class="verse"><a name="6">6</a>Enkja og den framande slær dei i hel, og dei myrder dei farlause.</span> <span class="verse"><a name="7">7</a>Og dei segjer: «Herren ser ikkje, og Jakobs Gud merkar det ikkje.»</span> <span class="verse"><a name="8">8</a>Merka då, de uvituge i folket! Og de vitlause, når vil de taka til vitet?</span> <span class="verse"><a name="9">9</a>Han som hev sett inn øyra, skulde han ikkje høyra? Han som hev laga til auga, skulde han ikkje sjå?</span> <span class="verse"><a name="10">10</a>Han som tuktar heidningar, skulde han ikkje refsa, han som gjev menneski kunnskap?</span> <span class="verse"><a name="11">11</a>Herren kjenner mannsens tankar, at dei er fåfengd.</span> <span class="verse"><a name="12">12</a>Sæl er den mann som du, Herre, tuktar, og som du gjev lærdom or lovi di,</span> <span class="verse"><a name="13">13</a>til å gjeve honom ro for vonde dagar, til dess det vert grave ei grav for den ugudlege.</span> <span class="verse"><a name="14">14</a>For ikkje støyter Herren burt sitt folk, og arven sin forlet han ikkje.</span> <span class="verse"><a name="15">15</a>For domen skal venda um att til rettferd, og alle ærlege i hjarta skal halda med honom.</span> <span class="verse"><a name="16">16</a>Kven stend upp for meg imot dei vonde? Kven stig fram for meg mot deim som gjer urett?</span> <span class="verse"><a name="17">17</a>Dersom ikkje Herren var mi hjelp, so vilde sjæli mi snart bu i stilla.</span> <span class="verse"><a name="18">18</a>Når eg segjer: «Foten min er ustød, då held di miskunn meg uppe, Herre.»</span> <span class="verse"><a name="19">19</a>Når det kjem mange tunge tankar i mitt hjarta, då huggar dine trøystarord mi sjæl.</span> <span class="verse"><a name="20">20</a>Er vel tynings-domstolen i samlag med deg, der dei lagar urett i hop til rett?</span> <span class="verse"><a name="21">21</a>Dei flokkar seg i hop mot sjæli åt den rettferdige, og dei fordømer uskuldigt blod.</span> <span class="verse"><a name="22">22</a>Då vert Herren ei borg for meg, og min Gud vert eit berg som eg flyr til.</span> <span class="verse"><a name="23">23</a>Og han let deira urett koma attende yver deim, og for deira vondskap skal han gjera ende på deim, ja, Herren, vår Gud, skal gjera ende på deim.</span> </p></div</div></div></body></html>