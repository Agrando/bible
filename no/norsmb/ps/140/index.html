<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 140</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/140"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 140</strong></div><p><span class="verse"><a name="1">1</a>Til songmeisteren; ein salme av David.</span> <span class="verse"><a name="2">2</a>Herre, fria meg ut frå vonde folk, vara meg ifrå valdsmenner</span> <span class="verse"><a name="3">3</a>som tenkjer vondt i hjarta, som kvar dag samlar seg til strid!</span> <span class="verse"><a name="4">4</a>Dei kvesser tunga si som ein orm, orme-eiter er under lipporne deira. Sela.</span> <span class="verse"><a name="5">5</a>Vakta meg, Herre, for henderne til dei ugudlege, vara meg ifrå valdsmenner, som tenkjest til å få mine fet til fall.</span> <span class="verse"><a name="6">6</a>Dei ovmodige gøymer snara til meg og reip, dei strekkjer garn ved vegen, gildror set dei snaror for meg. Sela.</span> <span class="verse"><a name="7">7</a>Eg segjer til Herren: «Min Gud er du.» Lyd, Herre, på mi bønerøyst!</span> <span class="verse"><a name="8">8</a>Herre, Herre, du mi sterke frelsa, du vernar mitt hovud på væpningsdagen.</span> <span class="verse"><a name="9">9</a>Herre, lat ikkje den ugudlege få si lyst, lat ikkje hans vonde råd få framgang! Dei vilde elles upphøgja seg. Sela.</span> <span class="verse"><a name="10">10</a>Yver hovudet på deim som kringset meg, skal den ulukka falla som deira lippor valdar.</span> <span class="verse"><a name="11">11</a>Brennande kol skal ein rista ned yver deim, i elden skal han kasta deim, i djupe vatn, so dei ikkje kann koma upp.</span> <span class="verse"><a name="12">12</a>Ein munnkåt mann skal ikkje trygt på jordi, den vonde valdsmann skal dei jaga til han sturtar.</span> <span class="verse"><a name="13">13</a>Eg veit at Herren skal greida saki for armingen, og retten for dei fatige. Ja, dei rettferdige skal prisa namnet ditt, dei ærlege skal bu for di åsyn.</span> </p></div</div></div></body></html>