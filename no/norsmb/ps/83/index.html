<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 83</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/83"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 83</strong></div><p><span class="verse"><a name="1">1</a>Ein song, ein salme av Asaf.</span> <span class="verse"><a name="2">2</a>Gud, teg ikkje! haldt deg ikkje still og roleg, Gud!</span> <span class="verse"><a name="3">3</a>For sjå, dine fiendar bråkar, og dei som hatar deg, lyfter hovudet!</span> <span class="verse"><a name="4">4</a>Mot ditt folk legg dei sløge råder, og dei samråder seg mot deim som du tek vare på.</span> <span class="verse"><a name="5">5</a>Dei segjer: «Kom, lat oss rydja deim ut, so dei ikkje lenger er eit folk! og Israels namn skal ingen meir koma i hug!»</span> <span class="verse"><a name="6">6</a>For dei hev av hjarta samrådt seg, mot deg gjeng dei i pakt.</span> <span class="verse"><a name="7">7</a>Edoms tjeld og ismaelitarne, Moab og hagarenarne,</span> <span class="verse"><a name="8">8</a>Gebal og Ammon og Amalek, Filistarland med deim som bur i Tyrus.</span> <span class="verse"><a name="9">9</a>Ogso Assur hev gjenge i lag med deim, han låner sin arm til Lots søner. Sela.</span> <span class="verse"><a name="10">10</a>Gjer med deim som med Midjan! som med Sisera, som med Jabin ved Kisons bekk!</span> <span class="verse"><a name="11">11</a>Dei vart øydelagde ved En-Dor, dei vart til møk på marki.</span> <span class="verse"><a name="12">12</a>Far med deim, deira fremste menner, som med Oreb og Ze’eb, og med alle deira hovdingar som med Zebah og Salmunna!</span> <span class="verse"><a name="13">13</a>deim som segjer: «Lat oss hertaka Guds bustader!»</span> <span class="verse"><a name="14">14</a>Min Gud, gjer deim som ein dustkvervel, som agner for vinden!</span> <span class="verse"><a name="15">15</a>Lik ein eld som brenn ein skog, lik ein loge som set eld på fjell,</span> <span class="verse"><a name="16">16</a>soleis forfylgje du deim med din storm og skræme deim med ditt uver!</span> <span class="verse"><a name="17">17</a>Fyll deira andlit med skam, at dei må søkja ditt namn, Herre!</span> <span class="verse"><a name="18">18</a>Lat deim skjemmast og skræmast æveleg og alltid, lat dei verta skjemde og ganga til grunnar! Og lat deim få vita, at einast du hev namnet Herre, den Høgste yver heile jordi!</span> </p></div</div></div></body></html>