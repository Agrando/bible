<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 143</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/143"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 143</strong></div><p><span class="verse"><a name="1">1</a>Ein salme av David. Herre, høyr mi bøn og vend øyra til mine inderlege bøner! Svara meg i din truskap, i di rettferd,</span> <span class="verse"><a name="2">2</a>og gakk ikkje til doms med din tenar; for ingen som liver, er rettferdig for di åsyn.</span> <span class="verse"><a name="3">3</a>For fienden hev forfylgt mi sjæl, han hev krasa mitt liv til jordi, han hev sett meg av i myrkrer som dei æveleg daude.</span> <span class="verse"><a name="4">4</a>Og mi ånd er vanmegtig i meg, mitt hjarta i meg er forskræmt.</span> <span class="verse"><a name="5">5</a>Fordoms dagar kjem eg i hug, eg tenkjer på alt ditt verk og grundar på det dine hender hev gjort.</span> <span class="verse"><a name="6">6</a>Mine hender retter eg til deg, som turre landet tyrster mi sjæl etter deg. Sela.</span> <span class="verse"><a name="7">7</a>Herre, svara meg snart, mi ånd forgjengst! Løyn ikkje ditt andlit for meg, so eg skulde likjast deim som fer ned i gravi.</span> <span class="verse"><a name="8">8</a>Lat meg høyra di miskunn um morgonen, for eg lit på deg! Lær meg den veg eg skal vandra, for eg lyfter mi sjæl til deg!</span> <span class="verse"><a name="9">9</a>Fria meg, Herre, frå mine fiendar, eg søkjer livd hjå deg.</span> <span class="verse"><a name="10">10</a>Lær meg å gjera din vilje, for du er min Gud! Din gode ande leide meg på jamne lendet.</span> <span class="verse"><a name="11">11</a>For ditt namn skuld, Herre, haldt meg i live! I di rettferd før mi sjæl ut or trengsla!</span> <span class="verse"><a name="12">12</a>Og ryd i di miskunn ut mine fiendar, og øydelegg alle som trengjer mi sjæl, for eg er din tenar.</span> </p></div</div></div></body></html>