<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 104</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/ps/104"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/ps">Psalms</a> &gt <strong>Chapter 104</strong></div><p><span class="verse"><a name="1">1</a>Lova Herren, mi sjæl! Herre min Gud, du er ovleg stor, i høgd og herlegdom er du klædd.</span> <span class="verse"><a name="2">2</a>Han sveiper seg i ljos som i eit klædeplagg, han spanar ut himmelen som ein tjeldduk,</span> <span class="verse"><a name="3">3</a>han som timbrar sine høgsalar i vatni, han som gjer skyerne til si vogn, han som fer fram på vengjerne åt vinden.</span> <span class="verse"><a name="4">4</a>Han gjer vindar til sine englar og logande eld til sine tenarar.</span> <span class="verse"><a name="5">5</a>Han grunnfeste jordi på stolparne hennar, ho skal ikkje verta rikka i all æva.</span> <span class="verse"><a name="6">6</a>Djupe vatn lagde du yver henne som eit klæde, yver fjelli stod vatni.</span> <span class="verse"><a name="7">7</a>For ditt trugsmål flydde dei, for ditt toremål skunda dei seg burt</span> <span class="verse"><a name="8">8</a>- fjell steig, dalar sokk - til den staden som du hadde grunnfest for deim.</span> <span class="verse"><a name="9">9</a>Ei grensa sette du, som dei ikkje skulde skrida yver, dei skal ikkje atter skulde leggja seg yver jordi.</span> <span class="verse"><a name="10">10</a>Han sender uppkomor fram i dalarne, millom fjelli renn dei.</span> <span class="verse"><a name="11">11</a>Dei vatnar alle villdyr på marki, villasni sløkkjer torsten sin.</span> <span class="verse"><a name="12">12</a>Yver deim bur himmelens fuglar, millom greinerne syng dei.</span> <span class="verse"><a name="13">13</a>Han vatnar fjelli frå sine høge salar, jordi vert metta av den frukt du skaper.</span> <span class="verse"><a name="14">14</a>Gras let han gro for feet, og vokstrar til gagn for folk til å få brød fram or jordi,</span> <span class="verse"><a name="15">15</a>og vin som gled menneskjehjarta, til å lata andlitet skina av olje, og avla brød som styrkjer menneskjehjarta.</span> <span class="verse"><a name="16">16</a>Herrens tre vert metta, Libanons cedrar som han hev sett,</span> <span class="verse"><a name="17">17</a>der fuglane byggjer reir, storken som hev sitt hus i cypressarne.</span> <span class="verse"><a name="18">18</a>Dei høge fjelli er for steinbukkarne, bergskortorne er til livd for fjell-grevlingarne.</span> <span class="verse"><a name="19">19</a>Han gjorde månen til tidarmerke; soli kjenner si nedgangstid.</span> <span class="verse"><a name="20">20</a>Du sender myrker, og det vert natt, då krek alle villdyr i skogen fram.</span> <span class="verse"><a name="21">21</a>Dei unge løvor burar etter ran, og dei krev si føda av Gud.</span> <span class="verse"><a name="22">22</a>Soli gjeng upp, då dreg dei seg heim og legg seg inn i sine bol.</span> <span class="verse"><a name="23">23</a>Menneskja gjeng ut til si gjerning, til sitt arbeid alt til kvelds.</span> <span class="verse"><a name="24">24</a>Kor mange dine gjerningar er, Herre! Du gjorde deim alle med visdom, jordi er full av det du hev skapt.</span> <span class="verse"><a name="25">25</a>Sjå havet, det store og vide! Der krek det i uteljande mengd av dyr både små og store.</span> <span class="verse"><a name="26">26</a>Der gjeng skipi, Livjatan som du hev laga til å leika seg der.</span> <span class="verse"><a name="27">27</a>Alle ventar dei på deg, at du skal gjeva deim føda i si tid.</span> <span class="verse"><a name="28">28</a>Du gjev deim, dei sankar, du let upp handi, dei vert metta med godt.</span> <span class="verse"><a name="29">29</a>Du løyner ditt andlit, dei vert forskræmde, du tek burt deira ande, dei døyr og dei vender attende til dusti si.</span> <span class="verse"><a name="30">30</a>Du sender ut din ande, dei vert skapte, du nyar upp att skapnaden åt jordi.</span> <span class="verse"><a name="31">31</a>Herrens æra vare æveleg, Herren glede seg i sine gjerningar!</span> <span class="verse"><a name="32">32</a>Han som skodar på jordi og ho skjelv, han som rører fjelli og dei ryk.</span> <span class="verse"><a name="33">33</a>Eg vil syngja for Herren so lenge eg liver, eg vil lovsyngja min Gud so lenge eg er til.</span> <span class="verse"><a name="34">34</a>Gjev min tale kunde tekkjast honom! Eg vil gleda meg i Herren.</span> <span class="verse"><a name="35">35</a>Gjev syndarar måtte kverva burt frå jordi, og ugudlege ikkje lenger finnast! Lova Herren, mi sjæl! Halleluja, lova Herren.</span> </p></div</div></div></body></html>