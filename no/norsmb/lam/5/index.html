<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/lam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/lam">Lamentations</a> &gt <strong>Chapter 5</strong></div><p><span class="verse"><a name="1">1</a>Kom i hug, Herre, kor det er med oss! Skoda etter og sjå, kor me er svivyrde!</span> <span class="verse"><a name="2">2</a>Vår arv er komen åt framande, våre hus åt utlendske menner.</span> <span class="verse"><a name="3">3</a>Farlause er me vortne, hev ikkje far. Møderne våre er som enkjor.</span> <span class="verse"><a name="4">4</a>Me lyt kjøpa det vatnet me drikk, vår ved lyt me betala.</span> <span class="verse"><a name="5">5</a>Våre forfylgjarar hev me på halsen; me er trøytte, fær ikkje kvild.</span> <span class="verse"><a name="6">6</a>Til Egyptarland rette me hand, til Assyria, vilde mettast med brød.</span> <span class="verse"><a name="7">7</a>Våre feder synda, dei er burte, me lyt bera deira misgjerningar.</span> <span class="verse"><a name="8">8</a>Trælar er våre herrar, og ingen riv oss ut or deira hand.</span> <span class="verse"><a name="9">9</a>Me søkjer vårt brød med livsens fåre for sverdet i øydemark.</span> <span class="verse"><a name="10">10</a>Vår hud er glodheit som omnen, for svolten som gneg og brenn.</span> <span class="verse"><a name="11">11</a>Kvende hev i Sion dei skjemt, møyar i byarne i Juda.</span> <span class="verse"><a name="12">12</a>Hovdingar hengde dei med si hand, gamle viste dei ikkje vyrdnad.</span> <span class="verse"><a name="13">13</a>Ungmenne laut bera kverni, og gutar seig ned med vedbyrdi på.</span> <span class="verse"><a name="14">14</a>Dei gamle sit ikkje lenger i porten, dei unge ikkje meir med sitt strengespel.</span> <span class="verse"><a name="15">15</a>Det er slutt med vår hjartans gleda, vår dans er umsnudd til sorg.</span> <span class="verse"><a name="16">16</a>Kransen er fallen av vårt hovud; usæle me, at me hev synda!</span> <span class="verse"><a name="17">17</a>Difor er hjarta vårt sjukt, di so er augo våre dimme -</span> <span class="verse"><a name="18">18</a>for Sions fjell som ligg audt, der renner no revar ikring.</span> <span class="verse"><a name="19">19</a>Du, Herre, sit æveleg konge, frå ætt til ætt stend din kongsstol.</span> <span class="verse"><a name="20">20</a>Kvi vil du oss æveleg gløyma, ganga frå oss dagarne lange?</span> <span class="verse"><a name="21">21</a>Vend oss, Herre, til deg, so kjem me; nya upp att våre dagar frå gamalt!</span> <span class="verse"><a name="22">22</a>For du kann vel ikkje reint ha støytt oss burt, vera so ovleg harm på oss.</span> </p></div</div></div></body></html>