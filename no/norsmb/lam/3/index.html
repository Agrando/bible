<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Eg er mannen som naudi såg under hans vreide-ris.</span> <span class="verse"><a name="2">2</a>Meg hev han ført og late ferdast i myrker og ikkje i ljos.</span> <span class="verse"><a name="3">3</a>Berre mot meg vender han si hand upp att og upp att heile dagen.</span> <span class="verse"><a name="4">4</a>Han hev late meg eldast i hold og hud, han hev krasa mine bein.</span> <span class="verse"><a name="5">5</a>Han bygde att for meg og ringa meg inn med beiska og møda.</span> <span class="verse"><a name="6">6</a>I myrkret hev han set meg, lik deim som longe er daude.</span> <span class="verse"><a name="7">7</a>Han mura att for meg, so eg kjem meg ikkje ut; tunge gjorde han mine lekkjor.</span> <span class="verse"><a name="8">8</a>Endå eg kallar og ropar, let han att for mi bøn.</span> <span class="verse"><a name="9">9</a>Han mura fyre mine vegar med tilhoggen stein, gjorde det uført på min stig.</span> <span class="verse"><a name="10">10</a>Ein lurande bjørn var han mot meg, ei løva i løyne.</span> <span class="verse"><a name="11">11</a>Til villstig gjorde han min veg; han reiv meg sund og lagde meg i øyde.</span> <span class="verse"><a name="12">12</a>Han spente sin boge og sette meg til skotmål for si pil.</span> <span class="verse"><a name="13">13</a>Han let renna inni mine nyro pilehus-sønerne sine.</span> <span class="verse"><a name="14">14</a>Eg vart til lått for alt mitt folk, deira nidvisa heile dagen.</span> <span class="verse"><a name="15">15</a>Han metta meg med beiske urter, han gav meg malurt å drikka.</span> <span class="verse"><a name="16">16</a>Han let meg knasa mine tenner på småstein, han grov meg ned i oska.</span> <span class="verse"><a name="17">17</a>Og du støytte burt frå fred mi sjæl; eg gløymde kor det var å hava det godt.</span> <span class="verse"><a name="18">18</a>Og eg sagde: «Det er ute med mi kraft og med mi von til Herren.»</span> <span class="verse"><a name="19">19</a>Kom i hug mi naud og mi utlægd - malurt og beiska.</span> <span class="verse"><a name="20">20</a>Ho minnest det, sjæli mi, og er nedbøygd i meg.</span> <span class="verse"><a name="21">21</a>Dette vil eg leggja meg på hjarta, og difor vil eg vona:</span> <span class="verse"><a name="22">22</a>Herrens nåde det er, at det ikkje er ute med oss, for hans miskunn er enn ikkje all.</span> <span class="verse"><a name="23">23</a>Kvar morgon er ho ny, å, stor er din truskap.</span> <span class="verse"><a name="24">24</a>Min lut er Herren, segjer mi sjæl; difor vonar vil eg vona på honom.</span> <span class="verse"><a name="25">25</a>Herren er god med deim som ventar på honom, med den sjæl som søkjer honom.</span> <span class="verse"><a name="26">26</a>Det er godt å vera still for Herren og venta på hans frelsa.</span> <span class="verse"><a name="27">27</a>Det er godt for mannen at han ber ok i sin ungdom,</span> <span class="verse"><a name="28">28</a>at han sit einsleg og tegjande, når han legg det på,</span> <span class="verse"><a name="29">29</a>at han luter seg med munnen mot moldi - kann henda det enn er von -</span> <span class="verse"><a name="30">30</a>at han held fram si kinn til slag, let seg metta med svivyrda.</span> <span class="verse"><a name="31">31</a>For Herren støyter ikkje æveleg burt.</span> <span class="verse"><a name="32">32</a>For um han legg på sorg, so miskunnar han endå etter sin store nåde.</span> <span class="verse"><a name="33">33</a>For det er ikkje av hjarta han legg møda og sorg på mannsborni.</span> <span class="verse"><a name="34">34</a>At dei krasar under fot alle fangar i landet,</span> <span class="verse"><a name="35">35</a>at dei rengjer retten for mannen framfor åsyni til den Høgste,</span> <span class="verse"><a name="36">36</a>at ein gjer urett mot ein mann i hans sak - ser ikkje Herren slikt?</span> <span class="verse"><a name="37">37</a>Kven tala, og det vart, um Herren ikkje baud?</span> <span class="verse"><a name="38">38</a>Kjem ikkje frå munnen til den Høgste både vondt og godt?</span> <span class="verse"><a name="39">39</a>Kvi skal eit livande menneskje klaga? Kvar syrgje yver si synd!</span> <span class="verse"><a name="40">40</a>Lat oss ransaka våre vegar og røyna deim og venda oss til Herren!</span> <span class="verse"><a name="41">41</a>Lat oss lyfta våre hjarto likeins som våre hender til Gud i himmelen!</span> <span class="verse"><a name="42">42</a>Me hev synda og vore ulyduge, du hev ikkje tilgjeve.</span> <span class="verse"><a name="43">43</a>Du sveipte deg i vreide og elte oss, du slo i hel utan nåde.</span> <span class="verse"><a name="44">44</a>I skyer sveipte du deg, so ingi bøn rakk fram.</span> <span class="verse"><a name="45">45</a>Til skarn og styggje hev du gjort oss midt imillom folki.</span> <span class="verse"><a name="46">46</a>Dei spila upp sitt gap imot oss, alle våre fiendar.</span> <span class="verse"><a name="47">47</a>Gruv og grav det vart vår lut, øyding og tjon.</span> <span class="verse"><a name="48">48</a>Tårebekkjer strøymer or mitt auga for tjonet på mitt folks dotter.</span> <span class="verse"><a name="49">49</a>Mitt auga sirenn, roar seg ikkje,</span> <span class="verse"><a name="50">50</a>fyrr Herrens skodar etter og ser frå himmelen.</span> <span class="verse"><a name="51">51</a>Mitt auga gjer meg hjarte-ilt for kvar ei av døtterne i min by.</span> <span class="verse"><a name="52">52</a>Dei jaga og elte meg som ein fugl, dei som var mine fiendar utan orsak.</span> <span class="verse"><a name="53">53</a>Dei vilde taka livet av meg nede i brunnen, dei kasta stein på meg.</span> <span class="verse"><a name="54">54</a>Vatnet flødde yver mitt hovud, eg sagde: «Det er ute med meg.»</span> <span class="verse"><a name="55">55</a>Eg påkalla ditt namn, Herre, utor den djupe hola.</span> <span class="verse"><a name="56">56</a>Mi røyst høyrde du; haldt deg ikkje for øyro når eg ropar um lindring.</span> <span class="verse"><a name="57">57</a>Du var nær den dagen eg kalla på deg; du sagde: «Ikkje ottast!»</span> <span class="verse"><a name="58">58</a>Du, Herre, hev ført saki for mi sjæl, du hev løyst ut mitt liv.</span> <span class="verse"><a name="59">59</a>Du, Herre, hev set kva urett eg leid; å, døm i mi sak!</span> <span class="verse"><a name="60">60</a>Du hev set all deira hemnhug, alle deira løynderåder mot meg.</span> <span class="verse"><a name="61">61</a>Du hev høyrt deira svivyrdingar, alle deira løynderåder mot meg,</span> <span class="verse"><a name="62">62</a>det mine motstandarar sagde og tenkte imot meg dagen lang.</span> <span class="verse"><a name="63">63</a>Ansa på deim, når dei sit og når dei stend! um meg gjer dei nidvisor.</span> <span class="verse"><a name="64">64</a>Du, Herre, vil gjeva deim av same slag som deira hender hev gjort.</span> <span class="verse"><a name="65">65</a>Du vil leggja eit sveip yver deira hjarta, du vil bannstøyta deim.</span> <span class="verse"><a name="66">66</a>Du vil elta deim i vreide, og tyna deim so dei ikkje bid meir under Herrens himmel.</span> </p></div</div></div></body></html>