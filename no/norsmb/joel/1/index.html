<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/joel/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/joel">Joel</a> &gt <strong>Chapter 1</strong></div><p><span class="verse"><a name="1">1</a>Herrens ord som kom til Joel Petuelsson.</span> <span class="verse"><a name="2">2</a>Gjev gaum åt dette, de som gamle er. Og lyd på det kvar som bur i landet! Hev sovore hendt i dykkar tid, eller i dykkar fedra-tid?</span> <span class="verse"><a name="3">3</a>Fortel det til dykkar born, og dykkar born til sine born, og deira born til ei ætt som kjem!</span> <span class="verse"><a name="4">4</a>Det som gnagaren leivde, åt grashoppen upp. Det som grashoppen leivde, åt bitaren upp. Det som bitaren leivde, åt etaren upp.</span> <span class="verse"><a name="5">5</a>Vakna, de drukne, og gråte, jamra, vindrikkarar alle! For druvesafti er rivi dykk frå munn.</span> <span class="verse"><a name="6">6</a>Eit folk hev fare yver landet mitt, veldugt og utan tal, med tenner som løvetenner, dei jakslar som løvor hev.</span> <span class="verse"><a name="7">7</a>Vintrei mine er tynte og fiketre brotne ned, dei hev flekt deim reint og hivt deim, det heng kvite greiner på.</span> <span class="verse"><a name="8">8</a>Klaga som ei møy som syrgjeklædd gjeng yver sin ungdoms brudgom.</span> <span class="verse"><a name="9">9</a>Grjon- og drykkoffer er kvorvne frå Herrens hus, prestarne syrgjer, Herrens tenarar.</span> <span class="verse"><a name="10">10</a>Åkrar er øydde, jordi jamrar. For øydt er kornet, vinsafti magtlaus, oljen er kvorven.</span> <span class="verse"><a name="11">11</a>Bonden er magtstolen, vindyrkar rådlaus for kveite og bygg, grøda på marki er tynt.</span> <span class="verse"><a name="12">12</a>Vintre er mergstolne, fiketre folna. Granattre og palma og apall, alle tre hev turka burt. Ja, fagnaden er stolen frå mannaheim.</span> <span class="verse"><a name="13">13</a>Syrgjeklædde klage, de prestar! Jamra dykk, de som tener ved altaret! Gakk inn og vake syrgjeklædde, de min Guds tenarar! For burte frå dykkar Guds hus er grjon- og drykkoffer.</span> <span class="verse"><a name="14">14</a>Lys ut fasta og heilag samling, få dei gamle i hop, ja alle som bur i landet, til Herren, dykkar Guds hus! Til Herren de ropa må.</span> <span class="verse"><a name="15">15</a>Å hå for ein dag! Nær er Herrens dag. Som vald ifrå Allvald han kjem.</span> <span class="verse"><a name="16">16</a>Strauk ikkje maten burt med me såg på, frå Guds hus gleda og frygd?</span> <span class="verse"><a name="17">17</a>Kornet turkar burt under jordskorpa. Tome er buri, lødorne øydest. Ja, kornet turkar burt.</span> <span class="verse"><a name="18">18</a>Kor buskapen rautar! Rådlaus er kvar bøling; for ikkje beite dei finn, sauerne jamvel lyt bøta.</span> <span class="verse"><a name="19">19</a>Til deg, Herre, ropar eg. For elden han åt hamni på heidi, og logen leika i ved og i tre.</span> <span class="verse"><a name="20">20</a>Jamvel dyri i marki etter deg mun stynja, for turre er bekkjefari. Og elden han åt hamni på heidi.</span> </p></div</div></div></body></html>