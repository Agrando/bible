<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/rev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/rev">Revelation</a> &gt <strong>Chapter 21</strong></div><p><span class="verse"><a name="1">1</a>Og eg såg ein ny himmel og ei ny jord; for den fyrste himmelen og den fyrste jordi hadde kvorve burt, og havet er ikkje meir.</span> <span class="verse"><a name="2">2</a>Og eg såg den heilage byen, det nye Jerusalem, stiga ned ifrå himmelen frå Gud, budd som ei brur som er prydd for brudgomen sin.</span> <span class="verse"><a name="3">3</a>Og eg høyrde ei høg røyst frå kongsstolen, som sagde: «Sjå, Guds bustad er hjå menneski, og han skal bu hjå deim; og dei skal vera hans folk, og Gud sjølv skal vera hjå deim og vera deira Gud.</span> <span class="verse"><a name="4">4</a>Og han skal turka kvar tåra av augo deira, og dauden skal ikkje meir vera til, og ikkje sorg og ikkje skrik og ikkje pinsla skal meir vera til; for dei fyrste ting er burtfarne.»</span> <span class="verse"><a name="5">5</a>Og han som sat på kongsstolen, sagde: «Sjå, eg gjer alle ting nye!» Og han segjer til meg: «Skriv! for desse ordi er truverdige og sanne.»</span> <span class="verse"><a name="6">6</a>Og han sagde til meg: «Det er gjort. Eg er A og Å, upphavet og enden. Eg vil gjeva den tyrste av kjelda med livsens vatn for inkje.</span> <span class="verse"><a name="7">7</a>Den som sigrar, skal erva alle ting, og eg vil vera hans Gud, og han skal vera min son.</span> <span class="verse"><a name="8">8</a>Men dei som er ræddhuga og vantruande og styggjelege og manndråparar og horkarar og trollmenner og avgudsdyrkarar og alle ljugarar, deira lut skal vera i sjøen som brenn med eld og svåvel; det er den andre dauden.»</span> <span class="verse"><a name="9">9</a>Og ein av dei sju englarne som hadde dei sju skålerne, fyllte med dei sju siste plågorne, kom til meg og tala med meg og sagde: «Kom, eg skal visa deg bruri, vivet til Lambet!»</span> <span class="verse"><a name="10">10</a>Og han førde meg i åndi burt på eit stort og høgt fjell og viste meg den heilage byen Jerusalem, som steig ned frå himmelen frå Gud.</span> <span class="verse"><a name="11">11</a>Han hadde Guds herlegdom, og hans ljos var som av den kostelegaste stein, som krystallblank jaspis.</span> <span class="verse"><a name="12">12</a>Og han hadde ein stor og høg mur, han hadde tolv portar, og på portarne tolv englar og innskrivne namn, som er namni på dei tolv ætter av Israels born:</span> <span class="verse"><a name="13">13</a>mot aust tri portar, mot nord tri portar, mot sud tri portar, mot vest tri portar.</span> <span class="verse"><a name="14">14</a>Og muren um byen hadde tolv grunnsteinar, og på deim namni på dei tolv apostlar åt Lambet.</span> <span class="verse"><a name="15">15</a>Og han som tala med meg, hadde ei gullrøyr til å mæla byen og portarne og muren hans.</span> <span class="verse"><a name="16">16</a>Og byen ligg i ein firkant, og lengdi på honom er so stor som breiddi. Og han mælte byen med røyri: tolv tusund stadier; lengd og breidd og høgd på honom er like.</span> <span class="verse"><a name="17">17</a>Og han mælte muren um honom: eit hundrad og fire og fyrti alner, etter eit menneskjemål, som og er engle-mål.</span> <span class="verse"><a name="18">18</a>Og muren var bygd av jaspis, og byen var av reint gull, lik reint glas.</span> <span class="verse"><a name="19">19</a>Og grunnsteinarne i bymuren var prydde med allslag dyre steinar: den fyrste grunnsteinen var jaspis, den andre safir, den tridje kalcedon, den fjorde smaragd,</span> <span class="verse"><a name="20">20</a>den femte sardonyx, den sette sarder, den sjuande krysolit, den åttande beryll, den niande topas, den tiande krysopras, den ellevte hyacint, den tolvte ametyst.</span> <span class="verse"><a name="21">21</a>Og dei tolv portarne var tolv perlor; kvar ein av portarne var av ei perla, og gata i byen var reint gull som klårt glas.</span> <span class="verse"><a name="22">22</a>Og eg såg ikkje noko tempel i honom; for hans tempel er Herren, Gud den allmegtige, og Lambet.</span> <span class="verse"><a name="23">23</a>Og byen treng ikkje soli eller månen til å skina åt seg; for Guds herlegdom upplyser honom, og Lambet er hans ljos.</span> <span class="verse"><a name="24">24</a>Og folki skal ferdast i hans ljos, og kongarne på jordi ber sin herlegdom til honom.</span> <span class="verse"><a name="25">25</a>Og hans portar skal aldri verta stengde um dagen; for natt skal ikkje vera der.</span> <span class="verse"><a name="26">26</a>Og dei skal bera herlegdomen og æra frå folki til honom.</span> <span class="verse"><a name="27">27</a>Og inkje ureint skal koma inn i honom, og ingen som fer med styggedom og lygn; berre dei som er innskrivne i livsens bok hjå Lambet.</span> </p></div</div></div></body></html>