<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/judg/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/judg">Judges</a> &gt <strong>Chapter 3</strong></div><p><span class="verse"><a name="1">1</a>No skal me nemna dei folki som Herren let vera att til å røyna Israel med - dei Israels-mennerne som ikkje hadde vore med i nokon av Kana’ans-krigarne -</span> <span class="verse"><a name="2">2</a>berre av di han vilde dei komande Israels-ætter skulde få vit på å strida, og vilde læra deim det, deim som ikkje kunde det fyrr.</span> <span class="verse"><a name="3">3</a>Det var dei fem filistarfyrstarne og alle kananitarne og sidonarane og hevitarne som budde på Libanonfjelli, frå Ba’al-Hermonfjellet til Hamatvegen.</span> <span class="verse"><a name="4">4</a>Deim var det Israel skulde røynast med, so det kunde syna seg um dei vilde lyda Herrens bod, som Moses hadde kunngjort federne deira.</span> <span class="verse"><a name="5">5</a>So budde no Israels-sønerne midt ibland kananitarne og hetitarne og amoritarne og perizitarne og hevitarne og jebusitarne;</span> <span class="verse"><a name="6">6</a>dei tok døtterne deira til konor og gav døtterne sine til sønerne deira, og dyrka gudarne deira.</span> <span class="verse"><a name="7">7</a>Israels-sønerne gjorde det som var Herren imot; dei gløymde Herren, sin Gud, og dyrka Ba’als- og Astarte-bilæti.</span> <span class="verse"><a name="8">8</a>Då vart Herren brennande harm på Israels-sønerne; han slepte deim i henderne på Kusan-Risatajim, kongen i Aram-Naharajim, og Israel laut tena Kusan-Risatajim i åtte år.</span> <span class="verse"><a name="9">9</a>Då ropa Israels-sønerne til Herren, og Herren let ein hjelparmann standa fram hjå deim og hjelpa deim; det var Otniel, son åt Kenaz, Kalebs yngre bror.</span> <span class="verse"><a name="10">10</a>Herrens Ande kom yver honom, og han tok styringi i Israel. So drog han ut i striden, og Herren gav Kusan-Risatajim, Aram-kongen, i henderne hans; han vann yver Kusan-Risatajim,</span> <span class="verse"><a name="11">11</a>og sidan hadde landet fred i fyrti år. So døydde Otniel, son åt Kenaz.</span> <span class="verse"><a name="12">12</a>Men Israels-sønerne gjorde på nytt det som var Herren imot, og Herren gav Eglon, Moabs-kongen, magt yver deim, for di dei gjorde det som var Herren imot.</span> <span class="verse"><a name="13">13</a>Eglon fekk med seg Ammons-sønerne og amalekitarne; so drog han ut, og slo Israel, og dei tok Palmestaden.</span> <span class="verse"><a name="14">14</a>Israels-sønerne laut tena Eglon, Moabs-kongen, i attan år.</span> <span class="verse"><a name="15">15</a>Då ropa dei til Herren, og Herren sende dei ein hjelpar, Ehud Gerason av Benjamins-ætti, ein keivhendt mann. Israels-sønerne sende Ehud med gåvor til Eglon, kongen i Moab.</span> <span class="verse"><a name="16">16</a>Då gjorde han seg eit sverd som var tvieggja og ei aln langt, og spente det på seg under klædi sine, på høgre sida;</span> <span class="verse"><a name="17">17</a>so førde han gåvorne fram til Eglon, Moabs-kongen. Eglon var ein ovtjukk mann.</span> <span class="verse"><a name="18">18</a>Då Ehud hadde greidt frå seg gåvorne, let han folki som hadde bore deim fara heim att;</span> <span class="verse"><a name="19">19</a>men sjølv snudde han um ved gudebilæti som stod innmed Gilgal, og for attende og sagde: «Eg hev eit løyndarbod til deg, konge!» «Hyss,» sagde kongen: Då gjekk dei ut alle deim som stod kringom honom.</span> <span class="verse"><a name="20">20</a>Som han no sat åleine i den svale høgstova si, gjekk Ehud fram for honom og sagde: «Eg hev eit bod til deg frå Gud!» Då reiste han seg av stolen.</span> <span class="verse"><a name="21">21</a>Og Ehud rette ut vinstre handi, og greip sverdet han bar ved høgre sida, og rende det i livet på honom,</span> <span class="verse"><a name="22">22</a>so handtaket for med inn etter bladet; og feittet gjekk i hop att kring bladet; for han drog ikkje sverdet ut att or livet hans. So gjekk han ut i svali.</span> <span class="verse"><a name="23">23</a>Då Ehud var komen ut i svalgangen, let han høgelofts-døri att etter seg, og stengde henne vel,</span> <span class="verse"><a name="24">24</a>og so gjekk han sin veg. Straks etter kom tenarane, men då dei såg at døri var læst, sagde dei: «Han er visst for seg sjølv i svalkammerset!»</span> <span class="verse"><a name="25">25</a>Dei venta til dei var reint leide av seg; men han let ikkje upp døri til høgeloftet. So tok dei lykelen, og let upp; då fekk dei sjå at herren deira låg livlaus på golvet.</span> <span class="verse"><a name="26">26</a>Medan dei tøvra, slapp Ehud undan, og for framum gudebilæti, og nådde Se’ira.</span> <span class="verse"><a name="27">27</a>Då han kom til Efraimsheidi, bles han i luren; då for Israels-sønerne med han ned av heidi, og han gjekk fyre.</span> <span class="verse"><a name="28">28</a>«Skunda dykk etter meg!» sagde han: «For Herren hev gjeve fiendarne, moabitarne, i henderne dykkar.» So fylgde dei honom ned til Jordan, og stengde vadi for moabitarne, og let ingen sleppa yver.</span> <span class="verse"><a name="29">29</a>Den gongen felte dei ikring ti tusund moabitar, som alle var sterke og djerve menner; ikkje ein kom seg undan.</span> <span class="verse"><a name="30">30</a>Moab laut den dagen bøygja seg under Israels velde, og sidan hadde landet fred i åtteti år.</span> <span class="verse"><a name="31">31</a>Etter Ehud kom Samgar, son åt Anat. Han felte seks hundrad mann av filistarane, med piggstaven som han dreiv uksarne med; han og berga Israel.</span> </p></div</div></div></body></html>