<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/judg/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/judg">Judges</a> &gt <strong>Chapter 12</strong></div><p><span class="verse"><a name="1">1</a>Efraimitarne baud ut mannskapet sitt, og for nordetter, og sagde til Jefta: «Kvi sende du ’kje bod etter oss då du for av stad og vilde strida mot ammonitarne? No vil me setja eld på husi dine og brenna deg inne.»</span> <span class="verse"><a name="2">2</a>«Eg og folket mitt låg i ein hard strid med ammonitarne, svara Jefta; «då ropa eg på dykk, men de hjelpte meg ikkje imot deim;</span> <span class="verse"><a name="3">3</a>og då eg såg at de ikkje vilde hjelpa, våga eg livet, og for imot ammonitarne, og Herren gav deim i henderne mine. Kvi kjem de so no farande og vil slåst med meg?»</span> <span class="verse"><a name="4">4</a>So samla han alle Gileads-mennerne, og stridde mot Efraim. Og Gileads-mennerne hogg efraimitarne ned, for di dei hadde sagt: De er rømingar frå Efraim! Gilead ligg midt i Efraim, midt i Manasse.»</span> <span class="verse"><a name="5">5</a>Dei stengde vadi yver Jordan for efraimitarne, og kvar gong det kom ein efraimit som hadde rømt ifrå slaget og vilde sleppa yver, spurde dei: «Er du efraimit?» Han svara: «Nei.»</span> <span class="verse"><a name="6">6</a>«Seg: sjibbolet!» sagde dei. Då sagde han: «Sibbolet;» for han kunde ikkje segja det rett. So greip dei honom, og drap honom innmed vadet. Den gongen fall det tvo og fyrti tusund mann av Efraims-ætti.</span> <span class="verse"><a name="7">7</a>Jefta styrde Israel i seks år. So døydde Jefta frå Gilead, og vart gravlagd i ein av Gileads-byarne.</span> <span class="verse"><a name="8">8</a>Etter honom var Ibsan frå Betlehem styrar i Israel.</span> <span class="verse"><a name="9">9</a>Han hadde tretti søner; tretti døtter gifte han burt, og tretti sonekonor henta han heim; han styrde Israel i sju år.</span> <span class="verse"><a name="10">10</a>So døydde Ibsan, og vart gravlagd i Betlehem.</span> <span class="verse"><a name="11">11</a>Etter honom var Elon av Sebulons-ætti styrar i Israel. Han styrde Israel i ti år.</span> <span class="verse"><a name="12">12</a>So døydde Elon av Sebulons-ætti, og vart gravlagd i Ajjalon i Sebulonslandet.</span> <span class="verse"><a name="13">13</a>Etter honom var Abdon Hillelsson frå Piraton styrrar i Israel.</span> <span class="verse"><a name="14">14</a>Han hadde fyrti søner og tretti sonesøner; dei reid på sytti asenfolar. Han styrde Israel i åtte år.</span> <span class="verse"><a name="15">15</a>So døydde Abdon Hillelsson frå Piraton, og vart gravlagd i Piraton i Efraimsland, på Amaleksfjell.</span> </p></div</div></div></body></html>