<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/judg/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/judg">Judges</a> &gt <strong>Chapter 5</strong></div><p><span class="verse"><a name="1">1</a>Den gongen song Debora og Barak Abinoamsson dette kvædet:</span> <span class="verse"><a name="2">2</a>«For fyrstarn’ fyrst i striden gjekk, og folket viljugt møtte fram, pris Herren, Israel!</span> <span class="verse"><a name="3">3</a>Høyr kongar! Hovdingar, gjev gaum! For Herren eg eit kvæde kved. For Herren, Gud åt Israel, ein song eg syngja vil.</span> <span class="verse"><a name="4">4</a>Då, Herre, du frå Se’ir for, frå Edomsflyerne skreid fram. Då ristest jordi, himlen draup, regnet or skyi raut.</span> <span class="verse"><a name="5">5</a>For Herrens åsyn fjelli skalv - sjå Sinaifjellet der, det skalv for han, Israels Gud.</span> <span class="verse"><a name="6">6</a>I Samgars, Anats-sonens old. Og Jaels, vegarn’ aude var, og ferdamennern’ fara laut på krokut fjellstig fram.</span> <span class="verse"><a name="7">7</a>Ein førar fattast Israel, ein førar, alt til du steig fram, til du steig fram, Debora, som ei mor i Israel.</span> <span class="verse"><a name="8">8</a>Gud valde nye styrarar; då stod det strid i portarne: Ein såg ’kje skjold og ikkje spjot hjå fyrti tusund hermenn i heile Israel.</span> <span class="verse"><a name="9">9</a>Hjå hovdingarn’ i Israel er hugen min, hjå Herren som friviljug møtte fram til strid! Lov Herren, Israel!</span> <span class="verse"><a name="10">10</a>De som på gulblakk gangar rid, på høgjende i stova sit, og etter jamne vegen gjeng, røyst i, og syng ein song!</span> <span class="verse"><a name="11">11</a>Syng høgt som bogeskyttararn’ når dei ved brunnen sit og kved! Der prisar dei Guds vise verk, kor vist han førde Israel. Den gongen Herrens eige folk til portarne for ned.</span> <span class="verse"><a name="12">12</a>Vakn upp, vakn upp, Debora, vakn upp, eit kvæde kved! Statt upp, Barak, før fangarn’ burt, son åt Abinoam!</span> <span class="verse"><a name="13">13</a>Då for ein hop til fyrstarn’ ned Med kjemporn’ Herrens folk steig ned:</span> <span class="verse"><a name="14">14</a>Av deg, Efraim, dei som fyrst rot feste på Amaleksfjell. Og etter deg kom Benjamins flokk med folki dine fylgje heldt; av Makir styresmenn steig ned, og ifrå Sebulon dei som gjeng fram med førarstav i hand;</span> <span class="verse"><a name="15">15</a>dei fyrstar av Issakar i fylgje med Debora kom, og Barak - i hans fotfar flaug dei i dalen ned. Ved Rubensbekkjerne dei tok i tankar so raust ei råd.</span> <span class="verse"><a name="16">16</a>Kvi vart du sitjande i ro på kvii di og lydde på med hjuringarn’ i fløyta let? - Ved Rubensbekkjerne dei la i tankarn’ lenge råd.</span> <span class="verse"><a name="17">17</a>Gilead, burtum Jordanå gjev han seg roleg til, og Dan kvi drygjer han der skutorn’ ligg? Ved sjøsidi sit Asser still, i hamni held han seg.</span> <span class="verse"><a name="18">18</a>Men Sebulon, det er ein lyd som lite vyrder livet sitt, og like eins Naftali, han som på høge heider bur.</span> <span class="verse"><a name="19">19</a>Då kom kongarn’ og stridde, kananitarkongarn’ stridde i Tana’ak, ved Megiddovatnet; sylv vann dei visst ikkje.</span> <span class="verse"><a name="20">20</a>Ned frå himlen stjernorn’ stridde frå dei høge skeidi sine imot Sisera dei stridde.</span> <span class="verse"><a name="21">21</a>Kisonåi burt deim førde. Åi fræg frå forne dagar - Kisonåi! Stig fram, mi ånd, med styrk!</span> <span class="verse"><a name="22">22</a>Hardt slo hestehovarn’ i marki, med kjemporne køyrde, køyrde av stad i strjukande tan.</span> <span class="verse"><a name="23">23</a>«Bann Meroz,» Herrens engel sa, «bann deim som bur der, bann deim burt! Dei kom ’kje Herrens her til hjelp. Dei hjelpte ikkje kjemporn’ hans.»</span> <span class="verse"><a name="24">24</a>Velsigna ver i kvendeflokk Jael, Hebers, kenitens, viv! Framum kvar kvinna som i buder bur, velsigna vere ho!</span> <span class="verse"><a name="25">25</a>Vatn bad han um, mjølk gav ho han; i briki skål baud ho han skyr.</span> <span class="verse"><a name="26">26</a>Med vinstre hand ho naglen triv, med høgre smidjehamaren; i hausen Sisera ho slog, og hamra hovudet hans sund, tunnvangen hans slo ho i knas, og naglen tvert igjenom dreiv.</span> <span class="verse"><a name="27">27</a>For føtern’ hennar seig han ned, fram stupt’ han, og på jordi låg; for føtern’ hennar seig han ned; der han seig ned der låg han - daud.</span> <span class="verse"><a name="28">28</a>Gjenom vindauga ser ho, Siseras mor, gjenom glaset glor ho, og kvin: «Kva ventar vogni hans etter? Kvi tøvrar tråvaran’ hans?»</span> <span class="verse"><a name="29">29</a>Svarar dei klokaste fruorne hennar, og sjølv og gjev ho seg svar:</span> <span class="verse"><a name="30">30</a>«Visst finn dei herfang, og skifter: Ei møy, tvo møyar til manns, farga klæde åt Sisera, farga klæde og krota; ein farga kjol, tvo krota tjeld for kvar ei herteki kvinna.»</span> <span class="verse"><a name="31">31</a>Gjev, Herre, at uvenern’ dine må alle so ganga til grunnar, og dei deg elskar må vera som soli stig upp i sitt velde.» Sidan hadde landet fred i fyrti år.</span> </p></div</div></div></body></html>