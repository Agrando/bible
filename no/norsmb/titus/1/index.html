<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/titus/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/titus">Titus</a> &gt <strong>Chapter 1</strong></div><p><span class="verse"><a name="1">1</a>Paulus, Guds tenar og Jesu Kristi apostel til å føra Guds utvalde til tru og til å kjenna den sanning som høyrer til gudlegdom,</span> <span class="verse"><a name="2">2</a>i von um ævelegt liv, som Gud, han som ikkje lyg, hev lova frå ævelege tider,</span> <span class="verse"><a name="3">3</a>men no i si tid hev han openberra sitt ord ved den forkynning som vart meg yvergjevi etter Guds, vår frelsars, fyresegn -</span> <span class="verse"><a name="4">4</a>til Titus, min egtefødde son i den sams trui: Nåde og fred frå Gud Fader og Kristus Jesus, vår frelsar!</span> <span class="verse"><a name="5">5</a>For den skuld let eg deg etter på Kreta, at du skulde skipa til det som vanta, og setja inn eldste i kvar by, so som eg pålagde deg,</span> <span class="verse"><a name="6">6</a>um det er nokon som er ulastande, mann til ei kvinna, hev truande born som ikkje hev vondt ord for skamløysa eller er ulyduge.</span> <span class="verse"><a name="7">7</a>For ein tilsynsmann skal vera ulastande som ein Guds hushaldar, ikkje sjølvgod, ikkje vondlyndt, ikkje drikkekjær, ikkje hardhendt, ikkje lysten etter låk vinning,</span> <span class="verse"><a name="8">8</a>men gjestmild, glad i det gode, visleg, rettferdig, heilag, fråhalden,</span> <span class="verse"><a name="9">9</a>ein som held seg til det truverdige ord etter læra, so han kann vera før både til å påminna med den heilsame læra og til å tala deim til rettes som segjer imot.</span> <span class="verse"><a name="10">10</a>For det er mange agelause, som fer med fåfengd tale og dårar hugen, mest dei av umskjeringi.</span> <span class="verse"><a name="11">11</a>Desse skal ein målbinda; for dei riv ned heile hus, med di dei lærer slikt som ikkje sømer seg, for skamleg vinning skuld.</span> <span class="verse"><a name="12">12</a>Ein av deim, deira eigen profet, hev sagt: «Kretarar er alltid ljugarar, vonde dyr, late bukar.»</span> <span class="verse"><a name="13">13</a>Dette vitnemålet er sant; difor skal du refsa deim strengt, so dei må verta heile i trui</span> <span class="verse"><a name="14">14</a>og ikkje ansa jødiske eventyr og bod av menneskje som vender seg frå sanningi.</span> <span class="verse"><a name="15">15</a>Alt er reint for dei reine; men for dei ureine og vantruande er ingen ting rein; men både deira hug og samvit er ureine.</span> <span class="verse"><a name="16">16</a>Dei segjer at dei kjenner Gud; men i sine gjerningar forneittar dei honom, med di dei er styggjelege og ulyduge og duglause til all god gjerning.</span> </p></div</div></div></body></html>