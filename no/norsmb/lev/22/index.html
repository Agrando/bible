<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/lev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/lev">Leviticus</a> &gt <strong>Chapter 22</strong></div><p><span class="verse"><a name="1">1</a>Og Herren tala atter til Moses, og sagde:</span> <span class="verse"><a name="2">2</a>«Seg til Aron og sønerne hans at dei lyt sjå seg vel fyre med dei heilage gåvorne som Israels-folket vigjer åt meg, so dei ikkje vanhelgar mitt heilage namn. Eg er Herren!</span> <span class="verse"><a name="3">3</a>So skal du segja med deim: «Dersom nokon av ætti dykkar, no eller i framtidi, røyver dei heilage gåvorne som Israels-folket vigjer åt Herren, medan det er noko ureint på honom, so skal han rydjast burt or augnesyni mi. Kom i hug: eg er Herren!</span> <span class="verse"><a name="4">4</a>Ingen av etterkomarane hans Aron som er spillsjuk eller hev sådflod, må eta av dei vigde gåvorne, fyrr han er rein att. Kjem ein av deim nær nokon som hev vorte urein av eit lik, eller gjeng sådet frå honom um natti,</span> <span class="verse"><a name="5">5</a>eller kjem han innåt noko krek som folk vert ureine av, eller noko menneskje som på ein eller annan måte hev vorte ureint,</span> <span class="verse"><a name="6">6</a>hev nokon av deim røyvt noko sovore, so er han vera urein alt til kvelds, og må ikkje eta av dei vigde gåvorne, fyrr han hev lauga likamen sin i vatn.</span> <span class="verse"><a name="7">7</a>Når soli hev gladt, er han rein att, og sidan kann han eta av dei vigde gåvorne; for det er maten hans.</span> <span class="verse"><a name="8">8</a>Det som er sjølvdaudt eller ihelrive, må han ikkje eta; då vert han urein. Kom i hug: eg er Herren!</span> <span class="verse"><a name="9">9</a>Dei skal halda dei bodi eg hev gjeve deim, so dei ikkje ber synd for slike ting og lyt døy for di dei hev vanhelga det som er heilagt. Kom i hug: det er eg, Herren, som hev helga det!</span> <span class="verse"><a name="10">10</a>Ingen framand må eta av det som heilagt er. Ingen som er busete eller leigekar hjå ein prest, må smaka på dei vigde rettarne.</span> <span class="verse"><a name="11">11</a>Men hev presten kjøpt seg ein tenar for pengar, so kann han eta av deim; like eins dei tenarane som er fødd i huset hjå presten: dei kann eta av maten hans.</span> <span class="verse"><a name="12">12</a>Når ei prestedotter er gift med ein framand mann, so må ho ikkje eta av dei heilage offergåvorne.</span> <span class="verse"><a name="13">13</a>Men hev ho vorte enkja, eller er skild frå mannen, og ikkje hev born, og ho so kjem attende til far sin og bur i huset heime hjå honom liksom i ungdomen, so kann ho eta av maten åt far sin; men ingen uskyld må eta av den maten.</span> <span class="verse"><a name="14">14</a>Hev nokon ete uviljande av dei vigde gåvorne, so skal han gjeva presten lika for det, og leggja attåt femteparten av verdet.</span> <span class="verse"><a name="15">15</a>De må ikkje vanhelga dei heilage gåvorne frå Israels-folket - det som dei vigjer åt Herren -</span> <span class="verse"><a name="16">16</a>og lata deim føra syndeskuld yver seg med å eta av dei heilage retterne dykkar. Kom i hug: det er eg, Herren, som helgar deim!»»</span> <span class="verse"><a name="17">17</a>Og Herren tala atter til Moses, og sagde:</span> <span class="verse"><a name="18">18</a>«Tala til Aron og sønerne hans og til heile Israels-folket, og seg til deim: «Når nokon av Israels-ætti eller av dei framande i Israel kjem med ei offergåva, anten det er ei som er utlova, eller ei gåva i godvilje som dei vil bera fram til brennoffer åt Herren,</span> <span class="verse"><a name="19">19</a>då lyt offeret vera so at de kann tekkjast Herren med det: ein lytelaus ukse eller ver eller bukk.</span> <span class="verse"><a name="20">20</a>Noko som det er lyte på, må de ikkje bera fram; for det tekkjest de ikkje Herren med.</span> <span class="verse"><a name="21">21</a>Og når nokon ber fram eit takkoffer åt Herren av storfeet eller småfeet, anten det er ein lovnad han vil løysa, eller det er ei gåva i godvilje, so lyt det vera eit lytelaust dyr, dersom offeret skal tekkjast Herren; det må ikkje finnast nokor veila på det.</span> <span class="verse"><a name="22">22</a>Dyr som er blinde eller beinbrotne eller skamførde, eller som hev verksår eller skabb eller gardorm, deim må de ikkje bera fram for Herren og leggja på altaret hans til offermat.</span> <span class="verse"><a name="23">23</a>Ein ukse eller sau som hev for lange eller for stutte lemer, kann du hava til eit offer i godvilje; men til lovoffer høver dei ikkje.</span> <span class="verse"><a name="24">24</a>Gjelde dyr, anten dei er klakka eller kruste eller rivne eller skorne, skal de ikkje bera fram for Herren. Ikkje skal de gjera slikt i dykkar eige land,</span> <span class="verse"><a name="25">25</a>og ikkje skal de kjøpa sovorne dyr av framande, og bera dei fram til mat for dykkar Gud; for dei er utskjemde, det er lytedyr: med slike offer vinn de ikkje Guds nåde.»»</span> <span class="verse"><a name="26">26</a>Og Herren tala endå meir til Moses, og sagde:</span> <span class="verse"><a name="27">27</a>«Når ein kalv eller eit lamb eller eit kid er tilkome, skal dei fylgja mor si sju dagar; men frå den åttande dagen og sidan vil Herren tekkjast med deim, i fall de ber dei fram til offermat.</span> <span class="verse"><a name="28">28</a>Kui og kalven hennar eller søya og lambet hennar skal de ikkje slagta på ein dag.</span> <span class="verse"><a name="29">29</a>Når de ber fram eit lov- og takkoffer, skal de gjera det so at Herren hev hugnad av dykk:</span> <span class="verse"><a name="30">30</a>De skal eta det upp same dagen, og ikkje leiva noko av det til morgons. Kom i hug: eg er Herren!</span> <span class="verse"><a name="31">31</a>So haldt då bodi mine, og liv etter deim! Eg er Herren:</span> <span class="verse"><a name="32">32</a>Vanhelga ikkje mitt heilage namn, men lat det helgast hjå Israels-folket! Kom ihug: eg er Herren, som hev helga dykk,</span> <span class="verse"><a name="33">33</a>og som fylgde dykk ut or Egyptarlandet og vil vera dykkar Gud - eg, Herren.»</span> </p></div</div></div></body></html>