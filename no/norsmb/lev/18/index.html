<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/lev/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/lev">Leviticus</a> &gt <strong>Chapter 18</strong></div><p><span class="verse"><a name="1">1</a>Og Herren tala atter til Moses, og sagde:</span> <span class="verse"><a name="2">2</a>«Tala til Israels-folket, og seg med deim: «Eg er Herren, dykkar Gud.</span> <span class="verse"><a name="3">3</a>De skal ikkje fara etter det som er skikk og sed i Egyptarlandet, der de fyrr budde, eller i Kana’ans-landet, som eg fører dykk til, og ikkje fylgja loverne deira.</span> <span class="verse"><a name="4">4</a>Mine bod skal de lyda, og mine lover skal de halda dykk etter og fylgja. Eg er Herren, dykkar Gud;</span> <span class="verse"><a name="5">5</a>de skal halda bodi og loverne mine; held menneskja deim, so skal ho finna livet i deim. Kom i hug: eg er Herren.</span> <span class="verse"><a name="6">6</a>Ingen av dykk må koma innåt noko nærskyldt kvende og søkja seng med henne; kom i hug: eg er Herren.</span> <span class="verse"><a name="7">7</a>Du skal hava age for lega åt far din og mor di. Ho er mor di; du skal ikkje søkja seng med henne.</span> <span class="verse"><a name="8">8</a>Du skal ikkje søkja seng med stykmor di; ho er vivet åt far din.</span> <span class="verse"><a name="9">9</a>Du skal ikkje søkja seng med syster di, som hev same far eller same mor som du; anten ho er fødd i eller utanfor huset, so skal du ikkje søkja seng med henne.</span> <span class="verse"><a name="10">10</a>Du skal ikkje søkja seng med sonedotter eller dotterdotter di; for det er ditt eige avkjøme.</span> <span class="verse"><a name="11">11</a>Du skal ikkje søkja seng med dotter åt stykmor di; ho er dotter åt far din, og ho er syster di.</span> <span class="verse"><a name="12">12</a>Du skal ikkje søkja seng med farsyster di; det er same blodet som far din.</span> <span class="verse"><a name="13">13</a>Du skal ikkje søkja seng med morsyster di; det er same blodet som mor di.</span> <span class="verse"><a name="14">14</a>Du skal ikkje skjemma lega åt farbror din og koma kona hans for nær; for ho er farsyster di.</span> <span class="verse"><a name="15">15</a>Du skal ikkje søkja seng med verdotter di. Ho er vivet åt son din; du skal ikkje søkja seng med henne.</span> <span class="verse"><a name="16">16</a>Du skal ikkje søkja seng med brorkona di; ho er vivet åt din eigen bror.</span> <span class="verse"><a name="17">17</a>Hev du havt samlega med et kvende, so skal du ikkje søkja seng med dotter hennar; heller ikkje skal du ganga i seng med sonedotter eller dotterdotter hennar. Det er blodskam; for dei er same folket.</span> <span class="verse"><a name="18">18</a>Du skal ikkje gifta deg med versyster di og søkja seng med henne, medan kona di liver; for då set du hat millom deim.</span> <span class="verse"><a name="19">19</a>Du skal ikkje koma innåt noko kvende og søkja seng med henne, medan ho hev månadssjuken sin og er urein.</span> <span class="verse"><a name="20">20</a>Du skal ikkje liggja hjå kona åt grannen din og på den måten gjera deg urein.</span> <span class="verse"><a name="21">21</a>Du skal ikkje gjeva noko av borni dine frå deg til Molok; for då vanhelgar du namnet åt din Gud. Eg er Herren!</span> <span class="verse"><a name="22">22</a>Du skal ikkje liggja hjå ein kar, som ein ligg med eit kvende; det er ein styggedom.</span> <span class="verse"><a name="23">23</a>Med dyr må du aldri blanda deg; for då vert du urein. Og heller ikkje må kvende gjeva seg i lag med dyr og para seg med deim. Det er skjemdarferd.</span> <span class="verse"><a name="24">24</a>Gjer dykk ikkje ureine med sovori åtferd! For slikt var det dei gjorde seg ureine med, dei folki som eg driv ut for augo dykkar;</span> <span class="verse"><a name="25">25</a>då vart landet ureint, og eg heimsøkte det for broti deira, og landet støytte deim ut.</span> <span class="verse"><a name="26">26</a>Men de skal halda bodi og loverne mine, både de sjølve og dei framande som bur millom dykk; de skal ikkje gjera noko av dei skjemdarverki</span> <span class="verse"><a name="27">27</a>som dei sulka ut landet med, dei som åtte det fyre dykk;</span> <span class="verse"><a name="28">28</a>for då kjem landet til å støyta dykk ut, for di de sulkar det til, liksom det støytte ut det folket som var der fyre dykk.</span> <span class="verse"><a name="29">29</a>For alle dei som gjer slike skjemdarverk, dei skal rydjast ut or folket sitt.</span> <span class="verse"><a name="30">30</a>So haldt då dei bodi eg hev gjeve dykk, og tak ikkje etter dei fæle ugjerderne som dei hadde, dei som var fyre dykk; for med det gjer de dykk ureine: Kom i hug: eg er Herren, dykkar Gud!»»</span> </p></div</div></div></body></html>