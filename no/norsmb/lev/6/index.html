<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/lev/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/lev">Leviticus</a> &gt <strong>Chapter 6</strong></div><p><span class="verse"><a name="1">1</a>Og Herren tala atter til Moses, og sagde:</span> <span class="verse"><a name="2">2</a>«Seg til Aron og sønerne hans: «So er lovi um brennofferet: Brennofferet det skal liggja på eldstaden sin, på altaret, heile natti, til morgons, og der skal altarelden nørast.</span> <span class="verse"><a name="3">3</a>Og presten skal klæda seg i linkjolen sin, og ei linbrok skal han hava på seg næst kroppen, og han skal taka burt oska etter brennofferet, som elden hev tært upp på altaret, og leggja henne attmed altaret.</span> <span class="verse"><a name="4">4</a>So skal han hava av seg klædebunaden sin, og taka på seg andre klæde, og bera oska ut or lægret, til ein rein stad.</span> <span class="verse"><a name="5">5</a>Men elden skal haldast vaken på altaret; han må ikkje slokna. Kvar morgon skal presten nøra elden med ved, og leggja brennofferet uppå veden, og saman med det brenna takkofferfeittet, so røyken stig upp mot himmelen.</span> <span class="verse"><a name="6">6</a>Elden skal allstødt brenna på altaret, og må aldri slokna.</span> <span class="verse"><a name="7">7</a>So er lovi um grjonofferet: Ein av Arons-sønerne skal bera det fram for Herren, på altaret.</span> <span class="verse"><a name="8">8</a>Han skal taka ein neve av det fine mjølet og oljen i grjonofferet, og all røykjelsen som fylgjer med grjonofferet, og brenna det på altaret, so røykjen stig upp mot himmelen; det er eit minningsoffer åt Herren, eit som gjev god ange.</span> <span class="verse"><a name="9">9</a>Og det som er att av offeret, skal Aron og sønerne hans eta; det skal etast usyrt på ein heilag stad: i tunet åt møtetjeldet skal dei eta det;</span> <span class="verse"><a name="10">10</a>med surdeig må det ikkje bakast. Det er den luten eg gjev deim av offerretterne mine; høgheilagt er det, liksom syndofferet og skuldofferet.</span> <span class="verse"><a name="11">11</a>Alle menner som er ætta frå Aron, må eta av det; gjenom alle tider og ætter skal det vera dykkar rett av offergåvorne åt Herren; den som rører deim, lyt vera vigd.»»</span> <span class="verse"><a name="12">12</a>Og Herren tala atter til Moses, og sagde:</span> <span class="verse"><a name="13">13</a>«Den offergåva som Aron og sønerne hans skal bera fram for Herren den dagen dei vert salva, det er ei kanna fint mjøl; det skal vera det dagvisse grjonofferet, helvti um morgonen og helvti um kvelden.</span> <span class="verse"><a name="14">14</a>Med olje skal det lagast til på ei takka; godt knoda skal det vera når du kjem med det; eit grjonoffer som er sundbytt i småstykke, skal du bera fram til godange for Herren.</span> <span class="verse"><a name="15">15</a>Den av sønerne åt Aron som vert salva til prest i staden hans, skal laga det til. Ei æveleg reidda åt Herren skal det vera, og heile offeret skal brennast.</span> <span class="verse"><a name="16">16</a>Alle prestegrjonoffer skal vera heiloffer; dei må ikkje etast.»</span> <span class="verse"><a name="17">17</a>Og Herren tala atter til Moses, og sagde:</span> <span class="verse"><a name="18">18</a>«Tala til Aron og sønerne hans og seg: «So er lovi um syndofferet: På same staden som dei slagtar brennofferet, skal syndofferet og slagtast for Herrens åsyn; høgheilagt er det.</span> <span class="verse"><a name="19">19</a>Presten som ber fram syndofferet, må eta det; på ein heilag stad skal det etast, i møtetjeldtunet.</span> <span class="verse"><a name="20">20</a>Den som rører offerkjøtet, lyt vera vigd. Kjem det noko av blodet på klædi, so skal du taka det plagget som blodet hev kome på og två det på ein heilag stad.</span> <span class="verse"><a name="21">21</a>Er det ei leirgryta kjøtet vert koka i, so skal ho slåast sund; men er det ein koparkjel, so skal han skurast og skyljast med vatn.</span> <span class="verse"><a name="22">22</a>Alle menner som er prestar, må eta av dette offeret; det er høgheilagt.</span> <span class="verse"><a name="23">23</a>Men dei syndofferi som det vert bore blod av inn i møtetjeldet til å sona med i heilagdomen, dei må aldri etast; dei skal brennast i elden.</span> </p></div</div></div></body></html>