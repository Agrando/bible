<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/lev/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/lev">Leviticus</a> &gt <strong>Chapter 27</strong></div><p><span class="verse"><a name="1">1</a>Og Herren tala atter til Moses, og sagde:</span> <span class="verse"><a name="2">2</a>«Tala til Israels-folket, og seg til deim: «Når ein hev lova å vigja seg sjølv eller eit anna menneskje til Herren, og sidan vil løysa seg frå lovnaden med penger, so skal du verdsetja den som er burtlova:</span> <span class="verse"><a name="3">3</a>Verdet på ein mann som er millom tjuge og seksti år, skal vera femti sylvdalar i heilag mynt;</span> <span class="verse"><a name="4">4</a>er det eit kvende, so skal du setja verdet til tretti dalar.</span> <span class="verse"><a name="5">5</a>Eit menneskje som er millom fem år og tjuge år, skal du setja i tjuge dalar dersom det er ein kar, og i ti dalar dersom det er eit kvende.</span> <span class="verse"><a name="6">6</a>Er det eit barn millom ein månad og fem år, so skal verdet på ein gut vera fem sylvdalar, og på ei gjenta tri sylvdalar.</span> <span class="verse"><a name="7">7</a>Deim som er seksti år eller meir, skal du setja i femtan dalar i fall det er menner, og i ti dalar i fall det er kvende.</span> <span class="verse"><a name="8">8</a>Er nokon so fatig at han ikkje kann greida ut pengarne, so skal dei koma til presten med honom, og presten skal setja verdet etter hans utkoma som gjorde lovnaden.</span> <span class="verse"><a name="9">9</a>Er det eit dyr som er burtlova, eit av deim som folk ber fram til offer for Herren, so skal alt ein gjev Herren av slikt, reknast for heilagt.</span> <span class="verse"><a name="10">10</a>Ein må ikkje byta det um eller gjeva eit anna dyr i staden, korkje eit ringt for eit godt eller eit godt for eit ringt. Byter ein det like vel i eit anna dyr, so skal båe tvo gjelda for heilage.</span> <span class="verse"><a name="11">11</a>Men er det eit ureint dyr, eit av deim ein ikkje kann gjeva Herren i offergåva, so skal det leidast fram for presten,</span> <span class="verse"><a name="12">12</a>og presten skal verdsetja det, etter som det er til, godt eller ringt; det som presten set det i, det skal vera prisen på det.</span> <span class="verse"><a name="13">13</a>Vil eigaren løysa det att, so lyt han leggja femteparten meir enn det er verdsett til.</span> <span class="verse"><a name="14">14</a>Når ein hev lova å vigja huset sitt til Herren, so skal presten verdsetja det etter som det er til, godt eller ringt, og det som presten set det i, skal gjelda for rette verdet.</span> <span class="verse"><a name="15">15</a>Vil den som hev lova burt huset løysa det att, so skal han leggja femteparten yver det verdet; då vert det hans.</span> <span class="verse"><a name="16">16</a>Når ein hev lova burt noko av odelsjordi si til Herren, so skal verdet retta seg etter sådmengdi: ein åker på halvtridje tunnesåd bygg skal svara til femti sylvdalar.</span> <span class="verse"><a name="17">17</a>Hev han lova burt jordi alt ifrå jubelåret, so skal det verdet gjelda fullt.</span> <span class="verse"><a name="18">18</a>Men er det etter jubelåret han hev lova henne burt, so skal presten rekna ut verdet etter dei åri som er att til komande jubelår, og prisen skal setjast ned etter måten.</span> <span class="verse"><a name="19">19</a>Hev ein lova Herren eit stykke av jordi si, og sidan vil løysa det, skal han leggja femteparten yver verdet, so skal han få det.</span> <span class="verse"><a name="20">20</a>Løyser han det ikkje, og like vel sel det til ein annan, so kann det ikkje løysast meir;</span> <span class="verse"><a name="21">21</a>når då jubelåret kjem, og jordi vert fri, skal ho høyra Herrens heilagdom til, liksom jord som er vigsla; presten skal hava eigedomsretten til henne.</span> <span class="verse"><a name="22">22</a>Når ein hev lova Herren eit stykke jord som han hev kjøpt, og som ikkje er hans odel,</span> <span class="verse"><a name="23">23</a>so skal presten rekna ut verdet til komande jubelår, og mannen skal greida ut pengarne med det same, og vigja deim åt Herren.</span> <span class="verse"><a name="24">24</a>I jubelåret fell jordi attende til den han kjøpte av, og som hev odelen.</span> <span class="verse"><a name="25">25</a>All verdsetjing skal vera i heilag mynt, etter tjuge gera i dalaren.</span> <span class="verse"><a name="26">26</a>Det som er frumbore i buskapen, kann ikkje lovast burt; etter di det er frumbore, er det longe Herrens eigedom; anten det er storfe eller småfe, so høyrer det Herren til.</span> <span class="verse"><a name="27">27</a>Er det ureine dyr, so kann ein løysa deim att etter verdet, men lyt då leggja attåt femteparten; vert dei ikkje attløyste, so kann dei seljast for verdet.</span> <span class="verse"><a name="28">28</a>Det som ein vigslar åt Herren av eigedomen sin, anten det er folk eller fe eller odelsjord, det kann ikkje seljast og ikkje løysast att; alt som er vigsla, er høgheilagt og høyrer Herren til.</span> <span class="verse"><a name="29">29</a>Ingen mann som er bannstøytt, kann verta attløyst; han lyt lata livet.</span> <span class="verse"><a name="30">30</a>All tiend av jordi, av grøda på marki og av alda på trei, høyrer Herren til, og til Herren skal ho vigjast.</span> <span class="verse"><a name="31">31</a>Vil ein løysa att noko av tiendi, skal han leggja femteparten yver verdet.</span> <span class="verse"><a name="32">32</a>Og av alt bufeet, både stort og smått, alt som kjem under hyrdingstaven, skal tiande kvart dyr vigjast til Herren.</span> <span class="verse"><a name="33">33</a>Ein skal ikkje sjå etter um det er godt eller ringt, og ikkje byta det um. Vert det bytt i eit anna dyr, so skal dei høyra heilagdomen båe, og kann ikkje verta attløyste.»»</span> <span class="verse"><a name="34">34</a>Dette var dei loverne som Herren gav Moses på Sinaifjellet og baud honom kunngjera for Israels-folket.</span> </p></div</div></div></body></html>