<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/lev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/lev">Leviticus</a> &gt <strong>Chapter 8</strong></div><p><span class="verse"><a name="1">1</a>Og Herren tala atter til Moses, og sagde:</span> <span class="verse"><a name="2">2</a>«Henta no Aron og sønerne hans, og tak dei heilage klædi og salvingsoljen og syndofferuksen og båe verarne og korgi med søtebrødet,</span> <span class="verse"><a name="3">3</a>og kalla so heile lyden saman framfor døri åt møtetjeldet!»</span> <span class="verse"><a name="4">4</a>Og Moses gjorde som Herren sagde, og lyden samla seg framfor møtetjelddøri.</span> <span class="verse"><a name="5">5</a>Då sagde Moses til deim: «Sjå no kva Herren hev sagt eg skal gjera!»</span> <span class="verse"><a name="6">6</a>So kalla han til seg Aron og sønerne hans, og tvo dei med vatn,</span> <span class="verse"><a name="7">7</a>og han hadde underkjolen på Aron, og spente beltet um honom, og klædde honom i prestekjolen, og hengde messehakelen på honom, og batt um honom livgjordi som høyrde til, og med den snørde han messehakelen fast.</span> <span class="verse"><a name="8">8</a>So hadde han bringeduken på honom, og i bringeduken lagde han urim og tummim.</span> <span class="verse"><a name="9">9</a>Og han sette huva på hovudet hans, og framme på huva sette han gullspongi, det heilage hovudgullet, alt soleis som Herren hadde sagt med Moses.</span> <span class="verse"><a name="10">10</a>So tok Moses salvingsoljen, og salva gudshuset og alt som i det var, og vigsla det,</span> <span class="verse"><a name="11">11</a>og han skvette sju vendor på altaret av oljen, og salva altaret og alle dei ting som høyrde til det, og tvåttebalja med foten ho stod på, og vigsla deim.</span> <span class="verse"><a name="12">12</a>Og noko av salvingsoljen helte han yver hovudet på Aron, og salva og vigde honom.</span> <span class="verse"><a name="13">13</a>Sidan kalla han til seg sønerne hans Aron, og klædde deim i underkjolar, og spente belte um deim, og batt hovudplagg på deim, alt soleis som Herren hadde sagt med Moses.</span> <span class="verse"><a name="14">14</a>So leidde han fram syndofferuksen, og Aron og sønerne hans lagde henderne på hovudet åt uksen.</span> <span class="verse"><a name="15">15</a>Og då dei hadde slagta honom, tok Moses blodet og strauk rundt ikring på altarhorni med fingeren, og gjorde altaret reint for synd, og det som var att av blodet, helte han ut tett innmed altarfoten. Soleis gjorde han soning for altaret og vigsla det.</span> <span class="verse"><a name="16">16</a>So tok han alt feittet som var på innvolen, og den store livreflaga og båe nyro med talgi på, og brende det på altaret, so røyken steig upp mot himmelen.</span> <span class="verse"><a name="17">17</a>Men sjølve uksen, både hudi og kjøtet og møki, brende han i elden utanfor lægret, alt soleis som Herren hadde sagt med Moses.</span> <span class="verse"><a name="18">18</a>So leidde han fram brennofferveren, og Aron og sønerne hans lagde henderne på hovudet åt veren.</span> <span class="verse"><a name="19">19</a>Og då dei hadde slagta honom, skvette Moses blodet rundt ikring på altaret.</span> <span class="verse"><a name="20">20</a>Men sjølve veren lema dei sund, og Moses brende hovudet og kjøtet og feittet;</span> <span class="verse"><a name="21">21</a>innvolen og føterne tvo dei fyrst i vatn, og so brende Moses heile veren på altaret, so røyken steig upp mot himmelen. Det vart eit brennoffer som anga godt, ein offerrett for Herren var det; alt vart gjort soleis som Herren hadde sagt med Moses.</span> <span class="verse"><a name="22">22</a>So leidde han fram den andre veren, vigsleveren, og Aron og sønerne hans lagde henderne på hovudet åt veren.</span> <span class="verse"><a name="23">23</a>Og då dei hadde slagta honom, tok Moses noko av blodet og strauk på den høgre øyresnippen åt Aron og på den høgre tumarsfingeren og den høgre tumarståi hans.</span> <span class="verse"><a name="24">24</a>So kalla han til seg sønerne hans Aron, og strauk noko av blodet på den høgre øyresnippen og på den høgre tumarsfingeren og den høgre tumarståi deira, og det som var att av blodet, skvette han rundt ikring på altaret.</span> <span class="verse"><a name="25">25</a>Og han tok feittet, både spælen alt feittet som var på innvolen, og den store livreflaga og båe nyro med talgi på, og so det høgre låret.</span> <span class="verse"><a name="26">26</a>Og or søtebrødkorgi som stod framfor augo åt Herren, tok han ei hellekake og eit oljebrød og ein tunnbrødleiv og lagde uppå på feittet og verlåret.</span> <span class="verse"><a name="27">27</a>Og so lagde han alt saman i henderne på Aron og sønerne hans og svinga det att og fram for Herrens åsyn.</span> <span class="verse"><a name="28">28</a>Sidan tok han det utor henderne deira, og brende det på altaret saman med brennofferet, so røyken steig upp mot himmelen; det var eit vigsleoffer som gav god ange, ein offerrett for Herren var det.</span> <span class="verse"><a name="29">29</a>Og Moses tok bringestykket, og svinga det att og fram for Herrens åsyn; det var den luten Moses fekk av vigsleveren, soleis som Herren hadde sagt med Moses.</span> <span class="verse"><a name="30">30</a>So tok Moses noko av salvingsoljen og noko av blodet som stod på altaret og skvette på Aron og klædi hans og på sønerne hans og klædi deira; og vigsla Aron og klædi hans og sameleis sønerne hans og klædi deira.</span> <span class="verse"><a name="31">31</a>Og Moses sagde til Aron og sønerne hans: «De skal sjoda kjøtet i døri åt møtetjeldet og eta det attåt brødet som er i vigsleofferkorgi; for so hev Gud sagt med meg: «Aron og sønerne hans skal eta det,» hev han sagt.</span> <span class="verse"><a name="32">32</a>Men det som vert att av kjøt og brød, skal de brenna i elden.</span> <span class="verse"><a name="33">33</a>Og so lyt de i sju dagar halda dykk innmed møtetjelddøri, alt til den dagen då vigsletidi dykkar er ute; for sju dagar skal prestevigsla vara.</span> <span class="verse"><a name="34">34</a>Som de hev gjort i dag, so skal de gjera dei hine dagarne og, so de kann få nåde, segjer Herren.</span> <span class="verse"><a name="35">35</a>Og i møtetjelddøri skal de sitja dag og natt i sju jamdøger og halda dykk etter det som Herren hev sagt, so de ikkje skal missa livet; for so hev Herren sagt med meg.»</span> <span class="verse"><a name="36">36</a>Og Aron og sønerne hans gjorde alt det som Herren hadde late Moses segja til deim.</span> </p></div</div></div></body></html>