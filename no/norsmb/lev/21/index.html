<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/lev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/lev">Leviticus</a> &gt <strong>Chapter 21</strong></div><p><span class="verse"><a name="1">1</a>Og Herren sagde til Moses: «Tala til prestarne, Arons-sønerne, og seg med deim: «Ein prest må ikkje gjera seg urein for landsmennerne sine med å røra noko lik,</span> <span class="verse"><a name="2">2</a>minder det er ein av hans næmaste skyldfolk, anten mor eller far eller son eller dotter eller bror,</span> <span class="verse"><a name="3">3</a>eller ei syster som var møy og endå høyrde til ætti, med di ho ikkje var burtgift; henne kann han koma nær, um ho ligg lik;</span> <span class="verse"><a name="4">4</a>men ei som var gift kona, må han ikkje røyva; for då gjer han seg urein for landsfolket sitt, og vanhelgar seg.</span> <span class="verse"><a name="5">5</a>Prestane må ikkje raka seg snaude i kruna, og ikkje stytta skjegget sitt, og ikkje skjera seg i holdet.</span> <span class="verse"><a name="6">6</a>Heilage skal dei vera for sin Gud, dei må ikkje vanhelga namnet hans; for det er dei som ber fram eldofferi åt Herren, maten åt deira Gud; di skal dei vera heilage.</span> <span class="verse"><a name="7">7</a>Ingen av deim må gifta seg med ei skjøkja eller ei kvinna som er utskjemd, heller ikkje med ei som er skild frå mannen sin; heilag skal presten vera for sin Gud,</span> <span class="verse"><a name="8">8</a>og du skal halda honom heilag; for det er han som ber fram maten åt din Gud: heilag skal han vera deg; for eg er heilag, eg, Herren, som helgar dykk.</span> <span class="verse"><a name="9">9</a>Og dersom ei prestedotter skjemdar seg med ulivnad, so vanhelgar ho far sin: ho skal brennast på bål.</span> <span class="verse"><a name="10">10</a>Den presten som er yver alle brørne sine, han som fær salvingsoljen på hovudet sitt, og vert vigd til øvsteprest og klædd i den heilage bunaden, han må ikkje ganga med uflitt hår, og ikkje riva sund klædi sine.</span> <span class="verse"><a name="11">11</a>Han må ikkje ganga inn til noko lik; ikkje far eller mor di heller må han koma nær, etter dei hev andast; for då vert han urein.</span> <span class="verse"><a name="12">12</a>Han må ikkje ganga ut or det heilage huset, so han vanhelgar heilagdomen åt sin Gud; for vigsla av Guds salvingsolje er yver honom. Eg er Herren!</span> <span class="verse"><a name="13">13</a>Han skal taka ei rein møy til kona.</span> <span class="verse"><a name="14">14</a>Ei enkja, eller ei kvinna som er fråskild eller utskjemd, eller ei skjøkja, slik ei må han aldri gifta seg med. Berre ei møy av folket sitt må han egta;</span> <span class="verse"><a name="15">15</a>elles vanhelgar han ætti si millom folket. Kom i hug: det er eg, Herren, som hev helga honom!»»</span> <span class="verse"><a name="16">16</a>Og Herren tala meir til Moses, og sagde:</span> <span class="verse"><a name="17">17</a>«Tala til Aron og seg: «Er det nokon av ætti di no eller i komande tider, som hev eit lyte, so må han ikkje ganga innåt og bera fram maten åt sin Gud.</span> <span class="verse"><a name="18">18</a>Ingen som det er noko lyte på, må ganga innåt, ingen som er blind eller halt eller haremynt, eller hev ein vanskapt lem</span> <span class="verse"><a name="19">19</a>eller ein broten fot eller arm,</span> <span class="verse"><a name="20">20</a>eller som er krylryggja eller skinnturr, eller som hev ein kvit flekk på augnesteinen, eller hev skabb eller gardorm eller slit i pungarne.</span> <span class="verse"><a name="21">21</a>Ingen etterkomar av Aron, presten, som hev noko lyte, må ganga innåt og bera fram eldofferi åt Herren; det er lyte på honom: han må ikkje ganga innåt og bera fram maten for sin Gud.</span> <span class="verse"><a name="22">22</a>Han må nok eta av retterne åt sin Gud, både dei høgheilage og dei heilage;</span> <span class="verse"><a name="23">23</a>men etter di det er lyte på honom, må han ikkje ganga fram til forhenget, og ikkje koma innåt altaret; for då vanhelgar han heilagdomarne mine. Kom i hug: det er eg, Herren, som hev helga deim.»»</span> <span class="verse"><a name="24">24</a>Og Moses sagde alt dette til Aron og sønerne hans og til heile Israels-lyden.</span> </p></div</div></div></body></html>