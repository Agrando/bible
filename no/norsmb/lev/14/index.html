<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/lev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/lev">Leviticus</a> &gt <strong>Chapter 14</strong></div><p><span class="verse"><a name="1">1</a>Og Herren tala atter til Moses, og sagde:</span> <span class="verse"><a name="2">2</a>«So er dei fyresegnerne de skal fylgja når ein som hev havt spillsykja, skal reinsast: Han skal førast fram for presten;</span> <span class="verse"><a name="3">3</a>og presten skal ganga utanfor lægret og sjå honom yver, og dersom han er lækt for sjukdomen,</span> <span class="verse"><a name="4">4</a>so skal presten segja folk til å henta tvo livande reine fuglar og noko cedertre og karmesin og bergmynta til den som skal reinsast,</span> <span class="verse"><a name="5">5</a>og lata deim slagta den eine fuglen uppyver eit leirfat som er fyllt med kjelde- eller bekkjevatn.</span> <span class="verse"><a name="6">6</a>So skal han taka den livande fuglen og cedertreet og karmesinen og bergmynta, og duppa alt saman, den levande fuglen med, i blodet av den fuglen som er slagta yver kjeldevatnet,</span> <span class="verse"><a name="7">7</a>og skvetta det sju vendor på den som skal reinsast etter spillsykja, og reinsa honom, og den livande fuglen skal han lata fljuga sin veg.</span> <span class="verse"><a name="8">8</a>So skal den som vert reinsa två klædi sine, og raka av seg alt håret, og lauga seg, so vert han rein, og sidan kann han få koma inn i lægret; men han skal halda seg utanfor tjeldbudi si i sju dagar.</span> <span class="verse"><a name="9">9</a>Den sjuande dagen skal han raka seg att; både hovudhåret og skjegget og augnebrunerne, alt håret sitt, skal han raka av seg; og han skal två klædi sine, og lauga likamen sin i vatn. Då er han rein.</span> <span class="verse"><a name="10">10</a>Den attande dagen skal han taka tvo verlamb som ikkje hev lyte, og eit årsgamalt lytelaust saulamb, og til grjonoffer tri kannor fint mjøl som er blanda med olje, og so ein halvpott med olje.</span> <span class="verse"><a name="11">11</a>Og presten som stend fyre reinsingi, skal føra den som vert reinsa og alle offergåvorne hans fram for Herrens åsyn i møtetjelddøri.</span> <span class="verse"><a name="12">12</a>So skal presten taka det eine lambet og den halve potten med olje og bera fram til skuldoffer, og svinga det att og fram for Herrens åsyn.</span> <span class="verse"><a name="13">13</a>Lambet skal dei slagta på same staden som dei slagtar syndofferet og brennofferet, på den heilage staden; for skuldofferet høyrer presten til liksom syndofferet; det er høgheilagt.</span> <span class="verse"><a name="14">14</a>So skal presten taka noko av skuldofferblodet og strjuka på den høgre øyresnippen åt den som vert reinsa, og på den høgre tumarsfingeren og den høgre tumarståi hans;</span> <span class="verse"><a name="15">15</a>og han skal taka noko av den halve potten olje og hella ut i den vinstre handi si,</span> <span class="verse"><a name="16">16</a>og so duppa den høgre peikefingeren i oljen som han hev i vinstre handi, og skvetta med fingeren av oljen sju gonger for Herrens åsyn.</span> <span class="verse"><a name="17">17</a>Noko av den oljen som er att i handi hans, skal han strjuka på den høgre øyresnippen åt den som vert reinsa, og på den høgre tumarsfingeren og den høgre tumarståi hans, yver skuldofferblodet.</span> <span class="verse"><a name="18">18</a>Og det som endå er att i handi hans av oljen, skal han strjuka på hovudet åt den som vert reinsa. Soleis skal presten gjera soning for honom for Herrens åsyn.</span> <span class="verse"><a name="19">19</a>So skal presten bera fram syndofferet, so den som vert reinsa kann få soning for det som var ureint ved honom, og sidan skal han slagta brennofferet.</span> <span class="verse"><a name="20">20</a>Når då presten hev bore fram brennofferet og grjonofferet på altaret, og fullført soningi for honom, so er han rein att.</span> <span class="verse"><a name="21">21</a>Men er det ein fatig mann som ikkje hev råd til so mykje, so skal han taka eit lamb til skuldoffer - det skal svingast att og fram til soning for honom - og ei kanna fint mjøl, blanda med olje, til grjonoffer, og ein halv pott med olje,</span> <span class="verse"><a name="22">22</a>og so tvo turtelduvor eller duveungar, det som han hev råd til; den eine skal vera syndoffer, og den andre brennoffer.</span> <span class="verse"><a name="23">23</a>Den åttande dagen etter han hev vorte rein, skal han bera offergåvorne fram for Herrens åsyn til møtetjelddøri, og gjeva deim til presten.</span> <span class="verse"><a name="24">24</a>Og presten skal taka skuldofferlambet og oljen og svinga det att og fram for Herrens åsyn.</span> <span class="verse"><a name="25">25</a>Når skuldofferlambet er slagta, skal presten taka noko av skuldofferblodet og strjuka på den høgre øyresnippen åt den som vert reinsa, og på den høgre tumarsfingeren og den høgre tumarståi hans.</span> <span class="verse"><a name="26">26</a>So skal han hella noko av oljen ut i den vinstre handi si</span> <span class="verse"><a name="27">27</a>og med den høgre peikefingeren skvetta sju vendor for Herrens åsyn av oljen som han hev i vinstre handi.</span> <span class="verse"><a name="28">28</a>Noko av den oljen som presten hev i vinstre handi, skal han strjuka på den høgre øyresnippen åt den som vert reinsa, og på den høgre tumarsfingeren og den høgre tumarståi hans, yver skuldofferblodet,</span> <span class="verse"><a name="29">29</a>og det som endå er att av oljen som presten hev i handi, skal han strjuka på hovudet åt den som vert reinsa, so han kann finna nåde hjå Herren.</span> <span class="verse"><a name="30">30</a>So skal han bera fram turtelduvorne eller duveungarne, det som han hadde råd til å gjeva,</span> <span class="verse"><a name="31">31</a>den eine til syndoffer og den andre til brennoffer, og i hop med deim grjonofferet. Soleis skal presten gjera soning framfor Herrens åsyn for den som skal reinsast.</span> <span class="verse"><a name="32">32</a>Dette er dei fyresegnerne de skal fylgja når ein som hev liti råd, skal reinsast etter spillsykja.»</span> <span class="verse"><a name="33">33</a>Og Herren tala atter til Moses, og sagde:</span> <span class="verse"><a name="34">34</a>«Når de kjem inn i Kana’ans-landet, som eg gjev dykk til eiga, og eg let det koma spillsykja på noko av husi i landet dykkar,</span> <span class="verse"><a name="35">35</a>so skal huseigaren koma og segja frå til presten, at det hev synt seg flekkjer som likjest spillsykja på huset hans.</span> <span class="verse"><a name="36">36</a>Då skal presten setja deim til å rydja utor huset innan han kjem og skodar skaden, so ikkje alt som er der, skal verta ureint, og so skal han koma og skoda huset.</span> <span class="verse"><a name="37">37</a>Ser han då at flekkjerne på husveggjerne ter seg som grøngule eller raudvorne sukkor, og synest liggja djupare enn veggflata,</span> <span class="verse"><a name="38">38</a>so skal han ganga til døri og ut or huset, og halda det læst i sju dagar.</span> <span class="verse"><a name="39">39</a>Den sjuande dagen skal presten koma att og sjå etter, og ser han då at skaden hev ete um seg på husveggjerne,</span> <span class="verse"><a name="40">40</a>so skal han setja folk til å brjota ut dei steinarne som flekkjerne hev synt seg på, og kasta deim på ein urein stad utanfor byen.</span> <span class="verse"><a name="41">41</a>Dei skal skrapa huset innantil, rundt ikring, og leiret som dei hev skrapa av, skal dei og føra burt og kasta på ein urein stad utanfor byen.</span> <span class="verse"><a name="42">42</a>Og so skal dei taka andre steinar og setja inn i staden for dei gamle, og nytt leir skal dei taka og klina huset med.</span> <span class="verse"><a name="43">43</a>Bryt det vonde ut att på huset, etter steinarne er uttekne, og huset er skrapa og klint,</span> <span class="verse"><a name="44">44</a>so skal presten koma og sjå etter, og ser han då at skaden hev ete um seg, so er det stygg spillsykja på huset; det er ureint,</span> <span class="verse"><a name="45">45</a>og dei skal riva det ned, både steinarne og timberet og alt leiret, og føra det ut or byen, til ein urein stad.</span> <span class="verse"><a name="46">46</a>Den som gjeng inn i huset dei dagarne det er attlæst, han vert urein alt til kvelds.</span> <span class="verse"><a name="47">47</a>Den som hev lege i huset, skal två klædi sine, og det same skal den som hev ete der.</span> <span class="verse"><a name="48">48</a>Ser presten, når han kjem og skodar huset, at dei stygge flekkjerne ikkje hev ete um seg etter det vart klint, so skal han segja huset reint; for då er det vonde burte.</span> <span class="verse"><a name="49">49</a>So skal han til syndoffer for huset taka tvo fuglar og noko cedertre og karmesin og bergmynta.</span> <span class="verse"><a name="50">50</a>Den eine fuglen skal han slagta yver eit leirfat som er fyllt med kjelde- eller bekkjevatn,</span> <span class="verse"><a name="51">51</a>og so skal han taka cedertreet og bergmynta og karmesinen og den livande fuglen, og duppa det i blodet av den fuglen som er slagta, og i kjeldevatnet, og skvetta på huset sju vendor.</span> <span class="verse"><a name="52">52</a>Når han då hev reinsa huset for synd med fugleblodet og kjeldevatnet og den livande fuglen og cedertreet og bergmynta og karmesinen,</span> <span class="verse"><a name="53">53</a>so skal han sleppa den livande fuglen ut or byen og lata honom fljuga. Soleis skal han gjera soning for huset, so det vert reint.</span> <span class="verse"><a name="54">54</a>So er fyresegnerne um allslags spillsykja, og um skurv,</span> <span class="verse"><a name="55">55</a>og um åtflekkjer på klæde og hus,</span> <span class="verse"><a name="56">56</a>og um notror og utbrot og ljose flekkjer på hudi,</span> <span class="verse"><a name="57">57</a>so de kann vita når noko er ureint, og når det er reint.» Dette var lovi um spillsykja.</span> </p></div</div></div></body></html>