<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/lev/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/lev">Leviticus</a> &gt <strong>Chapter 26</strong></div><p><span class="verse"><a name="1">1</a>De skal ikkje gjera dykk avgudar, og ikkje reisa gudebilæte eller minnestolpar eller setja bilætsteinar i landet dykkar og kasta dykk på kne for deim. Eg, Herren, er dykkar Gud.</span> <span class="verse"><a name="2">2</a>Helgarne mine skal de halda, og hava age for heilagdomen min. Kom i hug: eg er Herren!</span> <span class="verse"><a name="3">3</a>Lyder de no mine lover og agtar på ordi eg tala, og gjer de som eg hev sagt dykk,</span> <span class="verse"><a name="4">4</a>so skal eg senda dykk regnet i rette tid, når det treng det, og jordi skal gjeva si grøda, og hagetrei si alda.</span> <span class="verse"><a name="5">5</a>Treskjartidi skal vera hjå dykk til vinonni byrjar, og vinonni vara til vinteren, og de skal eta dykk mette av maten som de hev avla, og liva trygge i landet.</span> <span class="verse"><a name="6">6</a>Fred vil eg gjeva i landet: de skal liggja og kvila, og ingen skal skræma dykk upp; udyri, deim vil eg øyda, so dei kverv burt ifrå landet, og sverd skal ’kje herja i riket;</span> <span class="verse"><a name="7">7</a>uvenerne skal de elta, og dei skal stupa framfor dykk:</span> <span class="verse"><a name="8">8</a>fem av dykk skal jaga eit hundrad, og hundrad jaga ti tusund, og fiendarne falla for sverdet.</span> <span class="verse"><a name="9">9</a>Med milda vil eg dykk møta, og lata dykk aukast og veksa og signa sambandet med dykk.</span> <span class="verse"><a name="10">10</a>Fjorgamalt korn skal de eta, til dess de lyt rydja det undan, so de fær rom åt det nye.</span> <span class="verse"><a name="11">11</a>Eg vil bu og byggja ibland dykk, og aldri leidast utav dykk.</span> <span class="verse"><a name="12">12</a>Imillom dykk vil eg ferdast, og dykkar Gud vil eg vera, og de skal vera mitt folk.</span> <span class="verse"><a name="13">13</a>Eg er dykkar Gud, eg, Herren, som henta dykk ut or Egyptarlandet, der som de træla for andre; eg braut sund stengern’ i oket, so de kunde ganga rake.</span> <span class="verse"><a name="14">14</a>Men vil de ’kje høyra på meg, og gjer de ’kje alt det eg baud dykk,</span> <span class="verse"><a name="15">15</a>mismæter de mine rettar og leidest loverne mine, so de ikkje gjer som eg sagde, og bryt de sambandet med meg,</span> <span class="verse"><a name="16">16</a>so gjev eg dykk likt for like: då søkjer eg dykk med fælska, med sott som tærer og brenner, sykja som sløkkjer ut augo og syg magti or livet. Til fånyttes sår de ut kornet; for uvenern’ et det de avlar.</span> <span class="verse"><a name="17">17</a>Eg kvesser augo imot dykk: for fienden skal de rjuka, uvenen skal trakka dykk ned; de skal røma, um ingen er etter dykk.</span> <span class="verse"><a name="18">18</a>Og vil de endå ’kje lyda, so skal eg refsa dykk meir, sju gonger, for synderne dykkar.</span> <span class="verse"><a name="19">19</a>Eg bryt dykkar ovmod og magt: eg gjer dykkar himmel som jarn, og jordi dykkar som kopar.</span> <span class="verse"><a name="20">20</a>Då øyder de nyttelaust krafti; for jordi gjev ingi grøda, og trei gjev ingi alda.</span> <span class="verse"><a name="21">21</a>Og gjer de meg endå imot, og vil de ’kje høyra på meg, so slær eg dykk endå sju gonger, som synderne dykkar er verde.</span> <span class="verse"><a name="22">22</a>Imot dykk sender eg udyr som ranar borni ifrå dykk, og drep ned bufeet dykkar, og veld at de tynnest i talet, so vegarne dykkar vert aude.</span> <span class="verse"><a name="23">23</a>Og let de dykk endå ’kje tukta, men driv på og gjer meg imot,</span> <span class="verse"><a name="24">24</a>so gjer eg og dykk imot, og slær dykk endå sju gonger for alt det som de hev synda;</span> <span class="verse"><a name="25">25</a>eg sender eit sverd yver dykk, som skal hemna pakti de braut; og samlar de dykk i byarn’, so sender eg sott inn ibland dykk, og de skal falla i fiendehand.</span> <span class="verse"><a name="26">26</a>Eg skal minka soleis på maten, som var dykkar styrk og studnad, at tie konor skal steikja brødet åt dykk i ein omn; dei skal gjeva det att etter vegt, og de skal ’kje få eta dykk mette.</span> <span class="verse"><a name="27">27</a>Og høyrer de endå ’kje på meg, og herder de på og trassar,</span> <span class="verse"><a name="28">28</a>so fer eg imot dykk med vreide, og refsar dykk endå sju gonger for alle syndern’ de gjorde.</span> <span class="verse"><a name="29">29</a>Då skal de nøydast til eta kjøtet av sønerne dykkar og kjøtet av dykkar døtter.</span> <span class="verse"><a name="30">30</a>Eg skal øyda høgderne dykkar, og rydja solstolparne ut, og kasta dykkar eigne lik på liki av skarnsgudarne dykkar; for de byd mitt hjarta imot.</span> <span class="verse"><a name="31">31</a>Eg vil leggja byarn’ i røys, og riva templi ned, og vil ikkje ansa angen som stig upp frå offeri dykkar;</span> <span class="verse"><a name="32">32</a>eg skal gjera landet so audt, at fiendarne som bur der skal fæla.</span> <span class="verse"><a name="33">33</a>Og dykk skal eg spreida bland folki; med drege sverd skal eg elta dykk, og landet dykkar skal verta ei audn, og byarne skal verta røysar.</span> <span class="verse"><a name="34">34</a>Då skal landet få njota si kvild, alt med det lyt liggja i øyde og de er i fiendelandet - ja då skal landet få kvila og halda helgerne sine;</span> <span class="verse"><a name="35">35</a>alt med det ligg audt, skal det kvila; då skal det få seg den helgekvildi det ikkje fekk i kvileåri, so lenge de endå budde der.</span> <span class="verse"><a name="36">36</a>Men dei av dykk som er att, skal eg gjeva slik rædsla i hjarta, med dei held til i fiendelandi, at ljoden av eit fjukande lauv skal skræma deim upp og jaga deim av, som når ein rømer for sverdet; dei skal falla, um ingen er etter deim.</span> <span class="verse"><a name="37">37</a>Dei skal snåva og detta, ein yver hin, som dei hadde sverdet i hælarn’, endå det er ingen som elter. De skal ikkje stå dykk mot uvenern’ dykkar,</span> <span class="verse"><a name="38">38</a>men ganga til grunns millom heidningarne, og fiendelandet skal tæra dykk upp.</span> <span class="verse"><a name="39">39</a>Og dei av dykk som endå er att, skal visna burt i fiendelandi for broti som dei hev gjort, og for broti åt federne sine; dei skal folna burt liksom dei.</span> <span class="verse"><a name="40">40</a>Då skal dei stå til sine brot og broti åt sine feder, at dei fall ifrå meg, og sveik meg, og gjorde meg tvert imot,</span> <span class="verse"><a name="41">41</a>so eg og laut stå deim imot, og dreiv deim til fiendelandet - og bøygjer dei så sine hjarto, so harde og stride dei er, og fær dei då kvitta si skuld,</span> <span class="verse"><a name="42">42</a>Og so skal eg minnast mitt samband med Jakob og Isak og Abram, og landet skal eg og minnast.</span> <span class="verse"><a name="43">43</a>Men landet lyt fyrst vera kvitt deim, og njota helgarne sine med det ligg audt etter deim; og dei lyt bøta si skuld, etter di dei vanda mi lov, og bodet mitt baud deim imot.</span> <span class="verse"><a name="44">44</a>Men endå um det er so, og dei er i fiendelandet, vil eg ikkje vanda deim reint eller skjota deim heiltupp ifrå meg: eg vil ikkje rydja deim ut og brjota sambandet med deim; for eg, Herren, er deira Gud.</span> <span class="verse"><a name="45">45</a>Eg vil minnast mi pakt med dei gamle, som eg henta ut or Egyptarland midt for augo på heidningefolki, og var deira Gud, eg, Herren!»»</span> <span class="verse"><a name="46">46</a>Dette er dei bodi og rettarne og loverne som Herren sette millom seg og Israels-folket på Sinaifjellet og let Moses kunngjera for deim.</span> </p></div</div></div></body></html>