<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 20</strong></div><p><span class="verse"><a name="1">1</a>Vinen er ein spottar, rusdrykken ein ståkar, ingen som tumlar av honom, er vis.</span> <span class="verse"><a name="2">2</a>Den rædsla kongen vekkjer, er som løveburing, den som fær hans vreide på seg, set livet sitt på spel.</span> <span class="verse"><a name="3">3</a>Mannsens æra er å halda seg frå trætta, men kvar uviting glefser til.</span> <span class="verse"><a name="4">4</a>Letingen pløgjer ikkje um hausten, i skurdonni leitar han fåfengt etter grøda.</span> <span class="verse"><a name="5">5</a>Råd i mannsens hjarta er som vatn i djupet, men ein skynsam mann kann draga det upp.</span> <span class="verse"><a name="6">6</a>Mest kvar mann råkar ein som elskar honom, men kven finn ein som er å lita på?</span> <span class="verse"><a name="7">7</a>Den som ferdast ulastande og er rettferdig, sæle er borni hans etter honom.</span> <span class="verse"><a name="8">8</a>Ein konge som sit på domarstol, skil ut alt vondt med augo sine.</span> <span class="verse"><a name="9">9</a>Kven kann segja: «Eg hev halda hjarta reint og er fri frå syndi mi?»</span> <span class="verse"><a name="10">10</a>Tvo slag vegt og tvo slag mål er båe tvo ein styggedom for Herren.</span> <span class="verse"><a name="11">11</a>Alt guten syner i si gjerd um ferdi hans vert rein og rett.</span> <span class="verse"><a name="12">12</a>Øyra som høyrer og auga som ser - Herren hev skapt deim båe tvo.</span> <span class="verse"><a name="13">13</a>Elska ikkje svevn, for då vert du fatig, haldt augo uppe, so fær du brød til mette.</span> <span class="verse"><a name="14">14</a>«Klent, klent!» segjer kjøparen, men når han gjeng burt, so rosar han seg.</span> <span class="verse"><a name="15">15</a>Vel finst det gull og mange perlor, men dyraste gogni er lippor med kunnskap.</span> <span class="verse"><a name="16">16</a>Tak klædi hans! for han hev borga for ein annan, og panta honom for framande!</span> <span class="verse"><a name="17">17</a>Søtt er for mannen det brød han hev fenge med fals, men sidan vert munnen hans full av småstein.</span> <span class="verse"><a name="18">18</a>Råder vert stødige med rådleggjing, få då klok styring når du fører krig!</span> <span class="verse"><a name="19">19</a>Den som fer med drøs, ber løynråd ut, og gapen skal du ikkje hava noko med.</span> <span class="verse"><a name="20">20</a>Den som bannar far og mor, hans lampa skal slokna i kolmyrkret.</span> <span class="verse"><a name="21">21</a>Ein arv som ein i fyrstundes er for fus på, vert på slutten utan velsigning.</span> <span class="verse"><a name="22">22</a>Seg ikkje: «Eg vil løna med vondt!» Venta på Herren, han vil hjelpa deg.</span> <span class="verse"><a name="23">23</a>Tvo slag vegt er ein styggedom for Herren, og den falske skålvegt er ikkje god.</span> <span class="verse"><a name="24">24</a>Frå Herren kjem mannsens stig, og kor kann eit menneskje skyna sin veg?</span> <span class="verse"><a name="25">25</a>Fårlegt er det for eit menneskje å vigsla eitkvart tankelaust, og fyrst granska lovnaden etterpå.</span> <span class="verse"><a name="26">26</a>Ein vis konge skil ut dei gudlause og let hjulet ganga yver deim.</span> <span class="verse"><a name="27">27</a>Menneskjens ånd er Herrens lampa, og ho ransakar alle rom i hjarta.</span> <span class="verse"><a name="28">28</a>Kjærleik og truskap er vakt um kongen, og han styd sin kongsstol på kjærleik.</span> <span class="verse"><a name="29">29</a>Ei æra for ungdomar er deira kraft, og ein prydnad for dei gamle er grått hår.</span> <span class="verse"><a name="30">30</a>Svidande sår reinser burt det vonde, ja, slag reinsar hjartans inste rom.</span> </p></div</div></div></body></html>