<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 28</strong></div><p><span class="verse"><a name="1">1</a>Dei gudlause flyr um ingen deim elter, dei rettferdige er som ungløva trygge.</span> <span class="verse"><a name="2">2</a>Syndar eit land, fær det mange herrar, men hev folket mykje vit, varer retten lenge.</span> <span class="verse"><a name="3">3</a>Ein fatig herre som trykkjer dei arme, er eit regn som herjar og ikkje gjev brød.</span> <span class="verse"><a name="4">4</a>Dei som gjeng ifrå lovi, prisar dei gudlause, men dei som held lovi, harmast på deim.</span> <span class="verse"><a name="5">5</a>Vonde folk skynar ikkje kva rett er, men dei som søkjer Herren, skynar alt.</span> <span class="verse"><a name="6">6</a>Betre er ein fatigmann som ferdast lytelaust, enn ein rikmann som er rang og gjeng tvo vegar.</span> <span class="verse"><a name="7">7</a>Den som agtar på rettleiding, er ein vitug son, men den som hev lag med øydarar, fører skam yver far sin.</span> <span class="verse"><a name="8">8</a>Den som aukar si eiga med renta og oker, han sankar åt den som er god mot dei arme.</span> <span class="verse"><a name="9">9</a>Um ein vil venda øyra burt og ikkje høyra lovi, er jamvel bøni hans ein styggedom.</span> <span class="verse"><a name="10">10</a>Den som villar ærlegt folk inn på ein vond veg, han skal stupa i si eigi grav, men dei lytelause skal erva det som godt er.</span> <span class="verse"><a name="11">11</a>Ein rikmann tykkjer han er vis, men ein fatigmann med vit granskar honom ut.</span> <span class="verse"><a name="12">12</a>Held dei rettferdige høgtid, stend det herleg til, men når gudlause kjem seg upp, lyt ein leita etter folk.</span> <span class="verse"><a name="13">13</a>Den som dyl misgjerningarne sine, hev ikkje lukka med seg, men den som sannar deim og vender seg ifrå deim, han finn miskunn.</span> <span class="verse"><a name="14">14</a>Sæl den mannen som alltid ottast, men den som gjer hjarta sitt hardt, han fell i ulukka.</span> <span class="verse"><a name="15">15</a>Burande løva og ein grådig bjørn er gudlaus hovding yver fatigt folk.</span> <span class="verse"><a name="16">16</a>Du hovding fatig på vit og rik på vald! Dei som hatar urett vinning, skal liva lenge.</span> <span class="verse"><a name="17">17</a>Ein mann med blodskuld yver seg er på flugt alt til gravi, ingen må hjelpa honom.</span> <span class="verse"><a name="18">18</a>Den som ferdast lytelaust, vert frelst, men den range tvivegs-farar fell på den eine.</span> <span class="verse"><a name="19">19</a>Den som dyrkar si jord, fær nøgdi av brød, men den som fer etter fåfengt, fær nøgdi av armod.</span> <span class="verse"><a name="20">20</a>Ein trufast mann fær rik velsigning, men den som renner etter rikdom, vert ei urefst.</span> <span class="verse"><a name="21">21</a>Det er ’kje godt når ein gjer mannemun, men mang ein mann vert brotsmann for ein brødbit.</span> <span class="verse"><a name="22">22</a>I bråhast vil den ovundsjuke verta rik, og han veit ’kje at vanråd vil koma på han.</span> <span class="verse"><a name="23">23</a>Den som refser ein mann, vinn seg takk til slutt meir enn den som smeikjer med tunga si.</span> <span class="verse"><a name="24">24</a>Den som plundrar far sin og mor si og segjer: «Det er ikkje synd,» han er øydelands lagsbror.</span> <span class="verse"><a name="25">25</a>Den vinnekjære valdar trætta, men den som lit på Herren, fær kveikjing.</span> <span class="verse"><a name="26">26</a>Den som lit på vitet sitt, han er ein dåre, men den som vandrar i visdom, vert frelst.</span> <span class="verse"><a name="27">27</a>Den som gjev den fatige, vantar inkje, men den som let att augo, fær mykje banning yver seg.</span> <span class="verse"><a name="28">28</a>Når gudlause kjem seg upp, då gøymer folk seg, men når dei gjeng til grunns, då aukar dei rettferdige.</span> </p></div</div></div></body></html>