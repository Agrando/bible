<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 2</strong></div><p><span class="verse"><a name="1">1</a>Son min! tek du imot mine ord og gøymer bodi mine hjå deg,</span> <span class="verse"><a name="2">2</a>so du vender øyra til visdomen, bøygjer hjarta til vitet,</span> <span class="verse"><a name="3">3</a>ja, når du kallar på skynet og ropar høgt på vitet,</span> <span class="verse"><a name="4">4</a>leitar du etter det som vore det sylv, og grev som vore det løynde skattar,</span> <span class="verse"><a name="5">5</a>då skal du skyna otte for Herren, og Guds-kunnskap skal du finna.</span> <span class="verse"><a name="6">6</a>For Herren er den som gjev visdom, frå hans munn kjem kunnskap og vit.</span> <span class="verse"><a name="7">7</a>Han gøymer frelsa for dei ærlege, han er ein skjold for dei som fer ulastande,</span> <span class="verse"><a name="8">8</a>med di for han vaktar stigarne åt retten og varar vegen vel for sine trugne.</span> <span class="verse"><a name="9">9</a>Då skal du skyna rettferd og rett og rettvisa, ja, kvar god veg.</span> <span class="verse"><a name="10">10</a>For visdom koma skal i hjarta ditt, og kunnskap vera hugleg for di sjæl,</span> <span class="verse"><a name="11">11</a>yver deg skal ettertanke halda vakt, vit skal vara deg</span> <span class="verse"><a name="12">12</a>og fria deg ifrå den vonde åtferd, frå folk som talar fals,</span> <span class="verse"><a name="13">13</a>dei som gjeng frå dei rette stigar og vil vandra på myrke vegar,</span> <span class="verse"><a name="14">14</a>dei som gled seg med å gjera vondt, og fegnast yver rangt og vondt,</span> <span class="verse"><a name="15">15</a>dei som gjeng på kroke-stigar og fer på range vegar. -</span> <span class="verse"><a name="16">16</a>Han skal fria deg frå annanmanns kona, frå framand kvinna med sleipe ord,</span> <span class="verse"><a name="17">17</a>som hev svike sin ungdoms ven og si Guds-pakt hev gløymt.</span> <span class="verse"><a name="18">18</a>For ho sig ned til dauden med sitt hus, og ned til daudingarne hennar vegar ber.</span> <span class="verse"><a name="19">19</a>Ingen som gjeng inn til henne, kjem attende, og dei når ikkje livsens stigar.</span> <span class="verse"><a name="20">20</a>Han vil du skal ganga den vegen dei gode gjeng, og halda deg på dei stigane der rettferdige ferdast;</span> <span class="verse"><a name="21">21</a>for dei ærlege skal bu i landet, og dei ulastelege der skal verta att,</span> <span class="verse"><a name="22">22</a>men dei ugudlege skal rydjast ut or landet, og svikarane skal verta rivne burt frå det.</span> </p></div</div></div></body></html>