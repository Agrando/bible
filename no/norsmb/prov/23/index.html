<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Når du sit til bords hjå ein hovding, so agta vel på kven du hev fyre deg,</span> <span class="verse"><a name="2">2</a>og set ein kniv på strupen din, um mathugen din er stor.</span> <span class="verse"><a name="3">3</a>Fys ikkje etter hans lostemat, for det er dårande føda.</span> <span class="verse"><a name="4">4</a>Mød deg ei med å verta rik, lat fara den klokskapen din!</span> <span class="verse"><a name="5">5</a>Lat ei augo fljuga til det som kverv, for det gjer seg vengjer, det er visst, som ein ørn som flyg til himmels.</span> <span class="verse"><a name="6">6</a>Et ikkje brød hjå den som misunner deg, og fys ikkje etter hans lostemat!</span> <span class="verse"><a name="7">7</a>For som han reknar ut i sjæli si, soleis er han. «Et og drikk!» han segjer til deg, men hjarta hans er ikkje med deg.</span> <span class="verse"><a name="8">8</a>For biten din som du hev ete, lyt du spy upp att, og du hev spilt dine fagre ord.</span> <span class="verse"><a name="9">9</a>For øyro på dåren skal du ikkje tala, for han vanvyrder visdommen i dine ord.</span> <span class="verse"><a name="10">10</a>Flyt ikkje gamall merkestein, og kom ei inn på åkrane åt faderlause.</span> <span class="verse"><a name="11">11</a>For deira målsmann er sterk, han skal føra saki deira imot deg.</span> <span class="verse"><a name="12">12</a>Vend hjarta ditt til age og øyro dine til kunnskaps ord!</span> <span class="verse"><a name="13">13</a>Lat ikkje guten vera utan age! Slær du han med riset, skal han ikkje døy.</span> <span class="verse"><a name="14">14</a>Du slær han med riset, og sjæli hans bergar du frå helheim.</span> <span class="verse"><a name="15">15</a>Son min, vert hjarta ditt vist, so gled seg og mitt hjarta,</span> <span class="verse"><a name="16">16</a>og nyro mine fegnast når lipporn’ dine talar det som rett er.</span> <span class="verse"><a name="17">17</a>Lat ikkje hjarta ditt misunna syndarar, men stræva stødt etter gudlegdom.</span> <span class="verse"><a name="18">18</a>For då er du viss på ei framtid, og di von skal ei verta til inkjes.</span> <span class="verse"><a name="19">19</a>Høyr du, son min, og vert vis, og lat hjarta ditt ganga beint fram på vegen.</span> <span class="verse"><a name="20">20</a>Ver ikkje med millom vindrikkarar, millom deim som foret seg på kjøt.</span> <span class="verse"><a name="21">21</a>For drikkar og storetar fatig vert, og svevn gjev fillor for klæde.</span> <span class="verse"><a name="22">22</a>Høyr på far din som avla deg, og vanvyrd ei mor di når ho vert gamall!</span> <span class="verse"><a name="23">23</a>Kjøp sanning og sel henne ikkje, visdom og age og vit.</span> <span class="verse"><a name="24">24</a>Storleg fegnast far til den rettferdige, og den som fær ein vis son, skal få gleda av han.</span> <span class="verse"><a name="25">25</a>Lat far din og mor di gleda seg, og ho som fødde deg, fegnast.</span> <span class="verse"><a name="26">26</a>Son min, gjev meg hjarta ditt, og lat dine augo lika vegarne mine.</span> <span class="verse"><a name="27">27</a>For skjøkja er som djupe gravi og den framande kona som tronge brunnen,</span> <span class="verse"><a name="28">28</a>ja, ho ligg på lur som ein ransmann, og ho aukar talet på utrue folk.</span> <span class="verse"><a name="29">29</a>Kven hev sorg? Kven hev sut? Kven hev dragsmål? Kven hev klagemål? Kven hev sjølvvalde sår? Kven hev dimsynte augo?</span> <span class="verse"><a name="30">30</a>Dei som drygjer lenge hjå vinen, dei som kjem og smakar på mjøden.</span> <span class="verse"><a name="31">31</a>Sjå ikkje på vinen kor han raudnar, kor vænt han smiler i staupet! lett renn han ned.</span> <span class="verse"><a name="32">32</a>Men sidan han sting som ein slange og høgg som ein orm.</span> <span class="verse"><a name="33">33</a>Då skal augo dine sjå rare syner, og hjarta ditt talar tull og tøv.</span> <span class="verse"><a name="34">34</a>Du vert som låg du i havsens djup, eller låg i toppen av mastri.</span> <span class="verse"><a name="35">35</a>«Dei slo meg, men det gjorde ’kje vondt, dei banka meg, men eg kjende det ikkje. Når skal eg vakna? Eg vil få tak i endå meir.»</span> </p></div</div></div></body></html>