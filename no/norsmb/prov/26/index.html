<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 26</strong></div><p><span class="verse"><a name="1">1</a>Som snø um sumaren og regn i skurden, so høver ikkje æra for ein dåre.</span> <span class="verse"><a name="2">2</a>Som sporven flaksar burt og svala flyg, so råkar ikkje grunnlaus forbanning.</span> <span class="verse"><a name="3">3</a>Svipa til hesten, taum til asnet, og ris til ryggen på dårar.</span> <span class="verse"><a name="4">4</a>Svar ikkje dåren etter hans dårskap, so du ei skal verta lik han, du og!</span> <span class="verse"><a name="5">5</a>Svara dåren etter hans dårskap, so han ei skal tykkja han sjølv er vis!</span> <span class="verse"><a name="6">6</a>Føterne høgg han av seg, og vald fær han drikka, han som sender bod med ein dåre.</span> <span class="verse"><a name="7">7</a>Visne heng vanfør manns føter, so og ordtak i munnen på dårar</span> <span class="verse"><a name="8">8</a>som å binda ein stein i slyngja, soleis er det å gjeva ein dåre æra.</span> <span class="verse"><a name="9">9</a>Som klungergrein i handi på drukken mann, so er ordtak i munnen på dårar.</span> <span class="verse"><a name="10">10</a>Som ein skyttar som sårar alle, so er den som leiger dåren og kvar som fer framum.</span> <span class="verse"><a name="11">11</a>Som hund som snur seg til si eigi spya, so er ein dåre som kjem att til narreskapen sin.</span> <span class="verse"><a name="12">12</a>Ser du ein mann som tykkjer sjølv at han er vis, då er det større von for dåren enn for honom.</span> <span class="verse"><a name="13">13</a>Letingen segjer: «D’er villdyr på vegen, ei løva i gatorne.»</span> <span class="verse"><a name="14">14</a>Døri snur seg på gjengi, og letingen snur seg i sengi.</span> <span class="verse"><a name="15">15</a>Stikk den late si hand i fatet, han evast med å ta ho upp til munnen att.</span> <span class="verse"><a name="16">16</a>Letingen tykkjest visare vera enn sju som gjev vituge svar.</span> <span class="verse"><a name="17">17</a>Han triv i øyro på framumfarande hund, han som ryk upp i sinne for trætta som ikkje kjem han ved.</span> <span class="verse"><a name="18">18</a>Som ein galen som skyt med brennende pilar - drepande skot -</span> <span class="verse"><a name="19">19</a>so er ein mann som svik sin næste og segjer: «Eg gjorde det berre på gaman.»</span> <span class="verse"><a name="20">20</a>Når veden tryt, so sloknar elden, er baktalar burte, stoggar striden.</span> <span class="verse"><a name="21">21</a>Som kol vert til gløder og ved til eld, so kveikjer kranglaren kiv.</span> <span class="verse"><a name="22">22</a>Baktalar-ord er som lostemat, dei glid so godt ned i livet.</span> <span class="verse"><a name="23">23</a>Som sylv-glasering på skålbrot er brennande lippor når hjarta er vondt.</span> <span class="verse"><a name="24">24</a>Med lipporne skaper ein uven seg til, men inni seg gøymer han svik.</span> <span class="verse"><a name="25">25</a>Gjer han seg blidmælt, tru honom ei, for sju slag styggedom bur i hans hjarta.</span> <span class="verse"><a name="26">26</a>Hatet dyl seg i svik, men lyt syna sin vondskap i folkemugen.</span> <span class="verse"><a name="27">27</a>Den som grev ei grav, skal stupa nedi, den som velter ein stein, skal få han yver seg att.</span> <span class="verse"><a name="28">28</a>Den falske tunga hatar deim som ho hev krasa, og den sleipe munnen fører til fall.</span> </p></div</div></div></body></html>