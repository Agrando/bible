<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 15</strong></div><p><span class="verse"><a name="1">1</a>Mildt svar døyver harm, men eit kvast ord vekkjer vreide.</span> <span class="verse"><a name="2">2</a>Tunga åt vismenner gjev god kunnskap, men narreskap gøyser or munnen på dårar.</span> <span class="verse"><a name="3">3</a>Allstad hev Herren augo sine, dei ser etter vonde og gode.</span> <span class="verse"><a name="4">4</a>Linnmælt tunga er livsens tre, men range tunga gjev hjartesår.</span> <span class="verse"><a name="5">5</a>Ein uviting vanvyrder far sin’s age, men den som agtar på refsing, vert klok.</span> <span class="verse"><a name="6">6</a>Rettferdig manns hus eig stor rikdom, men d’er ugreida med ugudleg manns inntekt.</span> <span class="verse"><a name="7">7</a>Vismanns-lippor strår ut kunnskap, men so er ei med dårehjarta.</span> <span class="verse"><a name="8">8</a>Gudløysings offer er ei gruv for Herren, men bøn frå ærlege han likar godt.</span> <span class="verse"><a name="9">9</a>Gudløysings veg er ei gruv for Herren, men han elskar den som renner etter rettferd.</span> <span class="verse"><a name="10">10</a>Hard refsing fær den som gjeng ut av vegen, den som hatar age, skal døy.</span> <span class="verse"><a name="11">11</a>Helheim og avgrunn ligg i dagen for Herren, kor mykje meir då menneskje-hjarto.</span> <span class="verse"><a name="12">12</a>Spottaren likar ikkje at ein lastar honom, til vismenner gjeng han ikkje.</span> <span class="verse"><a name="13">13</a>Gladværugt hjarta gjer andlitet ljost, men modet vert brote i hjartesorg.</span> <span class="verse"><a name="14">14</a>Vitug manns hjarta søkjer kunnskap, men dåremunn fer berre med narreskap.</span> <span class="verse"><a name="15">15</a>Alle ein armings dagar er vonde, men den glade i hjarta hev gjestebod alltid.</span> <span class="verse"><a name="16">16</a>Betre er lite med otte for Herren enn eigedom stor med uro attåt.</span> <span class="verse"><a name="17">17</a>Betre ei nista av kål med kjærleik til enn gjødde uksen med hat attåt.</span> <span class="verse"><a name="18">18</a>Brålyndt mann valdar trætta, men den toluge stiller kiv.</span> <span class="verse"><a name="19">19</a>Vegen for letingen er som eit klungergjerde, men stigen er brøytt for dei ærlege.</span> <span class="verse"><a name="20">20</a>Ein vis son gjer far sin gleda, men eit dårlegt menneskje vanvyrder mor si.</span> <span class="verse"><a name="21">21</a>Dårskap er gleda for vitlaus mann, men ein vitug mann gjeng beint fram.</span> <span class="verse"><a name="22">22</a>Råder vert til inkjes utan rådleggjing, men med mange rådgjevarar kjem dei i stand.</span> <span class="verse"><a name="23">23</a>Mannen gled seg når munnen kann svara, og eit ord i rette tid, kor godt det er!</span> <span class="verse"><a name="24">24</a>Den vituge gjeng livsens veg uppetter, for han vil sleppa burt frå helheimen der nede.</span> <span class="verse"><a name="25">25</a>Herren riv huset ned for dei ovmodige, men for enkja let han merkesteinen standa.</span> <span class="verse"><a name="26">26</a>Vonde tankar er ei gruv for Herren, men milde ord er reine.</span> <span class="verse"><a name="27">27</a>Den vinnekjære fær sitt hus i ulag, men den som hatar mutor, han skal liva.</span> <span class="verse"><a name="28">28</a>Rettferdig tenkjer i sitt hjarta korleis han skal svara, men gudlause let vondskap gøysa ut or munnen.</span> <span class="verse"><a name="29">29</a>Langt er Herren burte frå dei gudlause, men bøni frå rettferdige han høyrer.</span> <span class="verse"><a name="30">30</a>Ljos i augo hjarta gled, tidend god gjev merg i beini.</span> <span class="verse"><a name="31">31</a>Det øyra som høyrer på rettleiding til livet, held seg gjerne med vismenn i lag.</span> <span class="verse"><a name="32">32</a>Den som vandar age, vanvyrder si sjæl, den som høyrer på rettleiding, vinn seg vit.</span> <span class="verse"><a name="33">33</a>Otte for Herren er age til visdom, og fyre æra gjeng andmykt.</span> </p></div</div></div></body></html>