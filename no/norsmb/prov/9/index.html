<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 9</strong></div><p><span class="verse"><a name="1">1</a>Visdomsmøyi hev bygt seg hus, hev hogge til sine stolpar sju.</span> <span class="verse"><a name="2">2</a>Ho hev slagta sitt slagt og blanda sin vin og attåt duka sitt bord.</span> <span class="verse"><a name="3">3</a>Sine ternor hev ho sendt ut, og ropar ovan frå haugarne i byen:</span> <span class="verse"><a name="4">4</a>«Den som er fåkunnig, vende seg hit!» Til den vitlause segjer ho:</span> <span class="verse"><a name="5">5</a>«Kom, og et av mitt brød og drikk av den vin eg hev blanda!»</span> <span class="verse"><a name="6">6</a>Lat fåkunna fara so de kann liva og vandra på vegen til vit!</span> <span class="verse"><a name="7">7</a>Den som refser ein spottar, fær skam yver seg, den som lastar ein gudlaus, fær seg ein flekk.</span> <span class="verse"><a name="8">8</a>Lasta ’kje spottaren, han vil hata deg! Lasta den vise, han vil elska deg!</span> <span class="verse"><a name="9">9</a>Gjev ein vismann, so aukar hans visdom, lær ein rettferdig, so lærar han meir.</span> <span class="verse"><a name="10">10</a>Otte for Herren er upphav til visdom, og vit er å kjenna den Heilage.</span> <span class="verse"><a name="11">11</a>«For ved meg dine dagar skal aukast, og fleire livs-år fær du.»</span> <span class="verse"><a name="12">12</a>Er du vis, so gagnar det deg sjølv, spottar du, so lyt du bera det åleine.</span> <span class="verse"><a name="13">13</a>Fru dårskap fer med ståk, fåkunnig som ho er og ingen ting veit.</span> <span class="verse"><a name="14">14</a>Ho sit attmed husdøri si, på ein stol høgt uppe i byen,</span> <span class="verse"><a name="15">15</a>og bed inn dei som ferdast på vegen, som gjeng sine stigar beint fram:</span> <span class="verse"><a name="16">16</a>«Den som er fåkunnig, vende seg hit!» Ja, til den vitlause segjer ho:</span> <span class="verse"><a name="17">17</a>«Stole vatn er søtt, og ljuvlegt er løyn-ete brød.»</span> <span class="verse"><a name="18">18</a>Og han veit ’kje at der bur daudingar, at hennar gjester er i helheims djup.</span> </p></div</div></div></body></html>