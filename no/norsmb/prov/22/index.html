<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 22</strong></div><p><span class="verse"><a name="1">1</a>Eit godt namn er meir verdt enn rikdom stor, og manntekkje betre enn sylv og gull.</span> <span class="verse"><a name="2">2</a>Rik og fatig råkast, Herren hev skapt deim alle.</span> <span class="verse"><a name="3">3</a>Den kloke ser fåren og gøymer seg, men fåmingar renner fram og lyt bøta for det.</span> <span class="verse"><a name="4">4</a>Løn for spaklynde og otte for Herren er rikdom og æra og liv.</span> <span class="verse"><a name="5">5</a>Klunger og snaror er på den vegen den falske gjeng, den som agtar si sjæl, held seg burte frå deim.</span> <span class="verse"><a name="6">6</a>Lær guten etter som guten er, so vik han ikkje ifrå det, um han vert gamall.</span> <span class="verse"><a name="7">7</a>Rikmann rå’r yver fatigfolk, og den som fær lån, vert træl for den som gjev.</span> <span class="verse"><a name="8">8</a>Den som sår urett, skal hausta vondt, og hans ovmods ris fær ein ende.</span> <span class="verse"><a name="9">9</a>Den godhjarta vert velsigna, for han gjev sitt brød til armingen.</span> <span class="verse"><a name="10">10</a>Jaga spottaren ut, so gjeng trætta med, og for skjemsla og kiv fær du fred.</span> <span class="verse"><a name="11">11</a>Den som elskar hjartans reinleik, den som talar vænt, han hev kongen til ven.</span> <span class="verse"><a name="12">12</a>Herrens augo vaktar kunnskap, men ord frå den utrue støyter han um.</span> <span class="verse"><a name="13">13</a>Letingen segjer: «Det er ei løva der ute, eg kunde verta drepen midt på gata.»</span> <span class="verse"><a name="14">14</a>Ei djup grav er skjøkjemunn, den som Herren er harm på, skal falla nedi.</span> <span class="verse"><a name="15">15</a>Vitløysa heng fast ved hjarta hjå guten, men tukteriset driv henne burt frå han.</span> <span class="verse"><a name="16">16</a>Trykkjer du armingen, vert det honom til vinning, gjev du den rike, vert det berre til tap.</span> <span class="verse"><a name="17">17</a>Lut øyra ned og høyr på ord av vismenn vend hjarta til min kunnskap!</span> <span class="verse"><a name="18">18</a>For det er vænt at du deim varar i ditt hjarta; gjev dei må vera reiduge på dine lippor!</span> <span class="verse"><a name="19">19</a>Av di du skal lita på Herren, lærer eg deg i dag, just deg.</span> <span class="verse"><a name="20">20</a>Hev eg ’kje skrive fyndord til deg med råder og kunnskap</span> <span class="verse"><a name="21">21</a>til å kunngjera deg det som rett er, sannings ord, so du med sannings ord kann svara deim som sender deg?</span> <span class="verse"><a name="22">22</a>Plundra ikkje ein fatigmann av di han er fatig, og tred ikkje armingen ned i porten!</span> <span class="verse"><a name="23">23</a>For Herren skal føra saki deira og taka livet deira som tek ifrå deim.</span> <span class="verse"><a name="24">24</a>Gjev deg ikkje i lag med ein som snart vert vreid, og gakk ikkje med ein bråsinna mann,</span> <span class="verse"><a name="25">25</a>at du ikkje skal venja deg til hans vegar og få sett ei snara for livet ditt!</span> <span class="verse"><a name="26">26</a>Ver ei millom deim som gjev handtak, millom deim som borgar for skuld!</span> <span class="verse"><a name="27">27</a>Når du inkje hev å betala med, kvifor skal dei taka sengi di burt under deg?</span> <span class="verse"><a name="28">28</a>Flyt ikkje gamall merkestein som federne dine hev sett!</span> <span class="verse"><a name="29">29</a>Ser du ein mann som er dugleg i arbeidet, han skal tena hjå kongar og ikkje hjå småfolk.</span> </p></div</div></div></body></html>