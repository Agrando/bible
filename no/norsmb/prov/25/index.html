<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 25</strong></div><p><span class="verse"><a name="1">1</a>Dette er og ordtøke av Salomo, og mennerne åt Hizkia, kongen i Juda, hev samla deim.</span> <span class="verse"><a name="2">2</a>Guds æra er å dylja ei sak, og kongars æra å granska ei sak.</span> <span class="verse"><a name="3">3</a>Himmel-høgd og jord-dypt og konge-hjarto kann ingen granska ut.</span> <span class="verse"><a name="4">4</a>Burt med slagget or sylvet! So fær gullsmeden ei skål av det.</span> <span class="verse"><a name="5">5</a>Burt med gudlaus mann frå kongen! So vert hans kongsstol fast ved rettferd.</span> <span class="verse"><a name="6">6</a>Briska deg ikkje for kongen, og stell deg ikkje på storfolks plass.</span> <span class="verse"><a name="7">7</a>For betre er at dei segjer med deg: «Stig her upp!» Enn at du vert nedflutt for augo på fyrsten. Kva so augo dine hev set.</span> <span class="verse"><a name="8">8</a>Ver ikkje for snar til å reisa sak; for kva vil du gjera til slutt, når motparten gjer deg til skammar?</span> <span class="verse"><a name="9">9</a>Før di sak med grannen din, men ber ikkje ut ein annan manns løyndom,</span> <span class="verse"><a name="10">10</a>For elles vil den som høyrer det, skjella deg ut, og du vil alltid få låkt ord på deg.</span> <span class="verse"><a name="11">11</a>Som eple av gull i skåler av sylv er eit ord som ein talar i rette tid.</span> <span class="verse"><a name="12">12</a>Som ein gullring i øyra og sylgja av gull er ein vismann som refser for høyrande øyra.</span> <span class="verse"><a name="13">13</a>Som svalande snø ein skurdonne-dag er ein tru bodberar for deim som sender han, han kveikjer sjæli åt herren sin.</span> <span class="verse"><a name="14">14</a>Som skyer og vind utan regn er ein mann som kyter av gåvor han ikkje gjev.</span> <span class="verse"><a name="15">15</a>Tolmod fær domaren yvertald, og den linne tunga bryt bein.</span> <span class="verse"><a name="16">16</a>Finn du honning, so et det du treng, so du ikkje vert ovmett og spyr han ut.</span> <span class="verse"><a name="17">17</a>Set sjeldan din fot i huset åt grannen, so han ikkje vert leid deg og hatar deg.</span> <span class="verse"><a name="18">18</a>Hamar og sverd og kvasse pil er den som vitnar falskt mot sin næste.</span> <span class="verse"><a name="19">19</a>Som roti tonn og ustød fot, so er lit til utru mann på trengselsdagen.</span> <span class="verse"><a name="20">20</a>Som kastar du klædi ein frostdag, som eddik på natron, so er den som syng visor for sorgfullt hjarta.</span> <span class="verse"><a name="21">21</a>Er din fiend’ svolten, gjev honom mat, er han tyrst, so gjev honom drikka.</span> <span class="verse"><a name="22">22</a>For då hopar du gloande kol på hovudet hans, og Herren skal løna deg att for det.</span> <span class="verse"><a name="23">23</a>Nordanvind føder regn, og ei kviskrande tunga sure andlit.</span> <span class="verse"><a name="24">24</a>Betre å bu i ei krå på taket enn ha sams hus med trættekjær kvinna.</span> <span class="verse"><a name="25">25</a>Som friske vatnet for den trøytte, so er god tidend frå eit land langt burte.</span> <span class="verse"><a name="26">26</a>Som gruggi kjelda og ein utskjemd brunn, so er rettferdig mann som vinglar medan gudlaus ser det.</span> <span class="verse"><a name="27">27</a>Eta for mykje honning er ikkje godt, men å granska det vandaste er ei æra.</span> <span class="verse"><a name="28">28</a>Som ein by med murarne brotne og burte er mannen som ikkje kann styra sin hug.</span> </p></div</div></div></body></html>