<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 14</strong></div><p><span class="verse"><a name="1">1</a>Kvinnevisdom byggjer huset sitt, men dårskap riv det ned med henderne.</span> <span class="verse"><a name="2">2</a>Den som ottast Herren, fer ærleg fram, men krokvegar gjeng den som vanvyrder honom.</span> <span class="verse"><a name="3">3</a>I narrens munn er ovmods ris, men dei vise hev lipporne sine til vern.</span> <span class="verse"><a name="4">4</a>Utan uksar er krubba tom, men når stuten er sterk, vert innkoma stor.</span> <span class="verse"><a name="5">5</a>Ikkje lyg eit ærlegt vitne, men det falske vitne andar lygn.</span> <span class="verse"><a name="6">6</a>Spottaren søkjer visdom, men fåfengt, men lett finn den skynsame kunnskap.</span> <span class="verse"><a name="7">7</a>Gakk burt frå ein dåre, ei fekk du der merka lippor med kunnskap.</span> <span class="verse"><a name="8">8</a>Klok manns visdom er: han skynar vegen sin, men dåre-narreskapen er: dei svik seg sjølv.</span> <span class="verse"><a name="9">9</a>Dårar fær spott av sitt eige skuldoffer, men millom ærlege folk er godhug.</span> <span class="verse"><a name="10">10</a>Hjarta kjenner si eigi sorg, og gleda legg ingen framand seg uppi.</span> <span class="verse"><a name="11">11</a>Gudlause folk fær sitt hus lagt i øyde, men ærlege folk ser tjeldet sitt bløma.</span> <span class="verse"><a name="12">12</a>Mang ein veg tykkjer folk er rett, men enden på honom er vegar til dauden.</span> <span class="verse"><a name="13">13</a>Jamvel midt i låtten kjenner hjarta vondt, og enden på gleda er sorg.</span> <span class="verse"><a name="14">14</a>Av åtferdi si skal den fråfalne mettast, og ein god mann held seg burte frå han.</span> <span class="verse"><a name="15">15</a>Den einfalde trur kvart ordet, men den kloke agtar på sine stig.</span> <span class="verse"><a name="16">16</a>Den vise ottast og held seg frå vondt, men dåren er brålyndt og trygg.</span> <span class="verse"><a name="17">17</a>Bråsinna mann gjer narreverk, og meinsløg mann vert hata.</span> <span class="verse"><a name="18">18</a>Einfalde erver dårskap, men dei kloke fær kunnskap til krans.</span> <span class="verse"><a name="19">19</a>Vonde skal bøygja seg for dei gode, og gudlause ved portarne til den rettferdige.</span> <span class="verse"><a name="20">20</a>Ein fatig vert hata av venen sin jamvel, men ein rik vert elska av mange.</span> <span class="verse"><a name="21">21</a>Vanvyrder du næsten din, syndar du, men sæl den som ynkast yver armingar.</span> <span class="verse"><a name="22">22</a>Skal ikkje dei fara vilt som finn på vondt, og miskunn og truskap timast deim som finn på godt?</span> <span class="verse"><a name="23">23</a>Alt stræv fører vinning med seg, men tome ord gjev berre tap.</span> <span class="verse"><a name="24">24</a>Rikdomen er for dei vise ei krans, men narreskapen hjå dårar er narreskap.</span> <span class="verse"><a name="25">25</a>Eit sanningsvitne bergar liv, men den som andar lygn, er full av svik.</span> <span class="verse"><a name="26">26</a>Den som ottast Herren, hev ei borg so fast, og for hans born det finnast skal ei livd.</span> <span class="verse"><a name="27">27</a>Otte for Herren er livsens kjelda, so ein slepp undan daudesnaror.</span> <span class="verse"><a name="28">28</a>Mykje folk er konungs prydnad, men folkemink er hovdings fall.</span> <span class="verse"><a name="29">29</a>Langmodig mann hev mykje vit, men bråhuga mann syner narreskap.</span> <span class="verse"><a name="30">30</a>Spaklyndt hjarta er likamens liv, men ilska er ròt i beini.</span> <span class="verse"><a name="31">31</a>Trykkjer du armingen, spottar du skaparen hans, men du ærar skaparen når du er mild mot fatigmann.</span> <span class="verse"><a name="32">32</a>I ulukka si lyt den gudlause stupa, men den rettferdige hev trygd når han skal døy.</span> <span class="verse"><a name="33">33</a>I hjarta på den vituge held visdomen seg still, men hjå dårar ter han seg fram.</span> <span class="verse"><a name="34">34</a>Rettferd upphøgjer eit folk, men syndi er skam for folki.</span> <span class="verse"><a name="35">35</a>Kongen likar godt den kloke tenar, men harmast på den som skjemmer seg ut.</span> </p></div</div></div></body></html>