<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 17</strong></div><p><span class="verse"><a name="1">1</a>Betre er ein turr brødmole med ro attåt enn huset fullt av høgtidskost med trætta til.</span> <span class="verse"><a name="2">2</a>Den kloke tenar skal råda yver ein uvisleg son, og millom brøder fær han skifta arv.</span> <span class="verse"><a name="3">3</a>Diglen røyner sylvet og omnen gullet, men den som røyner hjarto, det er Herren.</span> <span class="verse"><a name="4">4</a>Den vonde lyder på vondskapslippa, ljugaren lyder på tyningstunga.</span> <span class="verse"><a name="5">5</a>Spear du den fatige, so spottar du hans skapar, den som gled seg yver ulukka, skal få si refsing.</span> <span class="verse"><a name="6">6</a>Ein krans for dei gamle er barneborn, og ei æra for borni er federne deira.</span> <span class="verse"><a name="7">7</a>Det høver ikkje for ein dåre å tala store ord, enn mindre for ein fagnamann å ljuga.</span> <span class="verse"><a name="8">8</a>Gåva er ein glimestein for den som fær ho; kvar ho vender seg, der fær ho framgang.</span> <span class="verse"><a name="9">9</a>Søkjer du kjærleik, skyler du misgjerd, men riv du upp att ei sak, skil ven frå ven.</span> <span class="verse"><a name="10">10</a>Vondord gjer meir på den vituge enn hundrad hogg på dåren.</span> <span class="verse"><a name="11">11</a>Berre upprør søkjer den vonde, men ein hard bodberar vert send imot han.</span> <span class="verse"><a name="12">12</a>Møt heller ei binna som hev mist sine ungar enn ein dåre med narreskapen hans!</span> <span class="verse"><a name="13">13</a>Den som løner godt med vondt, frå hans hus skal ikkje det vonde vika.</span> <span class="verse"><a name="14">14</a>Å taka til med strid er som å sleppa vatn ut, haldt difor upp med trætta fyrr nokon gliser med tennerne!</span> <span class="verse"><a name="15">15</a>Den som frikjenner ein ugudleg og den som domfeller ein rettferdig, dei er båe tvo ein styggedom for Herren.</span> <span class="verse"><a name="16">16</a>Kva skal pengar i handi på dåren? Å kjøpa visdom hev han ’kje vit til.</span> <span class="verse"><a name="17">17</a>Venen elskar alltid, og bror vert fødd til hjelp i naud.</span> <span class="verse"><a name="18">18</a>Ein vitlaus mann er den som handtekst, som gjeng i borg hjå grannen sin.</span> <span class="verse"><a name="19">19</a>Den som elskar trætta, elskar misgjerning, den som byggjer døri si høg, søkjer fall.</span> <span class="verse"><a name="20">20</a>Den som hev eit rangt hjarta, vinn ikkje lukka, og den som forvender tunga si, fell i ulukka.</span> <span class="verse"><a name="21">21</a>Den som avlar eit narr, fær sorg, og ikkje gled seg far til ein dåre.</span> <span class="verse"><a name="22">22</a>Gladværugt hjarta gjev lækjedom god, men nedslege mod fær beini te visna.</span> <span class="verse"><a name="23">23</a>Gudlaus mann tek gåva i løynd til å bøygja rettargangen.</span> <span class="verse"><a name="24">24</a>Den vituge hev visdom for augo, men dåren hev augo ved heimsens ende.</span> <span class="verse"><a name="25">25</a>Uvitug son er til gremme for far sin, og beisk sorg for henne som fødde’n.</span> <span class="verse"><a name="26">26</a>Det er ’kje godt at og rettferdige fær refsing, og ei at fagna folk fær slag for det som rett er.</span> <span class="verse"><a name="27">27</a>Den skynsame sparer på ordi, og den vituge mann er kald i hugen.</span> <span class="verse"><a name="28">28</a>Um dåren tagde, gjekk han og for vismann, og for ein vitug mann når han heldt munn.</span> </p></div</div></div></body></html>