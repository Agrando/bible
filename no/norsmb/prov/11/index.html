<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 11</strong></div><p><span class="verse"><a name="1">1</a>Falsk vegt er fæl for Herren, men full vegt likar han godt.</span> <span class="verse"><a name="2">2</a>Kjem stormod, so kjem og skam, men smålåtne, dei hev visdom.</span> <span class="verse"><a name="3">3</a>Dei ærlege hev si uskyld til førar, men fals slær sin herre på hals.</span> <span class="verse"><a name="4">4</a>Gods hjelper ikkje på vreidens dag, men rettferd frelser frå dauden.</span> <span class="verse"><a name="5">5</a>Ærleg manns rettferd jamnar hans veg, men den gudlause stuper ved gudløysa si.</span> <span class="verse"><a name="6">6</a>Ærlege folk ved si rettferd vert frelste, men dei falske vert fanga i eigen gir.</span> <span class="verse"><a name="7">7</a>Når ugudleg mann døyr, er det ute med voni; og vondskaps venting til inkjes vert.</span> <span class="verse"><a name="8">8</a>Rettferdig vert fria or trengsla, og ugudleg kjem i hans stad.</span> <span class="verse"><a name="9">9</a>Den skamlause tyner sin granne med munnen, men rettferdige friar seg ut med sin kunnskap.</span> <span class="verse"><a name="10">10</a>Gjeng det godt med rettferdige, fegnast byen, vert gudlause tynte, syng folk av gleda.</span> <span class="verse"><a name="11">11</a>Med velsigning frå ærlege folk kjem byen seg upp, men gudlause munn bryt han ned.</span> <span class="verse"><a name="12">12</a>Vitlaus er den som vanvyrdar sin granne, men vitug mann tegjer stilt.</span> <span class="verse"><a name="13">13</a>Den som fer med drøs, ber løynråd ut, men den hjarte-trugne løyner saki.</span> <span class="verse"><a name="14">14</a>Der inkje styre er, lyt folket falla, men der dei rådvise er mange, der er frelsa.</span> <span class="verse"><a name="15">15</a>Borgar du for framand, er du ille faren, men han er trygg som hatar handtak.</span> <span class="verse"><a name="16">16</a>Ei yndefull kvinna vinn æra, og valdsmenner vinn seg rikdom.</span> <span class="verse"><a name="17">17</a>Ein godhjarta mann gjer vel mot si sjæl, men ein hardhjarta mann fer vondt med sitt eige kjøt.</span> <span class="verse"><a name="18">18</a>Den ugudlege vinn seg ei sviksam løn, men den som rettferd sår, fær varig løn.</span> <span class="verse"><a name="19">19</a>Stend du fast i rettferd, vinn du liv, men fer du etter vondt, då fær du daude.</span> <span class="verse"><a name="20">20</a>Dei range i hugen hev Herren ein stygg til, men han likar deim som ulastande ferdast.</span> <span class="verse"><a name="21">21</a>Det kann du gjeva handi på, den vonde vert ’kje urefst, men ætti åt rettferdige slepp undan.</span> <span class="verse"><a name="22">22</a>Som ein gullring i eit grisetryne er ei fager kvinna utan vit.</span> <span class="verse"><a name="23">23</a>Det rettferdige ynskjer, vert berre godt, det som gudlause vonar, vert til vreide.</span> <span class="verse"><a name="24">24</a>Ein strår ut og fær endå meir, ein annan vert arm av usømeleg sparing.</span> <span class="verse"><a name="25">25</a>Den som velsignar, skal trivast, og kveikjer du andre, vert sjølv du kveikt.</span> <span class="verse"><a name="26">26</a>Ein kornflår, honom bannar folket, men signing kjem yver den som sel korn.</span> <span class="verse"><a name="27">27</a>Den som strævar etter godt, han søkjer hugnad, men den som leitar etter vondt, han fær det yver seg.</span> <span class="verse"><a name="28">28</a>Den som lit på sin rikdom, han skal stupa, men rettferdige grønkar som lauv.</span> <span class="verse"><a name="29">29</a>Den som øydar sitt hus, skal erva vind, og narren vert træl åt den kloke.</span> <span class="verse"><a name="30">30</a>Rettferdig manns frukt er eit livsens tre, og sjæler vinn den vise.</span> <span class="verse"><a name="31">31</a>Du ser rettferdig mann fær vederlag på jordi, kor mykje meir då den ugudlege og syndaren!</span> </p></div</div></div></body></html>