<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 8</strong></div><p><span class="verse"><a name="1">1</a>Høyr kor visdomsmøyi ropar, og vitet høgmælt talar!</span> <span class="verse"><a name="2">2</a>Uppe på haugar ved vegen, der stigarne møtest, stend ho,</span> <span class="verse"><a name="3">3</a>attmed portarne ut or byen, ved døra-inngangen ropar ho høgt:</span> <span class="verse"><a name="4">4</a>«Godtfolk, eg ropar på dykk, og til mannsborni ljomar mi røyst.</span> <span class="verse"><a name="5">5</a>Fåkunnige, lær dykk klokskap, og de dårar, vinn dykk vit!</span> <span class="verse"><a name="6">6</a>Høyr, eg talar gjæve ord, og ærlegt er det som lipporne segjer;</span> <span class="verse"><a name="7">7</a>ja, sanning talar min gom, og lipporne styggjest ved gudløysa.</span> <span class="verse"><a name="8">8</a>Alle ord i min munn er rette, det finst ikkje fult eller falskt i deim.</span> <span class="verse"><a name="9">9</a>Dei er alle sanne for den kloke og rette for deim som fann kunnskap.</span> <span class="verse"><a name="10">10</a>Tak då min age heller enn sylv og kunnskap framfyre utvalt gull!</span> <span class="verse"><a name="11">11</a>For visdom er betre enn perlor, og av alle skattar er ingen som denne.</span> <span class="verse"><a name="12">12</a>Eg, visdomen, skyner meg på klokskap, og vit på rådleggjing hev eg.</span> <span class="verse"><a name="13">13</a>Otte for Herren er hat til det vonde; stormod og storlæte, åtferd stygg, og ein munn full av fals eg hatar.</span> <span class="verse"><a name="14">14</a>Hjå meg er råd og dug, eg er vit, hjå meg er magt.</span> <span class="verse"><a name="15">15</a>Eg gjer at kongar råder, og at hovdingar dømer rett.</span> <span class="verse"><a name="16">16</a>Eg gjer at styrarar styrer og fyrstar - alle domarar på jordi.</span> <span class="verse"><a name="17">17</a>Eg elskar deim som meg elskar, og dei som leitar meg upp, skal meg finna.</span> <span class="verse"><a name="18">18</a>Rikdom og æra er hjå meg, gamalt gods og rettferd.</span> <span class="verse"><a name="19">19</a>Mi frukt er betre enn gull, ja skiraste gullet, og den vinning eg gjev, er betre enn utvalt sylv.</span> <span class="verse"><a name="20">20</a>Eg gjeng på rettferds veg, midt på rettvise-stigar,</span> <span class="verse"><a name="21">21</a>For eg vil gjeva gods åt deim som elskar meg og fylla deira forråd.</span> <span class="verse"><a name="22">22</a>Herren skapte meg til fyrste verket sitt, fordom fyrr han gjorde noko anna.</span> <span class="verse"><a name="23">23</a>Alt frå æva er eg innsett, frå upphavet, fyrr jordi vart til.</span> <span class="verse"><a name="24">24</a>Fyrr djupi var til, vart eg fødd, då det ei fanst kjeldor fulle med vatn,</span> <span class="verse"><a name="25">25</a>fyrr fjelli var søkkte ned, fyre haugar vart eg fødd,</span> <span class="verse"><a name="26">26</a>fyrr han skapte jord og mark og den fyrste moldklump i verdi.</span> <span class="verse"><a name="27">27</a>Då han laga himmelen, var eg der, då han slo kvelv yver djupet.</span> <span class="verse"><a name="28">28</a>Då han feste skyerne i det høge, då kjeldorne fossa fram or djupet,</span> <span class="verse"><a name="29">29</a>då han sette grensa for havet, so vatnet ei gjekk lenger enn han baud, då han la grunnvollar for jordi,</span> <span class="verse"><a name="30">30</a>då var eg verksmeister hjå han og var til hugnad for han dag etter dag, eg leika meg stødt for hans åsyn.</span> <span class="verse"><a name="31">31</a>Eg leika på heile jordkringen hans og hadde min hugnad i manneborni.</span> <span class="verse"><a name="32">32</a>Og no, born, høyr på meg! Sæle er dei som held mine vegar.</span> <span class="verse"><a name="33">33</a>Høyr på tukt og vert vise, og slepp ho ikkje ifrå dykk!</span> <span class="verse"><a name="34">34</a>Sæl den mann som høyrer på meg, so han dagstødt vaker ved dørerne mine og vaktar dørstokkarne mine.</span> <span class="verse"><a name="35">35</a>For den som finn meg, finn livet og fær velsigning frå Herren.</span> <span class="verse"><a name="36">36</a>Men den som missar meg, skader seg sjølv, og alle som hatar meg, elskar dauden.»</span> </p></div</div></div></body></html>