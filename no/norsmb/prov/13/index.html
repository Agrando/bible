<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 13</strong></div><p><span class="verse"><a name="1">1</a>Den vise son let seg aga av far sin, men spottaren høyrer ikkje på skjenn.</span> <span class="verse"><a name="2">2</a>Sjølv fær ein godt av den frukt som munnen ber, men hugen åt svikarar stend etter vald.</span> <span class="verse"><a name="3">3</a>Den som agtar munnen sin, varar si sjæl, men gapen fær seg ei ulukka.</span> <span class="verse"><a name="4">4</a>Hugen i letingen lyster og fær ikkje noko, hugen i strævsame folk fær rikleg mette.</span> <span class="verse"><a name="5">5</a>Den rettferdige hatar ljugarord, men den gudlause fer stygt og skamleg åt.</span> <span class="verse"><a name="6">6</a>Rettferd varar den som fer ulastande, men gudløysa feller den som gjer synd.</span> <span class="verse"><a name="7">7</a>Mang ein ter seg rik og eig då inkje, ein annan ter seg fatig og eig mykje.</span> <span class="verse"><a name="8">8</a>Mannsens rikdom er ein løysepeng for livet hans, men fatigmannen fær inkje trugsmål høyra.</span> <span class="verse"><a name="9">9</a>Ljoset åt dei rettferdige brenn lystigt, men lampa åt ugudlege vil slokna.</span> <span class="verse"><a name="10">10</a>Med ovmod veld ein berre trætta, men hjå deim som tek mot råd, er visdom.</span> <span class="verse"><a name="11">11</a>Lettfengen rikdom minkar, men sankar du smått um senn, fær du meir og meir.</span> <span class="verse"><a name="12">12</a>Langdrøg von gjer hjarta sjukt, men uppfyllt ynskje er eit livsens tre.</span> <span class="verse"><a name="13">13</a>Den som vanvyrder ordet, tyner seg sjølv, men den som ottast bodordet, fær løn.</span> <span class="verse"><a name="14">14</a>Vismanns læra er livsens kjelda, so ein slepp undan frå daudesnaror.</span> <span class="verse"><a name="15">15</a>Godt vit gjev manntekkje, men hard er vegen som svikarar gjeng.</span> <span class="verse"><a name="16">16</a>Kvar som er klok, fer fram med vit, men ein dåre briskar seg med dårskap.</span> <span class="verse"><a name="17">17</a>Ein gudlaus sendemann fell i ulukka, men trufast bodberar er lækjedom.</span> <span class="verse"><a name="18">18</a>Armod og skam fær den som viser age ifrå seg, men den som agtar på refsing, vinn æra.</span> <span class="verse"><a name="19">19</a>Uppfyllt ynskje er søtt for sjæli, men å vika frå vondt er ei gruv for dårar.</span> <span class="verse"><a name="20">20</a>Gakk saman med dei vise, so vert du vis, men ilag med dårar gjeng det deg ille.</span> <span class="verse"><a name="21">21</a>Ulukka forfylgjer syndarar, men rettferdige fær godt til løn.</span> <span class="verse"><a name="22">22</a>Den gode let etter seg arv til barneborn, men det syndaren eig, er gøymt åt den rettferdige.</span> <span class="verse"><a name="23">23</a>Fatigfolks nybrot gjev rikeleg føda, men mang ein vert tynt ved urettferd.</span> <span class="verse"><a name="24">24</a>Den som sparer riset sitt, hatar son sin, men den som elskar han, tuktar honom tidleg.</span> <span class="verse"><a name="25">25</a>Rettferdige hev mat til å metta seg på, men gudlause gjeng med magen tom.</span> </p></div</div></div></body></html>