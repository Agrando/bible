<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 12</strong></div><p><span class="verse"><a name="1">1</a>Den som elskar age, elskar kunnskap, men den som hatar refsing, han er fåvis.</span> <span class="verse"><a name="2">2</a>Den gode vinn seg hugnad hjå Herren, men den meinsløge fordømer han.</span> <span class="verse"><a name="3">3</a>Ingen mann vert stød av gudløysa, men roti åt rettferdige kann ingen rikka.</span> <span class="verse"><a name="4">4</a>Ei fagna kona er ein krans for mannen sin, eit skjemda ting er fæl som ròt i beini hans.</span> <span class="verse"><a name="5">5</a>Tankar hjå rettferdige tenkjer er det som rett er, dei råder som ugudlege legg upp, er svik.</span> <span class="verse"><a name="6">6</a>Ordi hjå ugudlege gjeng ut på luring etter blod, men ærlege vert berga ved sin munn.</span> <span class="verse"><a name="7">7</a>Ugudlege vert kasta i koll, og so er det ute med deim, men rettferdige folks hus stend fast.</span> <span class="verse"><a name="8">8</a>Ein mann fær ros alt etter som vitet hans er, men den ranglyndte kjem i vanvyrdnad.</span> <span class="verse"><a name="9">9</a>Betre småmann med ein tenar enn låst vera storkar og ikkje ha mat.</span> <span class="verse"><a name="10">10</a>Den rettferdige veit korleis buskapen har det, men hardt er hjarta hjå ugudlege folk.</span> <span class="verse"><a name="11">11</a>Den som dyrkar si jord, fær mette av brød, den som fer etter fåfengde ting, er fåvis.</span> <span class="verse"><a name="12">12</a>Ein gudlaus hev hug til vonde folks garn, men roti åt rettferdige gjev frukt.</span> <span class="verse"><a name="13">13</a>Lippe-synd er snara vond, men den rettferdige slepp ut or trengsla.</span> <span class="verse"><a name="14">14</a>Av sin munns frukt fær ein mann sin gode mette, og eit menneskje fær att det han hev gjort med sine hender.</span> <span class="verse"><a name="15">15</a>Uvitingen held sin eigen veg for den rette, men den vise høyrer på råd.</span> <span class="verse"><a name="16">16</a>Når uvitingen er vreid, vert det kjent same dagen, men den kloke løyner skjemsla.</span> <span class="verse"><a name="17">17</a>Den som andar ærlegskap, segjer det som rett er, men det falske vitnet talar svik.</span> <span class="verse"><a name="18">18</a>Mang ein fer med svall som sverdstyng; men tunga åt dei vise, ho er lækjedom.</span> <span class="verse"><a name="19">19</a>Sanningslippa held seg æveleg, men falske tunga berre i ein augneblink.</span> <span class="verse"><a name="20">20</a>Svik er i deira hjarta som smider vondt i hop, men dei som rå’r til fred, hev gleda.</span> <span class="verse"><a name="21">21</a>Inkje vondt den rettferdige råkar, men gudlause fær ulukka i fullaste mål.</span> <span class="verse"><a name="22">22</a>Ei stygja for Herren er ljugarlippor, men han likar deim som fer fram med truskap.</span> <span class="verse"><a name="23">23</a>Ein klok mann løynar kunnskap, men dåre-hjarta ropar ut vitløysa.</span> <span class="verse"><a name="24">24</a>Strævsam hand kjem upp til herrevelde, men leta fører til trældom.</span> <span class="verse"><a name="25">25</a>Sorg i mannens hjarta bøygjer det ned, men eit godt ord gjev det gleda.</span> <span class="verse"><a name="26">26</a>Den rettferdige rettleider næsten sin, men vegen åt gudlause fører deim vilt.</span> <span class="verse"><a name="27">27</a>Letingen steikjer ikkje si veidn, men annsemd er rikdom so dyr for menneskja.</span> <span class="verse"><a name="28">28</a>På rettferds stig er liv, og gonga på vegen gjeng ikkje til dauden.</span> </p></div</div></div></body></html>