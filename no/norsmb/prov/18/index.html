<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 18</strong></div><p><span class="verse"><a name="1">1</a>Einstødingen søkjer det han sjølv er huga på, mot alle kloke råder glefser han.</span> <span class="verse"><a name="2">2</a>Dåren bryr seg ikkje um å vera vitug, men vil berre visa kva som bur i honom.</span> <span class="verse"><a name="3">3</a>Kjem ein ugudleg, so kjem og vanvyrdnad, og med skam fylgjer spott.</span> <span class="verse"><a name="4">4</a>Ordi i ein manns munn er djupe vatn, fløymande bekkjer, visdoms kjelda.</span> <span class="verse"><a name="5">5</a>D’er ’kje godt når ein gjev den gudlause medhald og rengjer rettferdig manns rett.</span> <span class="verse"><a name="6">6</a>Dåre-lippor kjem uppi trætta, og munnen hans ropar etter slag.</span> <span class="verse"><a name="7">7</a>Dåre-munn er til ulukka for han sjølv, og lipporne er ei snara for hans sjæl.</span> <span class="verse"><a name="8">8</a>Baktalar-ord er som lostemat, dei glid so godt ned i livet.</span> <span class="verse"><a name="9">9</a>Den som er lat i arbeidet sitt, han er og bror til øydaren.</span> <span class="verse"><a name="10">10</a>Herrens namn er eit tårn so sterkt, der flyg den rettferdige inn og vert berga.</span> <span class="verse"><a name="11">11</a>Rikmanns eiga er hans faste by, som høge muren i hans eigne tankar.</span> <span class="verse"><a name="12">12</a>Fyre fall er mannsens hjarta stolt, men fyre æra gjeng audmykt.</span> <span class="verse"><a name="13">13</a>Um nokon svarar fyrr han høyrer, vert det til narreskap og til skam for honom.</span> <span class="verse"><a name="14">14</a>Manns mod ber uppe i sjukdom, men brote mod, kven kann bera det?</span> <span class="verse"><a name="15">15</a>Vitug manns hjarta kjøper kunnskap, og øyra åt vismenner søkjer kunnskap.</span> <span class="verse"><a name="16">16</a>Gåva opnar mannen veg og fører han fram til storfolk.</span> <span class="verse"><a name="17">17</a>Den som fyrst legg fram si sak, fær rett, men so kjem motparten og granskar honom.</span> <span class="verse"><a name="18">18</a>Lutkasting endar trettor og skil millom megtige menner.</span> <span class="verse"><a name="19">19</a>Hev ein bror lide urett, er han verre å vinna enn ein festningsby, og trættor er som stengsa for eit slott.</span> <span class="verse"><a name="20">20</a>Mannen fær magen sin mett av frukti or munnen sin, av grøda frå lipporne vert han mett.</span> <span class="verse"><a name="21">21</a>Tunga hev daude og liv i sitt vald, dei som elskar henne, skal eta hennar frukt.</span> <span class="verse"><a name="22">22</a>Den som hev funne ei kona, hev funne lukka og hev fenge ei nådegåva av Herren.</span> <span class="verse"><a name="23">23</a>Den fatige bed og barmar seg, men den rike svarar med harde ord.</span> <span class="verse"><a name="24">24</a>Ein mann med mange vener gjeng det ille, men ven kann vera trugnare enn nokon bror.</span> </p></div</div></div></body></html>