<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 27</strong></div><p><span class="verse"><a name="1">1</a>Rosa deg ikkje av morgondagen, for du veit ikkje kva ein dag ber i fang.</span> <span class="verse"><a name="2">2</a>Lat ein annan rosa deg; ikkje din eigen munn, ein framand og ei dine eigne lippor!</span> <span class="verse"><a name="3">3</a>Stein er tung, og sand veg mykje, men tyngre enn båe er dåreharm.</span> <span class="verse"><a name="4">4</a>Sinne er fælslegt, og vreide ein flaum, men kven kann standa seg mot åbryskap?</span> <span class="verse"><a name="5">5</a>Betre er openberrleg refsing enn kjærleik som held seg duld.</span> <span class="verse"><a name="6">6</a>Trugne er slag av venehand, og mange er uvens kyssar.</span> <span class="verse"><a name="7">7</a>Den mette trakkar på honning, men den svoltne tykkjer alt beiskt er søtt.</span> <span class="verse"><a name="8">8</a>Som ein fugl som rømer frå reiret sitt, er ein mann som rømer frå heimen sin.</span> <span class="verse"><a name="9">9</a>Olje og røykjelse hjarta gled, og søte venar-ord frå rådvis sjæl.</span> <span class="verse"><a name="10">10</a>Slepp ikkje frå deg venen din og far din’s ven, so du lyt heim til bror din når du er i naud! Ein granne nær attmed er betre enn ein bror langt burte.</span> <span class="verse"><a name="11">11</a>Vert vis, min son, og gled mitt hjarta, so eg kann svara den som spottar meg!</span> <span class="verse"><a name="12">12</a>Den kloke ser fåren, gøymer seg; fåmingar renner fram og lyt bøta for det.</span> <span class="verse"><a name="13">13</a>Tak klædi hans, for han hev borga for ein annan, og panta honom for ei framand kvinna!</span> <span class="verse"><a name="14">14</a>Den som høgmælt signar sin ven um morgonen tidleg, han skal få det tilrekna som ei forbanning.</span> <span class="verse"><a name="15">15</a>Si-drop frå taket ein regndag og ei trættekjær kvinna likjest kvarandre.</span> <span class="verse"><a name="16">16</a>Den som held på henne, held på vind, og handi hans triv i olje.</span> <span class="verse"><a name="17">17</a>Jarn sliper jarn, og den eine mannen sliper den andre.</span> <span class="verse"><a name="18">18</a>Den som agtar fiketreet sitt, fær eta frukti av det, den som tek vare på sin herre, skal få æra.</span> <span class="verse"><a name="19">19</a>Som andlit seg speglar mot andlit i vatnet, so menneskjehjarta mot menneskje.</span> <span class="verse"><a name="20">20</a>Helheim og avgrunn vert ikkje mette, og menneskjeaugo vert ikkje mette.</span> <span class="verse"><a name="21">21</a>Diglen røyner sylvet og omnen gullet, og ein mann vert røynd av sin ros.</span> <span class="verse"><a name="22">22</a>Um du støyte uvitingen i mortelen med støytaren i hop med gryn, so vilde ikkje vitløysa vika ifrå han.</span> <span class="verse"><a name="23">23</a>God greide lyt du hava på koss sauerne dine ser ut, og agta vel på buskapen din!</span> <span class="verse"><a name="24">24</a>For velstand varer ikkje æveleg, og ikkje ei kruna frå ætt til ætt.</span> <span class="verse"><a name="25">25</a>Men er høyet burte og håi kjem att, og fjellgras vert sanka i hop,</span> <span class="verse"><a name="26">26</a>då hev du lamb til klæde, og bukkar til å kjøpa deg åker for,</span> <span class="verse"><a name="27">27</a>og geitemjølk nok til mat for deg, til mat for huset ditt og til livsupphald for gjentorne dine.</span> </p></div</div></div></body></html>