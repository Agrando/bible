<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 6</strong></div><p><span class="verse"><a name="1">1</a>Hev du borga for grannen din, son min, hev du handtekest for ein annan,</span> <span class="verse"><a name="2">2</a>er du bunden ved ord av din munn, er du fanga i ord av din munn,</span> <span class="verse"><a name="3">3</a>gjer då soleis, son min, og berga deg, sidan du er komen i handi på grannen: Gakk og kasta deg ned for grannen, gjer ågang på han,</span> <span class="verse"><a name="4">4</a>unn ikkje dine augo svevn, eller augneloki ein blund.</span> <span class="verse"><a name="5">5</a>Frels deg som ei gasella or handi hans, som ein fugl or fangarvald!</span> <span class="verse"><a name="6">6</a>Gakk til mauren, du leting, sjå hans ferd og vert vis!</span> <span class="verse"><a name="7">7</a>Han hev ingen hovding eller fut eller herre,</span> <span class="verse"><a name="8">8</a>men lagar um sumaren maten sin til og hev um hausten sanka si føda.</span> <span class="verse"><a name="9">9</a>Kor lenge vil du liggja, du leting? Når ris du upp or di svevn?</span> <span class="verse"><a name="10">10</a>Endå litt svevn, endå litt blunding, endå litt kvild med henderne i kross,</span> <span class="verse"><a name="11">11</a>so kjem armodi di som ein farande fant og naudi som skjoldvæpna mann.</span> <span class="verse"><a name="12">12</a>Ugagns menneskje, illgjerningsmann, er den som gjeng og rengjer munnen,</span> <span class="verse"><a name="13">13</a>som blinkar med augo, skrapar med foten, peikar med fingrarne,</span> <span class="verse"><a name="14">14</a>med meinspel i hjarta, alltid emnar på ilt, og yppar trættor.</span> <span class="verse"><a name="15">15</a>Difor kjem hans undergang brått, snøgt vert han ulækjande krasa.</span> <span class="verse"><a name="16">16</a>Det er seks ting som Herrens hatar, og sju er ei gru for hans sjæl:</span> <span class="verse"><a name="17">17</a>Storlåtne augo, ljugartunga, hender som renner ut skuldlaust blod,</span> <span class="verse"><a name="18">18</a>hjarta som tenkjer upp vonde råder, føter som renner rapt til vondt,</span> <span class="verse"><a name="19">19</a>den som lyg og vitnar falskt, den som yppar strid millom brør.</span> <span class="verse"><a name="20">20</a>Son min, tak vare på bodet åt far din, og kasta ’kje frå deg læra åt mor di!</span> <span class="verse"><a name="21">21</a>Bitt deim alltid til hjarta ditt, knyt deim um halsen din!</span> <span class="verse"><a name="22">22</a>Når du gjeng, skal læra leida deg; når du ligg, skal ho vaka yver deg; når du vaknar, skal ho tala til deg.</span> <span class="verse"><a name="23">23</a>For bodet er ei lykt og lovi er ljos, og påminning med tukt er livsens veg.</span> <span class="verse"><a name="24">24</a>Dei kann vara deg frå den vonde kvinna, frå den sleipe framande tunga.</span> <span class="verse"><a name="25">25</a>Ikkje trå i hjarta etter vænleiken hennar, og lat ho ’kje fanga deg med augneloki sine!</span> <span class="verse"><a name="26">26</a>For skjøkja armar ut til siste brødbit, og gifte kona jagtar etter dyre livet.</span> <span class="verse"><a name="27">27</a>Kann nokon taka eld i fanget og ikkje brenna klædi sine?</span> <span class="verse"><a name="28">28</a>Ell’ kann ein gå på gløder og ikkje svida føterne?</span> <span class="verse"><a name="29">29</a>So vert det med den som gjeng inn til kona åt grannen; ingen kjem urefst frå det, um han rører henne.</span> <span class="verse"><a name="30">30</a>Vert ikkje tjuven vanvyrd, um han stel og vil stilla sin svolt?</span> <span class="verse"><a name="31">31</a>Vert han teken, lyt han sjufaldt betala, alt han eig i sitt hus, lyt han gjeva.</span> <span class="verse"><a name="32">32</a>Den som driv hor med ei kona, er vitlaus, den som vil tyna seg sjølv, gjer slikt.</span> <span class="verse"><a name="33">33</a>Hogg og skjemsla fær han, og ingen utslettar hans skam.</span> <span class="verse"><a name="34">34</a>For mannen harmast i åbryskap, på hemnsdagen sparer han ikkje.</span> <span class="verse"><a name="35">35</a>Han bryr seg ikkje um nokor bot og tek ’kje imot um du gjev han mykje.</span> </p></div</div></div></body></html>