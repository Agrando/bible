<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 5</strong></div><p><span class="verse"><a name="1">1</a>Son min, gjev agt på min visdom, lut øyra ned til mitt vit!</span> <span class="verse"><a name="2">2</a>So du kann halda deg gløggtenkt, og lipporne gøyma på kunnskap.</span> <span class="verse"><a name="3">3</a>For honning dryp av skjøkjelippor, og hennar gom er sleipar’ enn olje,</span> <span class="verse"><a name="4">4</a>men til slutt er ho beisk som malurt, kvass som eit tvieggja sverd.</span> <span class="verse"><a name="5">5</a>Hennar føter stig ned til dauden, hennar fet fører radt til helheims.</span> <span class="verse"><a name="6">6</a>Ho gjeng ikkje livsens stig, gålaus vinglar ho vegvill.</span> <span class="verse"><a name="7">7</a>Og no, søner, høyr på meg, og vik ikkje frå det munnen min mæler!</span> <span class="verse"><a name="8">8</a>Lat din veg vera langt frå henne, kom ’kje nær til husdøri hennar!</span> <span class="verse"><a name="9">9</a>Annars gjev du din vænleik til andre, åt ein hardstyrar åri dine.</span> <span class="verse"><a name="10">10</a>Av di eiga vil framande mettast, det du samla med stræv, kjem i annanmanns hus,</span> <span class="verse"><a name="11">11</a>so du lyt stynja til slutt når ditt hold og kjøt er upptært,</span> <span class="verse"><a name="12">12</a>og segja: «Kor kunde eg hata tukt, og hjarta mitt vanvyrda age?</span> <span class="verse"><a name="13">13</a>Kvi høyrde eg ikkje på meistrarne mine, og lydde på deim som lærde meg?</span> <span class="verse"><a name="14">14</a>Nær var eg komen ille i det midt i mengdi som sat til tings.»</span> <span class="verse"><a name="15">15</a>Drikk or din eigen brunn, det som renn or di eigi kjelda!</span> <span class="verse"><a name="16">16</a>Skulde kjeldorne dine renna på gata, vatsbekkjerne dine ute på torgi?</span> <span class="verse"><a name="17">17</a>Lat deim vera berre for deg, og ikkje for framande med deg!</span> <span class="verse"><a name="18">18</a>Kjelda di vere velsigna, gled du deg i din ungdoms viv.</span> <span class="verse"><a name="19">19</a>Elskhugs-hindi, ynde-gasella - barmen hennar alltid deg kveikje, stødt vere du trylt av hennar kjærleik.</span> <span class="verse"><a name="20">20</a>Kvi skulde du, son min, tryllast av onnor kona, og femna barmen på framand kvinna?</span> <span class="verse"><a name="21">21</a>For Herren hev kvar manns vegar for augo, og han jamnar alle hans stigar.</span> <span class="verse"><a name="22">22</a>Den gudlause vert fanga i misgjerningarne sine, hans synde-band bind honom fast.</span> <span class="verse"><a name="23">23</a>Han døyr av di han ikkje let seg aga, og ved sin store dårskap tumlar han i koll.</span> </p></div</div></div></body></html>