<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 29</strong></div><p><span class="verse"><a name="1">1</a>Ein mann som etter mykje refsing endå er ein stivnakke, vil brått verta broten ulækjeleg sund.</span> <span class="verse"><a name="2">2</a>Når rettferdige aukar i tal, då gled seg folket, men når gudlaus mann kjem til styre, sukkar folket.</span> <span class="verse"><a name="3">3</a>Den som elskar visdom, gled sin far, men den som gjeng i lag med skjøkjor, øyder eiga si.</span> <span class="verse"><a name="4">4</a>Ein konge held landet sitt uppe med rett, men ein skattekrevjar legg det i øyde.</span> <span class="verse"><a name="5">5</a>Ein mann som smeikjer for næsten sin, breider ut eit net for føterne hans.</span> <span class="verse"><a name="6">6</a>Ein vond manns misgjerd er snara for honom, men rettferdig mann fegnast og gled seg.</span> <span class="verse"><a name="7">7</a>Den rettferdige syter for stakarens sak, den gudlause hev ikkje greida på noko.</span> <span class="verse"><a name="8">8</a>Spottarar øser upp ein by, men vismenner stiller vreiden.</span> <span class="verse"><a name="9">9</a>Når vismann fører sak mot dåren, vert dåren sinna og lær, og kann ’kje vera still.</span> <span class="verse"><a name="10">10</a>Dei blodfuse hatar ein skuldlaus mann, og stend dei ærlege etter livet.</span> <span class="verse"><a name="11">11</a>Alt sitt sinne slepper dåren ut, men vismannen døyver det til slutt.</span> <span class="verse"><a name="12">12</a>Agtar ein hovding på lygneord, er alle hans tenarar nidingar.</span> <span class="verse"><a name="13">13</a>Fatigmann og valdsmann råkast, Herren gjev deim båe augneljos.</span> <span class="verse"><a name="14">14</a>Ein konge som dømer småfolk rett, hans kongsstol stend æveleg fast.</span> <span class="verse"><a name="15">15</a>Ris og age gjev visdom, men ein agelaus gut fører skam yver mor si.</span> <span class="verse"><a name="16">16</a>Når dei gudlause aukar, so aukar syndi, men dei rettferdige skal sjå med lyst på deira fall.</span> <span class="verse"><a name="17">17</a>Aga son din, so vil han vera deg til hugnad og gjeva lostemat til sjæli di.</span> <span class="verse"><a name="18">18</a>Utan profetsyn vert folket vilt, men sæl er den som held lovi.</span> <span class="verse"><a name="19">19</a>Med ord let trælen seg ikkje tukta, for han skynar deim vel, men bryr seg ’kje um deim.</span> <span class="verse"><a name="20">20</a>Ser du ein mann som er snar til å tala, dåren gjev større von enn han.</span> <span class="verse"><a name="21">21</a>Kjæler du trælen upp frå hans ungdom, vil han vanvyrda deg til slutt.</span> <span class="verse"><a name="22">22</a>Sinna mann valdar trætta, og brålyndt mann gjer mang ei misgjerd.</span> <span class="verse"><a name="23">23</a>Mannsens ovmod fører til fall, men den audmjuke vinn seg æra.</span> <span class="verse"><a name="24">24</a>Den som helar med tjuven, hatar sitt liv, han høyrer dei tek han i eid, men gjev ingi vitring.</span> <span class="verse"><a name="25">25</a>Manne-rædsla legg snaror, men den som lit på Herren, vert berga.</span> <span class="verse"><a name="26">26</a>Mange vil te seg fram for ein styrar, men frå Herren fær kvar mann sin rett.</span> <span class="verse"><a name="27">27</a>Ein styggedom for rettferdige er ein urettferdig mann, og ein styggedom for den gudlause er den som fer ærleg fram.</span> </p></div</div></div></body></html>