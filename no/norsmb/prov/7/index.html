<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Son min, tak vare på ordi mine, og gøym mine bodord hjå deg!</span> <span class="verse"><a name="2">2</a>Tak vare på bodordi mine, so skal du liva, og på læra mi som din augnestein!</span> <span class="verse"><a name="3">3</a>Bitt deim på fingrarne dine, skriv deim på hjartetavla!</span> <span class="verse"><a name="4">4</a>Seg til visdomen: «Du er mi syster», og kalla vitet din ven,</span> <span class="verse"><a name="5">5</a>so dei kann deg vara frå annanmanns kona, frå ei framand kvinna med sleipe ord.</span> <span class="verse"><a name="6">6</a>For gjenom vindauga mitt, gjenom rimarne glytte eg ut.</span> <span class="verse"><a name="7">7</a>Då såg eg millom dei fåkunnige, eg gådde ein uviting millom dei unge,</span> <span class="verse"><a name="8">8</a>som smaug um hyrna på gata, tok vegen til hennar hus,</span> <span class="verse"><a name="9">9</a>i skumings-stundi, mot kvelden, i kolmyrke svarte natti.</span> <span class="verse"><a name="10">10</a>Då kom kvinna imot han i skjøkjebunad og innful i hjarta -</span> <span class="verse"><a name="11">11</a>bråkande er ho og vill, heime hev ho ’kje ro.</span> <span class="verse"><a name="12">12</a>Snart på gata, snart på torgi, med kvart hyrna stend ho på lur -</span> <span class="verse"><a name="13">13</a>Ho tok fat på han og kysste han, og med ubljug uppsyn sagde ho til han:</span> <span class="verse"><a name="14">14</a>«Eg hev på meg eit gilde-offer, og eg held min lovnad i dag.</span> <span class="verse"><a name="15">15</a>Difor gjekk eg ut imot deg, vilde leita deg upp, og eg fann deg.</span> <span class="verse"><a name="16">16</a>Mi seng hev eg reidt med tæpe, med egyptiske roselakan.</span> <span class="verse"><a name="17">17</a>Eg hev skvett utyver mi lega myrra, aloe og kanel.</span> <span class="verse"><a name="18">18</a>Kom til ein kjærleiks rus alt til morgons, lat oss hyggja oss saman i elskhug!</span> <span class="verse"><a name="19">19</a>For mannen er ikkje heime, han er på ferd langt burte,</span> <span class="verse"><a name="20">20</a>pengepungen tok han med seg, ved fullmånetid kjem han heim.»</span> <span class="verse"><a name="21">21</a>Ho fekk lokka han med all si sterke fyreteljing, forførde han med sine sleipe lippor.</span> <span class="verse"><a name="22">22</a>Han fylgjer henne straks, som ein ukse gjeng til slagt, som i fotjarn til tukt for dåren,</span> <span class="verse"><a name="23">23</a>til dess pili kløyver hans livr, som fuglen skundar til snara og veit ikkje at det gjeld livet.</span> <span class="verse"><a name="24">24</a>Og no, søner, høyr på meg, og lyd på det munnen min talar!</span> <span class="verse"><a name="25">25</a>Ei vende du hjarta til hennar vegar, vimra ikkje på hennar stigar!</span> <span class="verse"><a name="26">26</a>For mange med ulivssår hev ho felt, og stort er talet på deim ho hev drepe.</span> <span class="verse"><a name="27">27</a>Hennar hus er vegar til helheim, dei gjeng ned til daudens kot.</span> </p></div</div></div></body></html>