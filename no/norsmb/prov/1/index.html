<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/prov">Proverbs</a> &gt <strong>Chapter 1</strong></div><p><span class="verse"><a name="1">1</a>Ordtøke av Salomo, son til David, konge yver Israel.</span> <span class="verse"><a name="2">2</a>Av deim kann ein læra visdom og age og skyna vituge ord.</span> <span class="verse"><a name="3">3</a>Og få age so ein vert klok, rettferd og rett og rettvisa.</span> <span class="verse"><a name="4">4</a>Dei kann gjeva dei urøynde klokskap, ungdomen kunnskap og ettertanke -</span> <span class="verse"><a name="5">5</a>so den vise kann høyra og auka sin lærdom og den vituge verta rådklok.</span> <span class="verse"><a name="6">6</a>Dei gjev skyn på ordtak og myrke ord, ord frå dei vise og gåtorne deira.</span> <span class="verse"><a name="7">7</a>Otte for Herren er upphav til kunnskap, uvitingar vanvyrder visdom og age.</span> <span class="verse"><a name="8">8</a>Høyr etter, son min, når far din deg agar, og kasta ’kje frå deg det mor di deg lærer!</span> <span class="verse"><a name="9">9</a>For det er ein yndeleg krans for ditt hovud, og kjedor kring halsen din.</span> <span class="verse"><a name="10">10</a>Son min, når syndarar lokkar deg, samtykk ikkje!</span> <span class="verse"><a name="11">11</a>Um dei segjer: «Kom med oss! Me vil lura etter blod, setja fella for den skuldlause utan grunn;</span> <span class="verse"><a name="12">12</a>Me vil gløypa deim som helheimen livande, og heile som når dei fer i gravi;</span> <span class="verse"><a name="13">13</a>Me vinna oss alle slag skattar, og fyller husi våre med rov;</span> <span class="verse"><a name="14">14</a>du skal få lutskifte saman med oss, alle skal me ha same pungen.» -</span> <span class="verse"><a name="15">15</a>Son min, gakk ikkje då på vegen med deim, haldt foten din burte frå deira stig!</span> <span class="verse"><a name="16">16</a>For føterne deira spring til vondt og er snøgge til å renna ut blod.</span> <span class="verse"><a name="17">17</a>Men fåfengt breier dei netet for augo på alle fuglar.</span> <span class="verse"><a name="18">18</a>Dei lurer på sitt eige blod og set eit garn for sitt eige liv.</span> <span class="verse"><a name="19">19</a>So gjeng det kvar som riv til seg med ran, det drep sin eigen herre.</span> <span class="verse"><a name="20">20</a>Vismøyi ropar på gata og lyfter si røyst på torgi.</span> <span class="verse"><a name="21">21</a>På gatehyrna preikar ho midt i ståket, i porthallar og kring i byen ho talar:</span> <span class="verse"><a name="22">22</a>«Kor lenge vil de fåkunnige elska fåkunna, og kor lenge vil spottarar ha hug til spott, og dårar hata kunnskap?</span> <span class="verse"><a name="23">23</a>Snu dykk hit når eg refser! So skal åndi mi fløyma for dykk, og eg skal kunngjera dykk mine ord.</span> <span class="verse"><a name="24">24</a>Eg ropa og de vilde ikkje høyra, og ingen agta på at eg rette ut handi,</span> <span class="verse"><a name="25">25</a>De brydde dykk ei um all mi råd, og ansa ikkje mitt refsings ord,</span> <span class="verse"><a name="26">26</a>So skal eg då læ når de ulukka fær, eg skal spotta når det som de ræddast kjem,</span> <span class="verse"><a name="27">27</a>når det de ræddast kjem som eit uver, og uferdi dykkar fer hit som ein storm, når trengsla og naud kjem på dykk.</span> <span class="verse"><a name="28">28</a>Då vil eg ikkje svara når de ropar på meg, dei skal naudleita etter meg, men ikkje finna meg.</span> <span class="verse"><a name="29">29</a>Av di dei hata kunnskap og forsmådde otte for Herren,</span> <span class="verse"><a name="30">30</a>ikkje lydde på mi råd, vanyrde all mi påminning,</span> <span class="verse"><a name="31">31</a>skal dei eta frukt av si åtferd og verta mette av sine råder.</span> <span class="verse"><a name="32">32</a>For einvisa drep dei einfaldne, og tryggleiken dårarne tyner.</span> <span class="verse"><a name="33">33</a>Men den bur trygt, som høyrer på meg, verna um ulukke-rædsla.»</span> </p></div</div></div></body></html>