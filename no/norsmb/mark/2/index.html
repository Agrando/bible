<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/mark/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/mark">Mark</a> &gt <strong>Chapter 2</strong></div><p><span class="verse"><a name="1">1</a>Då det leid um nokre dagar, kom han til Kapernaum att, og det spurdest at han var heime.</span> <span class="verse"><a name="2">2</a>Då samla der seg so mykje folk at det ikkje var rom åt fleire, ikkje ein gong framfor døri, og han tala Guds ord til deim.</span> <span class="verse"><a name="3">3</a>Best det var, kom fire mann berande med ein som var lam,</span> <span class="verse"><a name="4">4</a>og då dei ikkje kunde koma fram til Jesus for folkestimen, tok dei burt taksteinarne der som han var og braut hol i taket og fira ned sengi som den lame låg i.</span> <span class="verse"><a name="5">5</a>Og då Jesus såg trui deira, sagde han til den lame: «Son, synderne dine er tilgjevne!»</span> <span class="verse"><a name="6">6</a>No var det nokre skriftlærde som sat der; dei tenkte med seg:</span> <span class="verse"><a name="7">7</a>«Kvi talar den mannen so? Han spottar Gud! Kven kann tilgjeva synder utan ein - Gud?»</span> <span class="verse"><a name="8">8</a>Jesus kjende straks i hugen sin at dei tenkte so, og han sagde: «Kvi hyser de slike tankar i hjarta?</span> <span class="verse"><a name="9">9</a>Kva er lettast å segja til den lame: «Synderne dine er tilgjevne!» eller å segja: «Statt upp, tak sengi di og gakk?»</span> <span class="verse"><a name="10">10</a>Men so de skal vita at Menneskjesonen hev magt til å tilgjeva synder på jordi, so segjer eg deg» - sagde han til den lame -:</span> <span class="verse"><a name="11">11</a>«Statt upp, tak sengi di og gakk heim att!»</span> <span class="verse"><a name="12">12</a>Då stod han upp, tok sengi si i same stund og gjekk ut for alle manns augo, so dei alle vart mest frå seg av undring, og lova Gud og sagde: «Slikt hev me aldri set fyrr!»</span> <span class="verse"><a name="13">13</a>So gjekk han ut til sjøen att. Då kom alt folket til honom, og han lærde deim.</span> <span class="verse"><a name="14">14</a>Som han no gjekk frammed der, fekk han sjå Levi Alfæusson - han sat på tollbudi - og Jesus sagde til honom: «Fylg meg!» Då reiste han seg og fylgde honom.</span> <span class="verse"><a name="15">15</a>So hende det at Jesus var til bords i huset hans, og mange tollmenner og syndarar sat saman med honom og læresveinarne hans; for dei var mange, og dei fylgde honom.</span> <span class="verse"><a name="16">16</a>Og då dei skriftlærde millom farisæarane såg at han åt i lag med syndarar og tollmenner, sagde dei til læresveinarne hans: «Et han i lag med tollmenner og syndarar?»</span> <span class="verse"><a name="17">17</a>Jesus høyrde det og sagde til deim: «Det er ’kje dei friske som treng lækjar, men dei som hev vondt. Eg er ikkje komen for å kalla rettferdige, men syndarar.»</span> <span class="verse"><a name="18">18</a>Både læresveinarne åt Johannes og læresveinarne åt farisæarane heldt fasta. Og folk kom og spurde Jesus: «Korleis hev det seg at læresveinarne åt Johannes og åt farisæarane fastar, men dine læresveinar fastar ikkje?»</span> <span class="verse"><a name="19">19</a>«Kann brudlaupsfolket fasta med brudgomen er hjå deim?» svara Jesus; «so lenge dei hev brudgomen hjå seg, kann dei då ikkje fasta.</span> <span class="verse"><a name="20">20</a>Men skal kjem ei tid då brudgomen vert teken ifrå deim; då, når den dagen kjem, skal dei fasta.</span> <span class="verse"><a name="21">21</a>Ingen saumar ein lapp av ustampa ty på eit gamalt klædeplagg; elles riv boti burt noko av plagget - det nye tyet av det gamle - og rifti vert større.</span> <span class="verse"><a name="22">22</a>Og ingen hev ny vin på gamle lerflaskor; elles sprengjer vinen flaskorne og vinen øydest, og flaskorne med: Nei - ny vin på nye lerflaskor!»</span> <span class="verse"><a name="23">23</a>Ein gong bar det so til at han gjekk yver åkrarne på kviledagen, og læresveinarne tok til å riva av aks, med dei gjekk etter vegen.</span> <span class="verse"><a name="24">24</a>Då sagde farisæarane med honom: «Sjå kva dei gjer på kviledagen! det som ingen hev lov til!»</span> <span class="verse"><a name="25">25</a>Han svara: «Hev de aldri lese kva David gjorde då han leid naud og svalt, han og dei som var med honom?</span> <span class="verse"><a name="26">26</a>korleis han gjekk inn i Guds hus den tid Abjatar var øvsteprest, og åt skodebrødi - dei som ingen utan prestarne hev lov til å eta - og gav fylgjet sitt med seg?»</span> <span class="verse"><a name="27">27</a>So sagde han til deim: «Kviledagen vart til for menneskja skuld, og ikkje menneskja for kviledagen skuld.</span> <span class="verse"><a name="28">28</a>Difor råder Menneskjesonen yver kviledagen og.»</span> </p></div</div></div></body></html>