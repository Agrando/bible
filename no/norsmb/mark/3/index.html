<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/mark">Mark</a> &gt <strong>Chapter 3</strong></div><p><span class="verse"><a name="1">1</a>Då Jesus ein annan gong gjekk inn i ei synagoga, var der ein mann som hadde ei nomi hand,</span> <span class="verse"><a name="2">2</a>og dei gjætte på honom um han vilde lækja mannen på kviledagen, so dei kunde få noko å klaga honom for.</span> <span class="verse"><a name="3">3</a>Då sagde han til mannen med den nomne handi: «Reis deg upp og kom fram!»</span> <span class="verse"><a name="4">4</a>Og til dei andre sagde han: «Er det rett å gjera godt på kviledagen eller å gjera vondt - berga eit liv eller drepa?» Dei tagde.</span> <span class="verse"><a name="5">5</a>Då såg han rundt ikring på deim, både harm og sorgfull for di dei var so harde og stride. So sagde han til mannen: «Rett fram handi!» Då rette han henne fram, og handi hans vart like god att.</span> <span class="verse"><a name="6">6</a>Men farisæarane gjekk ut og tok straks til å samråda seg med Herodes-mennerne korleis dei skulde få gjort ende på honom.</span> <span class="verse"><a name="7">7</a>So for Jesus med læresveinarne sine burt til sjøen, og ein stor folkehop frå Galilæa fylgde med; og frå Judaland</span> <span class="verse"><a name="8">8</a>og Jerusalem og Idumea og bygderne på hi sida Jordan og kring Tyrus og Sidon kom dei til honom i flokketal, då dei høyrde um alt det han gjorde.</span> <span class="verse"><a name="9">9</a>Då sagde han til læresveinarne at det skulde liggja ein båt ferdig til honom for folkemengdi skuld, so dei ikkje skulde trengja honom;</span> <span class="verse"><a name="10">10</a>for han lækte mange, so alle som hadde eikor plåga, trengde seg innpå honom, og vilde få taka i honom.</span> <span class="verse"><a name="11">11</a>Og kvar gong dei ureine ånderne såg honom, kasta dei seg ned for føterne hans og ropa: «Du er Guds Son!»</span> <span class="verse"><a name="12">12</a>Men han forbaud deim både tidt og strengt å gjera honom kjend.</span> <span class="verse"><a name="13">13</a>So gjekk han upp i fjellet, og kalla til seg deim han sjølv vilde, og dei kom til honom.</span> <span class="verse"><a name="14">14</a>Og han valde ut tolv som skulde vera med honom, og som han vilde senda ut til å tala for folket,</span> <span class="verse"><a name="15">15</a>og vilde gjeva magt til å driva ut djevlar.</span> <span class="verse"><a name="16">16</a>Det var Simon - honom kalla han Peter -</span> <span class="verse"><a name="17">17</a>og Jakob, son åt Sebedæus, og Johannes, bror hans Jakob - deim kalla han Boanerges, det er Toresveinarne -</span> <span class="verse"><a name="18">18</a>og Andreas og Filip og Bartolomæus og Mattæus og Tomas og Jakob, son åt Alfæus, og Taddæus og Simon Kananæus</span> <span class="verse"><a name="19">19</a>og Judas Iskariot, han som sidan sveik honom.</span> <span class="verse"><a name="20">20</a>Med det same han kom heim, samla folket seg i hop att, so dei kunde ikkje ein gong få seg mat.</span> <span class="verse"><a name="21">21</a>Då hans eige folk fekk høyra det, for dei heimantil og vilde få tak i honom; «han må vera frå vitet!» sagde dei.</span> <span class="verse"><a name="22">22</a>Men dei skriftlærde som var komne ned frå Jerusalem, sagde: «Be’elsebul hev fare i honom! og: «Det er djevlehovdingen sjølv som hjelper honom til å driva ut djevlar.»</span> <span class="verse"><a name="23">23</a>Då kalla han deim til seg og tala til deim i likningar: «Korleis kann Satan driva ut Satan?»</span> <span class="verse"><a name="24">24</a>Kjem eit rike i strid med seg sjølv, so kann det riket ikkje standa,</span> <span class="verse"><a name="25">25</a>og kjem eit hus i strid med seg sjølv, so stend det huset ikkje med lag.</span> <span class="verse"><a name="26">26</a>Set no Satan seg upp mot seg sjølv og kjem i strid med seg sjølv, so kann han ikkje standa seg; då er det ute med honom.</span> <span class="verse"><a name="27">27</a>Men ingen kann ganga inn i huset til ei kjempa og rana eignaluterne hans, hev han ikkje fyrst lagt kjempa i band; då kann han plundra huset.</span> <span class="verse"><a name="28">28</a>Det segjer eg dykk for sant: Alt skal tilgjevast menneskjeborni, både synder og spottord, kor mykje dei spottar;</span> <span class="verse"><a name="29">29</a>men den som spottar den Heilage Ande, fær i all æva ikkje tilgjeving; han er saka i ei æveleg synd» -</span> <span class="verse"><a name="30">30</a>det var for di dei sagde: «Han hev ei urein ånd i seg.»</span> <span class="verse"><a name="31">31</a>So kom mor hans og brørne hans; dei vart standande utanfor, og sende bod til honom um han vilde koma ut.</span> <span class="verse"><a name="32">32</a>Det sat ein stor flokk kringum honom, og dei sagde til honom: «Sjå, mor di og brørne dine stend utanfor og spør etter deg!»</span> <span class="verse"><a name="33">33</a>Kven er mor mi og brørne mine? svara han.</span> <span class="verse"><a name="34">34</a>So såg han rundt på deim som sat i ein ring kringum honom, og sagde: «Sjå det er mor mi og brørne mine!</span> <span class="verse"><a name="35">35</a>Den som gjer det Gud vil, han er bror min og syster mi og mor mi.»</span> </p></div</div></div></body></html>