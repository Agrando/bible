<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/mark/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/mark">Mark</a> &gt <strong>Chapter 16</strong></div><p><span class="verse"><a name="1">1</a>Då kviledagen var ende, kjøpte Maria Magdalena og Jakobs-Maria og Salome angande kryddor; for dei vilde ganga av stad og salva honom.</span> <span class="verse"><a name="2">2</a>Ovtidleg den fyrste dagen i vika - det var so vidt soli hadde runne - kom dei til gravi.</span> <span class="verse"><a name="3">3</a>Då sagde dei seg imillom: «Kven skal me få til å velta steinen frå gravopningi?»</span> <span class="verse"><a name="4">4</a>Men då dei såg upp, vart dei vare at steinen var fråvelt, og han var ovstor.</span> <span class="verse"><a name="5">5</a>Då dei kom inn i gravi, såg dei ein ung mann, som sat på høgre sida, klædd i ein lang kvit kjole. Dei vart forfærde;</span> <span class="verse"><a name="6">6</a>men han sagde: «Ver ikkje forfærde! De leitar etter Jesus frå Nasaret, han som vart krossfest! Han hev stade upp att; han er ikkje her. Sjå her er staden der dei lagde honom.</span> <span class="verse"><a name="7">7</a>Men gakk no av stad og seg med læresveinarne hans og med Peter at han gjeng fyre dykk til Galilæa; der skal de sjå honom, som han hev sagt dykk.»</span> <span class="verse"><a name="8">8</a>Då gjekk dei ut att og rømde frå gravi; for fælska hadde teke deim, so dei skalv og var mest ifrå seg. Og dei tala ’kje eit ord til nokon, so rædde var dei.</span> <span class="verse"><a name="9">9</a>Då Jesus hadde stade upp att, tidleg den fyrste dagen i vika, synte han seg fyrst for Maria Magdalena, som han hadde drive sju vonde ånder utor.</span> <span class="verse"><a name="10">10</a>Ho gjekk av stad og sagde det til deim som hadde vore med honom, og som no syrgde og gret.</span> <span class="verse"><a name="11">11</a>Men då dei fekk høyra at han livde, og at ho hadde set honom, vilde dei ikkje tru det.</span> <span class="verse"><a name="12">12</a>Sidan synte han seg i ein annan skapnad for tvo av dei, som gjekk etter vegen og skulde ut på landet.</span> <span class="verse"><a name="13">13</a>Dei og kom og sagde det med dei andre, men dei trudde ikkje deim heller.</span> <span class="verse"><a name="14">14</a>Seinare synte han seg for dei elleve sjølve, med dei sat til bords; og han lasta deim for vantrui og tråskapen deira, at dei ikkje trudde deim som hadde set honom etter han var staden upp att.</span> <span class="verse"><a name="15">15</a>Og han sagde til deim: «Gakk ut i all verdi og kunngjer evangeliet for all skapningen!</span> <span class="verse"><a name="16">16</a>Den som trur og vert døypt, skal verta frelst, men den som ikkje trur, skal verta fordømd.</span> <span class="verse"><a name="17">17</a>Og desse teikni skal fylgja deim som trur: I mitt namn skal dei driva ut vonde ånder; dei skal tala med nye tungor;</span> <span class="verse"><a name="18">18</a>dei skal taka ormar i henderne, og um dei drikk noko som det er gift i, so skal det ikkje skada deim; legg dei henderne på sjuke, so skal dei få att helsa.»</span> <span class="verse"><a name="19">19</a>Etter Herren Jesus hadde tala til deim, vart han teken upp til himmels og sette seg ved Guds høgre hand.</span> <span class="verse"><a name="20">20</a>Og dei gjekk ut og tala Guds ord alle stader, og Herren var med deim og stadfeste ordet med dei teikni som fylgde med.</span> </p></div</div></div></body></html>