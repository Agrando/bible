<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/mark/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/mark">Mark</a> &gt <strong>Chapter 11</strong></div><p><span class="verse"><a name="1">1</a>Då dei kom burtimot Jerusalem, til Betfage og Betania ved Oljeberget, sende Jesus tvo av læresveinarne sine i veg og sagde til deim:</span> <span class="verse"><a name="2">2</a>«Gakk burt i den grendi som ligg beint framfor dykk! Med det same de kjem der, finn de ein fole som stend bunden, og som det endå aldri hev sete noko menneskje på; den skal de løysa og koma hit med!</span> <span class="verse"><a name="3">3</a>Og dersom nokon segjer med dykk: «Kvi gjer de det?» so skal de svara: «Herren treng um honom, og sender honom straks attende.»»</span> <span class="verse"><a name="4">4</a>So gjekk dei og fann folen; han stod bunden uti gata attmed ei dør, og dei løyste honom.</span> <span class="verse"><a name="5">5</a>Nokre folk som stod der, sagde til deim: «Kva gjer de? løyser de folen?»</span> <span class="verse"><a name="6">6</a>Dei svara so som Jesus hadde sagt; då let folket deim ganga.</span> <span class="verse"><a name="7">7</a>So kom dei til Jesus med folen og lagde kjolarne sine på honom, og Jesus sette seg uppå.</span> <span class="verse"><a name="8">8</a>Og mange breidde klædi sine på vegen, andre strådde lauv, som dei hadde henta frå marki.</span> <span class="verse"><a name="9">9</a>Og dei som gjekk fyre, og dei som fylgde etter, ropa: «Hosianna! Velsigna vere han som kjem i Herrens namn!</span> <span class="verse"><a name="10">10</a>Velsigna vere vår fader Davids rike som kjem! Hosianna i det høgste!»</span> <span class="verse"><a name="11">11</a>So kom han til Jerusalem og gjekk inn i templet. Der såg han seg ikring allstad; men då det tok til å kvelda, gjekk han ut til Betania med dei tolv.</span> <span class="verse"><a name="12">12</a>Dagen etter, då dei gjekk frå Betania, kjende han seg svolten.</span> <span class="verse"><a name="13">13</a>Langt burte såg han eit fiketre med lauv på; han gjekk burtåt, og vilde sjå um han kunde finna noko på det; men då han kom dit, fann han ’kje anna enn lauv; for det var ikkje tidi for fikor.</span> <span class="verse"><a name="14">14</a>Då tala han til treet og sagde: «Gjev aldri i verdi nokon må koma til å eta frukt av deg meir!» Og det høyrde læresveinarne på.</span> <span class="verse"><a name="15">15</a>Då dei kom til Jerusalem, gjekk han inn i templet og tok til å driva ut deim som handla i heilagdomen; han velte bordi åt pengevekslarane og krakkarne åt deim som selde duvor,</span> <span class="verse"><a name="16">16</a>og let ingen få lov til å bera nokon reidskap gjenom templet.</span> <span class="verse"><a name="17">17</a>Og han lærde deim og sagde: «Stend det ’kje skrive: «Mitt hus skal kallast eit bønehus for alle folk?» Men de hev gjort det til eit røvarbol.»</span> <span class="verse"><a name="18">18</a>Dei øvste prestarne og dei skriftlærde fekk høyra det, og lurde på korleis dei skulde få teke livet av honom; dei var rædde honom; for alle folk var hugtekne av læra hans.</span> <span class="verse"><a name="19">19</a>Men når det leid til kvelds, gjekk han alltid ut or byen.</span> <span class="verse"><a name="20">20</a>Då dei tidleg um morgonen gjekk framum fiketreet, såg dei at det hadde turka radt ifrå roti.</span> <span class="verse"><a name="21">21</a>Peter kom i hug dei ordi Jesus hadde lyst, og sagde: «Meister, sjå fiketreet som du banna, hev turka!»</span> <span class="verse"><a name="22">22</a>Då tok Jesus til ords og sagde: «Hav tru til Gud!</span> <span class="verse"><a name="23">23</a>Det segjer eg dykk for sant: Um nokon segjer til dette fjellet: Lyft deg upp og kasta deg ut i havet! og ikkje hev tvil i hjarta, men trur at det vil ganga som han segjer, so skal det ganga som han vil.</span> <span class="verse"><a name="24">24</a>Difor segjer eg dykk: Kva de bed um og ynskjer etter, so tru visst at de alt hev fenge det - då fær de det!</span> <span class="verse"><a name="25">25</a>Og når de stend og bed, og hev noko imot einkvan, so tilgjev honom det! Då skal og far dykkar i himmelen tilgjeva dykk for misgjerningarne dykkar!</span> <span class="verse"><a name="26">26</a>Men um de ikkje tilgjev, skal ikkje heller far dykkar i himmelen tilgjeva dykkar misgjerningar.»</span> <span class="verse"><a name="27">27</a>So kom dei til Jerusalem att. Og med han gjekk ikring i templet, kom dei øvste prestarne og dei skriftlærde og styresmennerne burt til honom</span> <span class="verse"><a name="28">28</a>og sagde: «Kva rett hev du til å gjera dette, eller kven gav deg retten til å gjera det?»</span> <span class="verse"><a name="29">29</a>«Eg vil spyrja dykk um ein ting,» sagde Jesus. «Svara meg, so skal eg segja dykk kva rett eg hev til å gjera dette:</span> <span class="verse"><a name="30">30</a>Var dåpen åt Johannes frå himmelen eller frå menneskje? Svara meg!»</span> <span class="verse"><a name="31">31</a>Då lagde dei yver med kvarandre og sagde: «Svarar me: «Frå himmelen,» so segjer han: «Kvi trudde de honom då ikkje?»</span> <span class="verse"><a name="32">32</a>Lat oss heller svara: «Frå menneskje!»» men det torde dei ikkje for folket; for alle trudde at Johannes var retteleg ein profet.</span> <span class="verse"><a name="33">33</a>So svara dei honom: «Det veit me ikkje.» «Då segjer ikkje eg dykk heller kva rett eg hev til å gjera dette,» sagde Jesus.</span> </p></div</div></div></body></html>