<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/mark/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/mark">Mark</a> &gt <strong>Chapter 7</strong></div><p><span class="verse"><a name="1">1</a>Farisæarane og nokre skriftlærde som var komne frå Jerusalem, samla seg ein gong kring Jesus.</span> <span class="verse"><a name="2">2</a>For dei hadde set at nokre av læresveinarne hans åt maten sin med ureine - dei meinte: utvegne hender;</span> <span class="verse"><a name="3">3</a>og farisæarane og alle jødar tvær alltid henderne vel fyrr dei et; det er ein skikk dei hev frå dei gamle, og den held dei seg etter;</span> <span class="verse"><a name="4">4</a>og når dei kjem frå torget, et dei ikkje fyrr dei hev skvett vatn yver seg; og mykje anna er det som hev vorte sed og skikk hjå deim, som å skylja koppar og krus og koparkjelar og benkjer.</span> <span class="verse"><a name="5">5</a>So kom då farisæarane og dei skriftlærde og spurde honom: «Kvi fylgjer ikkje læresveinarne dine dei skikkarne me hev frå dei gamle, men et maten sin med ureine hender?»</span> <span class="verse"><a name="6">6</a>Han svara: «Jesaja spådde sant um dykk, de hyklarar, som det stend skrive: «Med lipporn’ lovar dei meg, denne lyden, Men hugen deira han er langt ifrå meg.</span> <span class="verse"><a name="7">7</a>D’er liten mun i at dei meg vil æra, Når det dei lærer folk er mannebod.»</span> <span class="verse"><a name="8">8</a>De ansar ikkje Guds bod, men held dykk etter menneskjelærdom.</span> <span class="verse"><a name="9">9</a>Å jau, det er rett fint åtfare,» sagde han, «at de gjer Guds bod um inkje, so de kann fylgja skikkarne dykkar!</span> <span class="verse"><a name="10">10</a>Moses hev sagt: «Du skal æra far din og mor di!» og: «Den som bannar far sin eller mor si, skal døy!»</span> <span class="verse"><a name="11">11</a>Men de segjer: «Når ein mann talar so til far sin eller mor si: «Det som eg kunde ha hjelpt deg med, skal vera ein korban» - det er: ei tempelgåva -</span> <span class="verse"><a name="12">12</a>so let de honom ikkje lenger få lov til å gjera noko for foreldri sine.</span> <span class="verse"><a name="13">13</a>Soleis gjer de Guds ord um inkje med skikkarne dykkar, som de hev lært folk. Og slikt gjer de mykje av.»</span> <span class="verse"><a name="14">14</a>So kalla han folket til seg att og sagde med deim: «Høyr på meg alle, og tenk på det eg segjer!</span> <span class="verse"><a name="15">15</a>Det finst ingen ting utanfor menneskjet som kann gjera honom urein um det kjem inn i honom; men det som kjem ut or menneskjet, det er det som gjer honom urein.</span> <span class="verse"><a name="16">16</a>Høyr etter, kvar som høyra kann!»</span> <span class="verse"><a name="17">17</a>Då han var komen inn og hadde skilst ifrå folket, spurde læresveinarne honom um dette ordtøket.</span> <span class="verse"><a name="18">18</a>«Er de og so uvituge?» svara han. «Skynar de ’kje at det som kjem inn i menneskjet utantil, kann aldri gjera honom urein?</span> <span class="verse"><a name="19">19</a>For det kjem ikkje inn i hjarta hans, men i buken, og fer ut der det skal; soleis vert all føda rein.</span> <span class="verse"><a name="20">20</a>Men det som gjeng ut or menneskjet,» sagde han, «det gjer honom urein.</span> <span class="verse"><a name="21">21</a>For innantil, or menneskjehjarta, kjem dei vonde tankarne: lauslivnad, tjuvskap, manndråp,</span> <span class="verse"><a name="22">22</a>egteskapsbrot, girugskap, vondskap, svik, ukjurskap, ovund, gudsspotting, ovmod, vitløysa.</span> <span class="verse"><a name="23">23</a>Alt dette vonde kjem innantil, og gjer menneskjet ureint.»</span> <span class="verse"><a name="24">24</a>So tok han ut derifrå, og for burt til Tyrus-bygderne. Der gjekk han inn ein stad, og vilde ikkje nokon skulde vita det; men det kunde ikkje dyljast.</span> <span class="verse"><a name="25">25</a>Ei kona hadde ei liti dotter som det var ei urein ånd i; då ho fekk høyra um honom, kom ho straks og kasta seg ned for føterne hans;</span> <span class="verse"><a name="26">26</a>det var ei heidningkona, av syro-fønikisk ætt. Og ho bad at han vilde driva den vonde åndi ut or dotter hennar.</span> <span class="verse"><a name="27">27</a>«Lat fyrst borni få eta seg mette!» svara han; «det er ’kje vænt å taka brødet frå borni og kasta det for hund-ungarne.»</span> <span class="verse"><a name="28">28</a>«Jau, Herre,» svara ho; «små-hundarne et då og under bordet av smularne etter borni.»</span> <span class="verse"><a name="29">29</a>Då sagde Jesus: «For det ordet skuld kann du ganga heim att; den vonde åndi hev fare ut or dotter di.»</span> <span class="verse"><a name="30">30</a>Då ho so kom heim, fann ho barnet liggjande på sengi, og åndi hadde fare ut.</span> <span class="verse"><a name="31">31</a>Då han tok ut att frå Tyrus-bygderne, for han um Sidon til Galilæasjøen, midt igjenom Dekapolis-bygdi.</span> <span class="verse"><a name="32">32</a>Då kom dei til honom med ein som var dauv og godtsom mållaus, og bad han vilde leggja henderne på honom.</span> <span class="verse"><a name="33">33</a>Jesus tok honom til sides, burt ifrå folkehopen, stakk fingrarne sine i øyro hans, og vætte tunga hans med råke av munnen sin.</span> <span class="verse"><a name="34">34</a>So såg han upp imot himmelen og sukka, og sagde til honom: «Effata!» - det er: «Lat deg upp!»</span> <span class="verse"><a name="35">35</a>Då vart øyro hans upplatne, bandet losna av tunga, og han tala klårt.</span> <span class="verse"><a name="36">36</a>Jesus forbaud deim å segja det med nokon. Men di meir han forbaud det, di meir bar dei det utyver.</span> <span class="verse"><a name="37">37</a>Dei var reint tekne og sagde: «Han hev gjort alt vel! dei dauve gjev han høyrsel, og dei mållause mæle.»</span> </p></div</div></div></body></html>