<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/mark">Mark</a> &gt <strong>Chapter 14</strong></div><p><span class="verse"><a name="1">1</a>No var det berre tvo dagar att til påske- og søtebrødhelgi. Og dei øvste prestarne og dei skriftlærde leita etter ei råd til å gripa Jesus med list og slå honom i hel.</span> <span class="verse"><a name="2">2</a>«For på høgtidi torer me ikkje gjera det,» sagde dei; «elles kunde det verta upplaup blant folket!»</span> <span class="verse"><a name="3">3</a>Med Jesus var i Betania, hjå Spilte-Simon, og sat til bords, kom det inn ei kvinna med ei alabaster-krukka full av egte, dyr nardesalve. Ho braut sund krukka og helte salven ut yver hovudet hans.</span> <span class="verse"><a name="4">4</a>Då var det nokre som vart harme og sagde seg imillom: «Kva skulde den salve-øydingi vera til?</span> <span class="verse"><a name="5">5</a>Salven kunde vore seld for yver femti dalar og gjeven til dei fatige.» Og dei tala kvast til henne.</span> <span class="verse"><a name="6">6</a>Då sagde Jesus: «Lat henne vera i fred! Kvi er de so leide med henne? Det var vænt gjort det ho gjorde med meg.</span> <span class="verse"><a name="7">7</a>Dei fatige hev de alltid hjå dykk, og når de vil, kann de gjera vel imot deim; men meg hev de ikkje alltid.</span> <span class="verse"><a name="8">8</a>Ho gjorde det ho kunde; med denne salven budde ho likamen min fyre jordferdi.</span> <span class="verse"><a name="9">9</a>Og det segjer eg dykk for visst: Kvar i verdi evangeliet vert kunngjort, der skal dei og nemna det ho hev gjort, til minne um henne.»</span> <span class="verse"><a name="10">10</a>Judas Iskariot, den eine av dei tolv, gjekk til dei øvste prestarne og baud seg til å gjeva Jesus i henderne deira.</span> <span class="verse"><a name="11">11</a>Då dei høyrde det, vart dei glade, og lova dei skulde gjeva honom pengar, og sidan lurde han korleis han med tid og høve skulde få gjeve Jesus yver til deim.</span> <span class="verse"><a name="12">12</a>Den fyrste dagen i søtebrødhelgi - då påskelambet vart slagta - sagde læresveinarne med Jesus: «Kvar vil du me skal ganga av og laga til påskemålet for deg?»</span> <span class="verse"><a name="13">13</a>Då sende han tvo av læresveinarne i veg, og sagde til deim: «Gakk inn i byen! Der møter de ein mann som ber ei krukka med vatn; honom skal de fylgja,</span> <span class="verse"><a name="14">14</a>og der han gjeng inn, skal de segja med husbonden: «Meisteren helsar: Kvar er romet mitt, der eg kann eta påskemålet med læresveinarne mine?»</span> <span class="verse"><a name="15">15</a>Då syner han dykk ein stor sal, som stend ferdig med duka bord; der skal de stella til måltidi for oss.»</span> <span class="verse"><a name="16">16</a>So gjekk læresveinarne av stad, og då dei kom inn i byen, fann dei det so som han hadde sagt, og dei laga til påskelambet.</span> <span class="verse"><a name="17">17</a>Då det leid mot kvelden, kom Jesus med dei tolv,</span> <span class="verse"><a name="18">18</a>og då dei hadde sett seg til bords, sagde han: «Det segjer eg dykk for sant: Ein av dykk kjem til å svika meg, ein som et i lag med meg.»</span> <span class="verse"><a name="19">19</a>Då tok dei til å stura, og spurde honom, ein for ein: «Det er vel ’kje eg?»</span> <span class="verse"><a name="20">20</a>«Det er ein av dykk tolv, svara han, «den som duppar med meg i fatet.</span> <span class="verse"><a name="21">21</a>Menneskjesonen gjeng fulla burt, soleis som det er skrive um honom, men ve yver den mannen som veld at Menneskjesonen vert gjeven i fiendehand! Best for den mannen um han aldri var fødd!»</span> <span class="verse"><a name="22">22</a>Med dei sat til bords, tok han brødet, signa det og braut det, og gav deim og sagde: «Tak det! Dette er likamen min.»</span> <span class="verse"><a name="23">23</a>So tok han ein kalk, takka og gav deim, og dei drakk alle av kalken.</span> <span class="verse"><a name="24">24</a>Og han sagde med deim: Dette er blodet mitt, paktblodet, som renn for mange.</span> <span class="verse"><a name="25">25</a>Det segjer eg dykk for sant: Eg skal ikkje oftare drikka av druvesafti, fyrr den dagen kjem då eg drikk henne ny i Guds rike.»</span> <span class="verse"><a name="26">26</a>Då dei hadde sunge lovsongen, gjekk dei ut til Oljeberget.</span> <span class="verse"><a name="27">27</a>Og Jesus sagde: «De kjem alle til å styggjast ved meg. For det stend skrive: «Hyrdingen slær eg i hel, og sauern’ skal spreidast ikring.»</span> <span class="verse"><a name="28">28</a>Men når eg hev stade upp att, skal eg ganga fyre dykk til Galilæa.»</span> <span class="verse"><a name="29">29</a>Då sagde Peter: «Um so alle styggjest, so skal ikkje eg.»</span> <span class="verse"><a name="30">30</a>«Det segjer eg deg for sant,» svara Jesus: «No i denne natt, fyrr hanen hev gale tvo gonger, skal du avneitta meg tri gonger.»</span> <span class="verse"><a name="31">31</a>Men han tok endå sterkare i og sagde: «Um eg so lyt døy med deg, skal eg ikkje avneitta deg!» Det same sagde dei alle.</span> <span class="verse"><a name="32">32</a>So kom dei til ein stad som heiter Getsemane. Då segjer han til læresveinarne sine: «Sit her med eg bed!»</span> <span class="verse"><a name="33">33</a>Og han tok med seg Peter og Jakob og Johannes, og tok til å ottast og kvida seg.</span> <span class="verse"><a name="34">34</a>Og han sagde til deim: «Hjarta mitt er so fullt av sorg - det er som det vilde bresta. Ver her og vak!»</span> <span class="verse"><a name="35">35</a>So gjekk han eit lite stykke fram og kasta seg ned på jordi, og bad at denne stundi måtte skrida framum honom, um det var råd.</span> <span class="verse"><a name="36">36</a>«Abba» - Fader - sagde han, «alt er mogelegt for deg; tak denne skåli frå meg! Men ikkje som eg vil, berre som du vil!»</span> <span class="verse"><a name="37">37</a>Då han kom attende, såg han at dei hadde sovna. Då sagde han til Peter: «Simon, søv du? Var du ’kje god til å vaka ein time?</span> <span class="verse"><a name="38">38</a>Vak og bed, so de ikkje skal koma i freisting! Åndi er viljug, men kjøtet er veikt.»</span> <span class="verse"><a name="39">39</a>So gjekk han burt att og bad den same bøni.</span> <span class="verse"><a name="40">40</a>Då han kom attende, såg han at dei hadde sovna til att, for augo deira var tunge av svevn. Og dei visste ikkje kva dei skulde svara honom.</span> <span class="verse"><a name="41">41</a>So kom han tridje gongen, og sagde til deim: «De søv og kviler, de! Det er nok! Timen er komen. No skal Menneskjesonen gjevast i henderne på syndarar.</span> <span class="verse"><a name="42">42</a>Statt upp og lat oss ganga! Svikaren er ’kje langt undan!»</span> <span class="verse"><a name="43">43</a>Og straks - fyrr han hadde tala ut, kjem Judas, ein av dei tolv, og med honom ein flokk med sverd og stavar; dei kom frå dei øvste prestarne og dei skriftlærde og styresmennerne.</span> <span class="verse"><a name="44">44</a>Svikaren hadde avtala eit teikn med deim og sagt: «Den som eg kysser, han er det: tak honom, og før honom trygt burt!»</span> <span class="verse"><a name="45">45</a>Og med det same han kom, gjekk han fram til honom og sagde: «Rabbi!» og kysste honom.</span> <span class="verse"><a name="46">46</a>Då lagde dei hand på honom og tok honom.</span> <span class="verse"><a name="47">47</a>Men ein av deim som stod innmed, drog sverdet sitt og hogg øyra av tenaren åt øvstepresten.</span> <span class="verse"><a name="48">48</a>Og Jesus tok til ords og sagde: «De kjem med sverd og stavar og tek meg, som eg skulde vera ein røvar.</span> <span class="verse"><a name="49">49</a>Dag etter dag var eg hjå dykk i templet og lærde folket; då tok de meg ikkje. Men soleis laut skrifterne sannast.»</span> <span class="verse"><a name="50">50</a>Då tok dei alle ut ifrå honom og rømde.</span> <span class="verse"><a name="51">51</a>Ein ung mann fylgde etter honom, og hadde sveipt eit linklæde kring berre kroppen; dei vilde taka honom,</span> <span class="verse"><a name="52">52</a>men han slepte linklædet og rømde naken.</span> <span class="verse"><a name="53">53</a>Dei førde Jesus til øvstepresten, og der samla dei seg alle dei øvste prestarne og styresmennerne og dei skriftlærde.</span> <span class="verse"><a name="54">54</a>Peter fylgde eit langt stykke etter, til han kom inn i garden åt øvstepresten; der vart han sitjande hjå tenarane og vermde seg ved elden.</span> <span class="verse"><a name="55">55</a>Dei øvste prestarne og heile det Høge Rådet leita etter vitnemål mot Jesus, so dei kunde få dømt honom frå livet; men dei fekk ’kje noko på honom.</span> <span class="verse"><a name="56">56</a>Det var mange som vitna rangt imot honom, men vitnemåli høvde ikkje i hop.</span> <span class="verse"><a name="57">57</a>Då stod det fram nokre som og vitna rangt imot honom og sagde:</span> <span class="verse"><a name="58">58</a>«Me høyrde honom segja: «Eg skal riva ned dette templet som er gjort med hender, og på tri dagar skal eg byggja eit anna som ikkje er gjort med hender.»»</span> <span class="verse"><a name="59">59</a>Men endå høvde ’kje vitnemåli deira i hop.</span> <span class="verse"><a name="60">60</a>Og øvstepresten reiste seg og steig fram ibland deim og sagde til Jesus: «Svarar du inkje på det som desse vitnar imot deg?»</span> <span class="verse"><a name="61">61</a>Men Jesus tagde og svara ikkje eit ord. Då tok øvstepresten til ords att og spurde honom: «Er du Messias, son åt den Høglova?»</span> <span class="verse"><a name="62">62</a>«Ja, det er eg,» svara Jesus, «og de skal sjå Menneskjesonen sitja ved høgre handi åt Allmagti og koma med himmelskyerne.»</span> <span class="verse"><a name="63">63</a>Då reiv øvstepresten sund klædi sine og sagde: «Kva skal me med fleire vitne?</span> <span class="verse"><a name="64">64</a>No høyrde de gudsspottingi! Kva tykkjer de?» Dei dømde alle at han var skuldig til å døy.</span> <span class="verse"><a name="65">65</a>Og sume tok til å sputta på honom, og lagde eit plagg yver andlitet hans og slo honom med nevarne og sagde: «Seg kven det var!» Og tenarane tok imot honom med hogg.</span> <span class="verse"><a name="66">66</a>Med Peter var nedi gardsromet, kjem ei av tenestgjentorne hjå øvstepresten,</span> <span class="verse"><a name="67">67</a>og då ho såg Peter, som sat og vermde seg, stirde ho på honom og sagde: «Du var og med denne nasaræaren, Jesus!»</span> <span class="verse"><a name="68">68</a>Men han neitta og sagde: «Eg veit ikkje og skynar ikkje kva du talar um.» So gjekk han ut i fyregarden. Då gol hanen.</span> <span class="verse"><a name="69">69</a>Sidan fekk gjenta sjå honom att, og tok til å segja med deim som stod innmed: «Han der er ein av deim!»</span> <span class="verse"><a name="70">70</a>Men han neitta på nytt lag. Eit lite bel etter sagde dei som stod der på nytt til Peter: «Ja menn er du ein av deim! Du er då ein galilæar!»</span> <span class="verse"><a name="71">71</a>Då tok han til å banna og sverja: «Eg kjenner ikkje den mannen de talar um.»</span> <span class="verse"><a name="72">72</a>Og i det same gol hanen andre gongen. Då kom Peter i hug det ordet som Jesus hadde sagt til honom: Fyrr hanen hev gale tvo gonger, skal du avneitta meg tri gonger. Og han tok det til hjarta og gret.</span> </p></div</div></div></body></html>