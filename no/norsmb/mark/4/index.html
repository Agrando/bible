<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/mark/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/mark">Mark</a> &gt <strong>Chapter 4</strong></div><p><span class="verse"><a name="1">1</a>So tok han til å læra folket att ved sjøen; og det samla det seg ei uhorveleg mengd ikring honom, so han laut ganga ut i ein båt; den sat han i utpå vatnet, og heile folkehopen stod innpå land nedmed sjøen.</span> <span class="verse"><a name="2">2</a>Då lærde han deim mangt og mykje i likningar, og med han soleis lærde deim, sagde han:</span> <span class="verse"><a name="3">3</a>Høyr her! Det var ein såmann som gjekk ut og vilde så.</span> <span class="verse"><a name="4">4</a>Då bar det seg so til med han sådde, at noko av kornet fall frammed vegen, og fuglarne kom og åt det upp.</span> <span class="verse"><a name="5">5</a>Noko fall på steingrunn; der hadde det ikkje mykje jord, og det rann snøgt upp, av di der var so grunt;</span> <span class="verse"><a name="6">6</a>men då soli steig, skein det av, for det hadde ikkje rot.</span> <span class="verse"><a name="7">7</a>Noko fall millom klunger, og klungeren voks upp og kjøvde det, og det gav ikkje grøda.</span> <span class="verse"><a name="8">8</a>Noko fall i god jord; det rann upp og voks og gav grøda og bar upp til tretti og seksti og hundrad foll.</span> <span class="verse"><a name="9">9</a>Høyr etter, kvar som høyra kann! sagde han då.</span> <span class="verse"><a name="10">10</a>Då han vart åleine, kom dei tolv og dei andre som var med honom, og spurde honom um likningarne.</span> <span class="verse"><a name="11">11</a>Han svara: «De fær vita løyndomen i Gudsriket, men til dei andre, som er utanfor, kjem allting i likningar,</span> <span class="verse"><a name="12">12</a>so dei skal sjå, men ikkje skilja, og høyra, men ikkje skyna; elles kunde dei venda um og få tilgjeving.</span> <span class="verse"><a name="13">13</a>Men skynar de ’kje denne likningi, sagde han, korleis kann de då greida alle dei andre likningarne?</span> <span class="verse"><a name="14">14</a>Såmannen, det er den som sår Guds ord.</span> <span class="verse"><a name="15">15</a>Dei frammed vegen, det er dei som Guds ord vert sått i, men med same dei hev høyrt det, kjem Satan, og tek burt ordet som var sått i deim.</span> <span class="verse"><a name="16">16</a>Sameleis dei som var sådde på steingrunn; det er dei som straks dei fær høyra Guds ord, tek imot det med gleda;</span> <span class="verse"><a name="17">17</a>men dei hev ikkje rot i seg, og held ikkje ut langt bilet; kjem dei so i naud eller fåre for ordet skuld, leidest dei straks og fell ifrå.</span> <span class="verse"><a name="18">18</a>Andre var sådde millom klunger; det er dei som hev høyrt Guds ord,</span> <span class="verse"><a name="19">19</a>men suterne for det timelege og den svikfulle rikdomen og fysna etter alle andre ting, trengjer seg inn og kjøver ordet, so det vert grødelaust.</span> <span class="verse"><a name="20">20</a>Men dei som var sådde i god jord, det er dei som høyrer Guds ord og tek imot det, og gjev grøda i tretti og seksti og hundrad foll.»</span> <span class="verse"><a name="21">21</a>Sidan sagde han til deim: «Når dei kjem inn med eit ljos, set dei det då under skjeppa eller sengi? set dei det ’kje i staken?</span> <span class="verse"><a name="22">22</a>For ingen ting er dult utan det vert openberra, og ingen ting vart løynt utan det laut fram i ljoset.</span> <span class="verse"><a name="23">23</a>Høyr etter, kvar som høyra kann!»</span> <span class="verse"><a name="24">24</a>So sagde han til deim: «Sjå dykk fyre kva de høyrer på! Det målet de mæler med, skal dei mæla åt dykk med, og endå skal de få noko attpå.</span> <span class="verse"><a name="25">25</a>For den som hev, han skal få, men den som ikkje hev, skal missa endå det som han hev.»</span> <span class="verse"><a name="26">26</a>Sidan sagde han: «Med Guds rike er det so som når ein mann hev sått kornet i jordi:</span> <span class="verse"><a name="27">27</a>Han søv og ris upp, natt etter natt og dag etter dag, og frøet renn upp og veks - han veit ikkje korleis det gjeng til;</span> <span class="verse"><a name="28">28</a>av seg sjølv ber jordi si grøda, fyrst strå, so aks, so fulle korn i kvart aks.</span> <span class="verse"><a name="29">29</a>Men so snart som åkeren er skjær, tek han fram sigden; for hausten er komen.»</span> <span class="verse"><a name="30">30</a>So sagde han: «Kva skal me likna Guds rike i hop med? kva bilæte skal me teikna det med?</span> <span class="verse"><a name="31">31</a>Det er liksom senapskornet; når det vert lagt i jordi, er det mindre enn alle frøkorn i verdi.</span> <span class="verse"><a name="32">32</a>Men etter det er sått, renn det upp og vert større enn alle hagevokstrar og fær store greiner, so fuglarne i lufti kann byggja reir i skuggen av det.»</span> <span class="verse"><a name="33">33</a>I mange sovore likningar tala han Guds ord til deim, etter som dei var god til å skyna det.</span> <span class="verse"><a name="34">34</a>Forutan likningar tala han ikkje til folket; men når han var åleine med læresveinarne sine, lagde han det ut alt saman for deim.</span> <span class="verse"><a name="35">35</a>Då det leid til kvelds same dagen, sagde han til deim: «Lat oss fara yver til hi sida!»</span> <span class="verse"><a name="36">36</a>So skildest dei med folket og tok honom med i båten, som han var. Og andre båtar fylgde og med.</span> <span class="verse"><a name="37">37</a>Då vart det so hardt eit ver, at bårorne slo inn i båten, og han var nær på å fyllast.</span> <span class="verse"><a name="38">38</a>Men Jesus låg og sov på høgjendet i bakskuten. Dei vekte honom og sagde: «Meister, er du like sæl um me gjeng under?»</span> <span class="verse"><a name="39">39</a>So stod han upp og truga vinden og sagde til sjøen: «Teg, og ver still!» Då logna vinden, og det vart blikende stilt.</span> <span class="verse"><a name="40">40</a>Og han sagde til deim: «Kvi er de rædde? Hev de endå ingi tru?»</span> <span class="verse"><a name="41">41</a>Men dei var fulle av otte og sagde seg imillom: «Kva er då dette for ein, som både vinden og sjøen lyder?»</span> </p></div</div></div></body></html>