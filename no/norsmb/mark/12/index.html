<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/mark/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/mark">Mark</a> &gt <strong>Chapter 12</strong></div><p><span class="verse"><a name="1">1</a>So tok han til å tala til deim i likningar: «Det var ein mann som laga seg ein vingard, og sette gjerde kringum, og grov ei vinpersa, og bygde eit tårn; so leigde han hagen burt til brukarar og for utanlands.</span> <span class="verse"><a name="2">2</a>Då tidi kom, sende han ein svein til brukarane, og vilde få noko av det som var avla i vingarden.</span> <span class="verse"><a name="3">3</a>Men brukarane greip sveinen og dengde honom, og sende honom burt med tome hender.</span> <span class="verse"><a name="4">4</a>So sende han ein annan svein til deim; den slo dei i hovudet og hædde honom.</span> <span class="verse"><a name="5">5</a>Og han sende ein til; honom slo dei i hel. Og mange fleire: sume skamslo dei, og sume drap dei.</span> <span class="verse"><a name="6">6</a>No hadde han berre ein att, ein son, som han heldt hjarteleg av. Til slutt sende han honom og til brukarane; «Dei hev no vel age for son min!» tenkte han.</span> <span class="verse"><a name="7">7</a>Men brukarane sagde seg imillom: «Der er ervingen! Kom, lat oss slå honom i hel, so fær me arven!»</span> <span class="verse"><a name="8">8</a>So tok dei honom og slo honom i hel og kasta honom ut or vingarden.</span> <span class="verse"><a name="9">9</a>Kva skal han no gjera, han som eig vinhagen? Han skal koma og gjera ende på brukarane og lata andre få vingarden.</span> <span class="verse"><a name="10">10</a>Hev de ’kje lese dette skriftordet heller: «Den steinen byggjarane vanda, Den var det som vart hyrnestein;</span> <span class="verse"><a name="11">11</a>D’er Herren sjølv som so hev gjort det; For oss er det eit under stort?»»</span> <span class="verse"><a name="12">12</a>Då vilde dei ha gripe honom, for dei skyna at det var deim han hadde meint med likningi si. Men dei torde ikkje for folket. So let dei honom vera og gjekk sin veg.</span> <span class="verse"><a name="13">13</a>Sidan sende dei nokre av farisæarane og Herodes-mennerne, som skulde fanga honom i ord.</span> <span class="verse"><a name="14">14</a>Dei kom og sagde til honom: «Meister, me veit du er ærleg og ikkje bryr deg um nokon; for du gjer ikkje skil på folk, men lærer oss sanningi um Guds veg - er det rett å svara skatt til keisaren, eller ikkje? Skal me gjera det, eller skal me lata vera?</span> <span class="verse"><a name="15">15</a>Men skyna vel hyklingi deira og sagde: «Kvi freistar de meg? Kom med ei sylvmynt, og lat meg få sjå henne!»</span> <span class="verse"><a name="16">16</a>So kom dei med ei, og han spurde: «Kva er dette for eit bilæte og namn?» «Det er keisarens,» svara dei.</span> <span class="verse"><a name="17">17</a>Då sagde han til deim: Gjev keisaren det som keisarens er, og Gud det som Guds er!» Og dei undrast mykje yver honom.</span> <span class="verse"><a name="18">18</a>So kom det nokre sadducæarar til honom - det er dei som segjer at det ikkje er noko uppstoda - dei tok til å spyrja honom og sagde:</span> <span class="verse"><a name="19">19</a>«Meister, Moses hev skrive den lovi for oss at når bror åt ein mann døyr barnlaus, og kona liver etter, då skal broren taka enkja og halda uppe ætti åt bror sin.</span> <span class="verse"><a name="20">20</a>No var det var ein gong sju brør. Den fyrste tok seg ei kona; han døydde, og det var ’kje born etter honom.</span> <span class="verse"><a name="21">21</a>So tok den andre enkja; han og døydde barnlaus. Like eins den tridje,</span> <span class="verse"><a name="22">22</a>og alle sju; ingen av deim hadde born etter seg. Sist av alle døydde kona.</span> <span class="verse"><a name="23">23</a>Kven av deim skal ho vera kona åt i eit anna liv, når dei hev stade upp att? For alle sju hev havt henne til kona.»</span> <span class="verse"><a name="24">24</a>«Syner ’kje dette at de fer vilt, og ikkje kjenner skrifterne og ikkje Guds magt?» svara Jesus.</span> <span class="verse"><a name="25">25</a>«Når dei hev stade upp frå dei daude, gifter dei seg ikkje, og vert ikkje burtgifte; dei er som englarne i himmelen.</span> <span class="verse"><a name="26">26</a>Men um dei avlidne - at dei skal standa upp att - hev de ’kje lese i boki åt Moses, i soga um klungeren, korleis Gud sagde til honom: «Eg er Abrahams Gud og Isaks Gud og Jakobs Gud?»</span> <span class="verse"><a name="27">27</a>Og han er ikkje Gud for dei daude, men for dei livande. De tek storleg i mist.»</span> <span class="verse"><a name="28">28</a>Ein skriftlærd, som lydde på ordskiftet deira, og skyna at Jesus hadde svara deim godt, kom og spurde honom: «Kva for eit bod er det fyrste av alle?»</span> <span class="verse"><a name="29">29</a>Jesus svara: «Det fyrste er: «Høyr, Israel! Herren vår Gud, Herren er ein.</span> <span class="verse"><a name="30">30</a>Og du skal elska Herren, din Gud, av alt ditt hjarta og av all din hug og av alt ditt vit og av all di magt! Det er det fyrste bodet.»</span> <span class="verse"><a name="31">31</a>Det andre er dette: Du skal elska grannen din som deg sjølv! Det finst ikkje noko anna bod som er større enn desse.»</span> <span class="verse"><a name="32">32</a>«Vel tala du, meister,» sagde den skriftlærde, «og sant er det som du sagde, at han er ein og det finst ingen annan Gud enn han.</span> <span class="verse"><a name="33">33</a>Å elska honom av alt sitt hjarta og av alt sitt vit og av all si magt, og elska grannen sin som seg sjølv, det er meir enn alle brennoffer og slagtoffer.»</span> <span class="verse"><a name="34">34</a>Då Jesus høyrde kor visleg han svara, sagde han til honom: «Du er ikkje langt frå Guds rike.» Sidan torde ingen spyrja honom meir.</span> <span class="verse"><a name="35">35</a>Medan Jesus lærde folket i heilagdomen, tok han ein gong soleis til ords: «Korleis kann dei skriftlærde segja at Messias er Davids son?</span> <span class="verse"><a name="36">36</a>Sjølv sagde David - han fekk det frå den Heilage Ande -: «Herren sa til herren min: «Sit ved høgre handi mi, Til eg dine fiendar Fær for dine føter lagt!»»</span> <span class="verse"><a name="37">37</a>David kallar honom sjølv herre; korleis kann han då vera son hans?» Ålmugen høyrde gjerne på Jesus.</span> <span class="verse"><a name="38">38</a>Millom anna som han lærde deim, sagde han: «Tak dykk i vare for dei skriftlærde, som likar å ganga i lange kjolar, og vil helsast på torgi</span> <span class="verse"><a name="39">39</a>og hava dei fremste sessarne i synagogorne og høgste sæti i gjestebod;</span> <span class="verse"><a name="40">40</a>dei som et upp huset for enkjor og held lange bøner for syns skuld. Dei skal få so mykje strengare dom.»</span> <span class="verse"><a name="41">41</a>Ein gong sette han seg midt imot tempelkista, og såg på med folk lagde pengar i kista; og mange rike lagde mykje.</span> <span class="verse"><a name="42">42</a>So kom det ei fatig enkja og lagde tvo skjervar, det er so mykje som ein øyre.</span> <span class="verse"><a name="43">43</a>Då kalla han læresveinarne til seg og sagde: «Det segjer eg dykk for sant: Denne fatige enkja hev lagt meir enn alle dei som lagde i kista.</span> <span class="verse"><a name="44">44</a>For dei gav alle av nøgdi si; men ho gav av si fatige råd alt det ho åtte, alt ho hadde til å livberga seg med.»</span> </p></div</div></div></body></html>