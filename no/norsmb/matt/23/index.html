<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 23</strong></div><p><span class="verse"><a name="1">1</a>Sidan tala Jesus til folket og til læresveinarne sine og sagde:</span> <span class="verse"><a name="2">2</a>«På Moses’ stol sit dei skriftlærde og farisæarane.</span> <span class="verse"><a name="3">3</a>Alt det dei segjer til dykk, lyt de gjera og halda, men etter gjerningarne deira skal de ikkje fara! For dei segjer det, men dei gjer det ikkje.</span> <span class="verse"><a name="4">4</a>Dei bind i hop tunge byrder og legg på herdarne åt folk, men sjølve vil dei ikkje leda deim med ein finger.</span> <span class="verse"><a name="5">5</a>Alt det dei gjer, gjer dei so folk skal sjå kor gjæve dei er. Dei gjer sine bøneband breide og duskarne på kjolen sin store.</span> <span class="verse"><a name="6">6</a>Dei trår etter dei høgste sæti i gjestebodi og dei fremste sessarne i synagogorne,</span> <span class="verse"><a name="7">7</a>og vil at folk skal helsa deim på torget og kalla dei rabbi.</span> <span class="verse"><a name="8">8</a>Men de skal ikkje lata nokon kalla dykk rabbi; for det er ein som er meisteren dykkar, og de er alle brør.</span> <span class="verse"><a name="9">9</a>Og far skal de ikkje kalla nokon på jordi; for de hev ein far, han i himmelen.</span> <span class="verse"><a name="10">10</a>Ikkje skal de heller lata nokon kalla dykk lærar; for de hev ein lærar, Kristus.</span> <span class="verse"><a name="11">11</a>Den største av dykk skal vera den som tener dei andre.</span> <span class="verse"><a name="12">12</a>For den som gjer seg sjølv stor, han skal gjerast liten, og den som gjer seg sjølv liten, han skal gjerast stor.</span> <span class="verse"><a name="13">13</a>Men ve yver dykk skriftlærde og farisæarar, hyklarar som de er! de stengjer himmelriket for folk; sjølve gjeng de ikkje inn, og deim som gjerne vilde, let de ikkje få koma inn.</span> <span class="verse"><a name="14">14</a>Ve yver dykk skriftlærde og farisæarar, hyklarar som de er! de et upp husi for enkjor og gjer lange bøner for ei syn skuld; for dette skal de få strengare dom.</span> <span class="verse"><a name="15">15</a>Ve yver dykk skriftlærde og farisæarar, hyklarar som de er! de fer land og strand og leitar etter ein fylgjesvein, og finn de ein, so gjer de honom til eit helvitesbarn, tvo gonger verre enn de er sjølve.</span> <span class="verse"><a name="16">16</a>Ve yver dykk, blinde vegleidarar! de som segjer: «Um ein sver ved templet, so er det ’kje noko, men sver han ved gullet i templet, då er han bunden.»</span> <span class="verse"><a name="17">17</a>Dårar og blinde! Kva er størst, gullet, eller templet som gav gullet si vigsla?</span> <span class="verse"><a name="18">18</a>og: «Um ein sver ved altaret, so er det ’kje noko, men sver han ved offeret som er på det, då er han bunden.»</span> <span class="verse"><a name="19">19</a>Blindingar! Kva er då størst, offeret, eller altaret som vigslar offeret?</span> <span class="verse"><a name="20">20</a>For den som då sver ved altaret, sver både ved det og alt som er på det;</span> <span class="verse"><a name="21">21</a>og den som sver ved templet, sver både ved det og ved honom som bur i det;</span> <span class="verse"><a name="22">22</a>og den som sver ved himmelen, sver ved Guds høgsæte og ved honom som sit der.</span> <span class="verse"><a name="23">23</a>Ve yver dykk skriftlærde og farisæarar, hyklarar som de er! de gjev tiend av mynta og anis og karve, men ansar ikkje det som veg meir i lovi, rettferd og miskunn og truskap. Det skulde ein gjera, og ikkje lata vera hitt heller.</span> <span class="verse"><a name="24">24</a>Blinde vegleidarar, som silar av myhanken, men svelgjer kamelen!</span> <span class="verse"><a name="25">25</a>Ve yver dykk skriftlærde og farisæarar, hyklarar som de er! de reinskar skåler og fat utanpå, men inni er dei fulle av ran og måteløysa.</span> <span class="verse"><a name="26">26</a>Blinde farisæarar! Gjer fyrst skåli og fatet reine inni, so vert ho rein utanpå og.</span> <span class="verse"><a name="27">27</a>Ve yver dykk skriftlærde og farisæarar, hyklarar som de er! de likjest kalka graver; utanpå er dei væne å sjå til, men inni er dei fulle av daudingbein og allslags ureinskap.</span> <span class="verse"><a name="28">28</a>Soleis er de og utanpå rettferdige å sjå til for folk, men inni dykk er de fulle av hyklarskap og urett.</span> <span class="verse"><a name="29">29</a>Ve yver dykk skriftlærde og farisæarar, hyklarar som de er! de byggjer minnesmerke yver profetarne og pryder graverne åt dei rettferdige og segjer:</span> <span class="verse"><a name="30">30</a>«Hadde me vore til då federne våre livde, so hadde me ikkje vore med deim og drepe profetarne.»</span> <span class="verse"><a name="31">31</a>So vitnar de då um dykk sjølve at de er born åt deim som slo profetarne i hel.</span> <span class="verse"><a name="32">32</a>Haldt no fram på same vis som federne dykkar, til målet er fullt!</span> <span class="verse"><a name="33">33</a>De eiterormar, de slange-ungar, korleis kann de sleppa undan helvitesdomen?</span> <span class="verse"><a name="34">34</a>Sjå, difor sender eg til dykk profetar og vismenner og skriftlærde; sume av dei kjem de til å drepa og krossfesta, og sume til å hudfletta i synagogorne dykkar og jaga frå by til by,</span> <span class="verse"><a name="35">35</a>so det skal koma yver dykk alt det skuldlause blodet som hev runne på jordi, frå den skuldlause Abel og til Zakarja, son åt Barakias, han som de drap millom templet og altaret.</span> <span class="verse"><a name="36">36</a>Det segjer eg dykk for visst: Yver denne ætti skal det koma alt saman.</span> <span class="verse"><a name="37">37</a>Jerusalem, Jerusalem, du som slær i hel profetarne, og steinar deim som er sende til deg, kor tidt hev eg ’kje vilja samla borni dine kring meg, liksom ein fugl samlar ungarne sine under vengjerne! Men de vilde ikkje.</span> <span class="verse"><a name="38">38</a>Sjå no skal de få hava huset dykkar audt.</span> <span class="verse"><a name="39">39</a>For eg segjer dykk: De fær aldri sjå meg meir fyrr de ropar: «Velsigna vere han som kjem i Herrens namn!»»</span> </p></div</div></div></body></html>