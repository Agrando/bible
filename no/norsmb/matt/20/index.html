<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 20</strong></div><p><span class="verse"><a name="1">1</a>For himmelriket kann liknast med ein husbond som gjekk ut tidleg um morgonen og vilde leiga arbeidsfolk til vingarden sin.</span> <span class="verse"><a name="2">2</a>Han vart samd med arbeidsfolki um ei mark for dagen, og sende deim burt i vingarden.</span> <span class="verse"><a name="3">3</a>So gjekk han ut ikring den tridje timen, og fekk sjå nokre andre som stod gjerandslause på torget.</span> <span class="verse"><a name="4">4</a>Han sagde til deim: «Gakk de og burt i vingarden, og det som rett er, skal de få.» So gjekk dei.</span> <span class="verse"><a name="5">5</a>Sidan gjekk han ut ikring den sette og niande timen og gjorde like eins.</span> <span class="verse"><a name="6">6</a>Då det leid til den ellevte timen, gjekk han ut att, og fann endå nokre som stod der. Han segjer til dei: «Kvi stend de her arbeidslause heile dagen?»</span> <span class="verse"><a name="7">7</a>«Av di ingen hev leigt oss,» svara dei. «Gakk de og burt i vingarden!» sagde han då.</span> <span class="verse"><a name="8">8</a>Um kvelden sagde vingardseigaren til hushaldaren sin: «Ropa inn arbeidsfolket, og lat deim få løni si! Tak til med dei siste, og haldt fram til dei fyrste!»</span> <span class="verse"><a name="9">9</a>So kom dei som var leigde kring den ellevte timen, og fekk ei mark kvar.</span> <span class="verse"><a name="10">10</a>Då dei fyrste kom, tenkte dei at dei skulde få meir; men dei fekk og kvar si mark;</span> <span class="verse"><a name="11">11</a>då dei fekk den, mukka dei mot husbonden og sagde:</span> <span class="verse"><a name="12">12</a>«Desse siste hev ’kje arbeidt meir enn ein time, og so gjev du deim likt med oss, som hev slite og sveitta heile dagen!»</span> <span class="verse"><a name="13">13</a>Då svara han ein av deim: «Eg gjer deg ikkje urett, venen min. Var me ’kje samde um ei mark?</span> <span class="verse"><a name="14">14</a>Tak du ditt og gakk! Men eg hev hug til å gjeva denne siste likso mykje som deg.</span> <span class="verse"><a name="15">15</a>Hev eg ’kje lov til å gjera med mitt som eg vil? Eller ser du ilt til det at eg gjer vel?»</span> <span class="verse"><a name="16">16</a>Soleis skal dei siste vera dei fyrste, og dei fyrste dei siste; for mange er kalla, men få utvalde.»</span> <span class="verse"><a name="17">17</a>Med Jesus var på vegen til Jerusalem, tok han dei tolv læresveinarne til sides og sagde til deim:</span> <span class="verse"><a name="18">18</a>«No fer me upp til Jerusalem, og Menneskjesonen skal gjevast i henderne på dei øvste prestarne og dei skriftlærde, og dei kjem til å døma honom frå livet</span> <span class="verse"><a name="19">19</a>og gjeva honom yver til heidningarne, so dei skal spotta og hudfletta og krossfesta honom; men tridje dagen skal han standa upp att.»</span> <span class="verse"><a name="20">20</a>Då kom mor åt Sebedæus-sønerne til honom med sønerne sine, og fall på kne og bad honom um noko.</span> <span class="verse"><a name="21">21</a>«Kva er det du vil?» spurde han. Ho svara: «Seg at desse tvo sønerne mine skal få sitja innmed deg i riket ditt, den eine på di høgre og den andre på di vinstre sida!»</span> <span class="verse"><a name="22">22</a>«De veit ikkje kva de bed um,» sagde Jesus. «Kann de drikka den skåli som eg lyt drikka?» «Ja, det kann me,» svara dei.</span> <span class="verse"><a name="23">23</a>Då sagde han: «Mi skål skal de nok drikka, men sæte ved mi høgre og vinstre sida kann ikkje eg gjeva nokon; det lyt dei få som far min hev etla det åt.»</span> <span class="verse"><a name="24">24</a>Då dei ti høyrde det, vart dei harme på dei tvo brørne.</span> <span class="verse"><a name="25">25</a>Då kalla Jesus deim kring seg og sagde: «De veit at fyrstarne råder yver folki sine, og dei store hev velde yver deim.</span> <span class="verse"><a name="26">26</a>Men so skal det ikkje vera hjå dykk; den som vil verta stor millom dykk, lyt tena dei andre,</span> <span class="verse"><a name="27">27</a>og den som vil vera den fyrste av dykk, lyt vera træl for dei andre.</span> <span class="verse"><a name="28">28</a>Menneskjesonen er ’kje heller komen for å tenast, men for å tena og gjeva livet sitt til løysepening for mange.»</span> <span class="verse"><a name="29">29</a>Då dei tok ut frå Jeriko, fylgde det mykje folk med honom.</span> <span class="verse"><a name="30">30</a>Attmed vegen sat det tvo blinde, og då dei høyrde at Jesus for framum, ropa dei: «Gjer sælebot på oss, Herre, du Davids son!»</span> <span class="verse"><a name="31">31</a>Folket truga deim, og sagde dei skulde tegja; men dei ropa endå meir: «Herre, gjer sælebot på oss, du som er Davids son!»</span> <span class="verse"><a name="32">32</a>Då stana Jesus og ropa på deim og sagde: «Kva vil de eg skal gjera for dykk?»</span> <span class="verse"><a name="33">33</a>«Herre, lat oss få att syni!» svara dei.</span> <span class="verse"><a name="34">34</a>Jesus tykte synd i deim og tok burtpå augo deira; og med ein gong kunde dei sjå, og dei fylgde honom.</span> </p></div</div></div></body></html>