<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 17</strong></div><p><span class="verse"><a name="1">1</a>Seks dagar etter tok Jesus Peter og Jakob og Johannes, bror hans, med seg upp på eit høgt fjell, og der var dei åleine.</span> <span class="verse"><a name="2">2</a>Då vart han forklåra for augo deira: andlitet hans skein som soli, og klædi var kvite som ljoset.</span> <span class="verse"><a name="3">3</a>Og best det var, fekk dei sjå Moses og Elia; dei stod og tala med honom.</span> <span class="verse"><a name="4">4</a>Då tok Peter til ords og sagde til Jesus: «Herre, det er godt at me er her! Vil du, so skal eg gjera tri hyttor her, ei åt deg, og ei åt Moses, og ei åt Elia.»</span> <span class="verse"><a name="5">5</a>Fyrr han hadde tala ut, kom det ei ljos sky og skygde yver deim, og or skyi kom det ei røyst som sagde: «Dette er son min, han som eg elskar, han som eg hev hugnad i. Høyr på honom!»</span> <span class="verse"><a name="6">6</a>Då læresveinarne høyrde det, kasta dei seg å gruve og var ovleg rædde.</span> <span class="verse"><a name="7">7</a>Jesus gjekk burt åt deim og tok i deim og sagde: «Reis dykk upp, og ver ikkje rædde!»</span> <span class="verse"><a name="8">8</a>Men då dei såg upp, vart dei ’kje vare nokon utan Jesus åleine.</span> <span class="verse"><a name="9">9</a>So gjekk dei ned av fjellet, og Jesus sagde til deim: «Tala ikkje til nokon um den syni de hev havt, fyrr Menneskjesonen hev stade upp frå dei daude!»</span> <span class="verse"><a name="10">10</a>Då spurde læresveinarne: «Kvi segjer då dei skriftlærde at fyrst lyt Elia koma?»</span> <span class="verse"><a name="11">11</a>Han svara: «Elia kjem nok, og skal setja alt i rett lag att,</span> <span class="verse"><a name="12">12</a>men eg segjer dykk: Elia er alt komen, og dei kjendest ikkje ved honom, men for åt med honom som dei vilde; like eins kjem dei til å fara med Menneskjesonen.»</span> <span class="verse"><a name="13">13</a>Då skyna dei at det var Johannes døyparen han tala til deim um.</span> <span class="verse"><a name="14">14</a>Då dei hadde nått fram til folket, kom det ein mann og fall på kne for honom og sagde:</span> <span class="verse"><a name="15">15</a>«Herre, gjer sælebot på son min! Han hev nedfallsotti og lid mykje vondt; tidt fell han i elden, og tidt i vatnet.</span> <span class="verse"><a name="16">16</a>Eg hev vore til læresveinarne dine med honom, men dei kunde ikkje gjera honom god att.»</span> <span class="verse"><a name="17">17</a>Då tok Jesus til ords og sagde: «Å, du vantrune og rangsnudde ætt! Kor lenge skal eg vera hjå dykk? Kor lenge skal eg tola dykk? Kom hit til meg med honom!»</span> <span class="verse"><a name="18">18</a>So tala Jesus strengt til honom; då for den vonde åndi utor guten, og han vart god att i same stundi.</span> <span class="verse"><a name="19">19</a>Då Jesus hadde vorte åleine, kom læresveinarne til honom og sagde: «Kvi kunde ikkje me driva den åndi ut?»</span> <span class="verse"><a name="20">20</a>«Av di de er so vantrune,» svara han; «for det segjer eg dykk for sant: Hev de tru, um ho ikkje er større enn eit senapskorn, so kann de segja til dette fjellet: «Flyt deg herifrå og dit!» - då skal det flytja seg, og ingen ting skal vera umogeleg for dykk.</span> <span class="verse"><a name="21">21</a>Men dette slaget gjeng ikkje ut, utan med bøn og fasta.»</span> <span class="verse"><a name="22">22</a>Med dei ferdast kring i Galilæa, sagde Jesus til deim: «Menneskjesonen skal gjevast yver i menneskjehender,</span> <span class="verse"><a name="23">23</a>og dei skal drepa honom, men tridje dagen skal han standa upp att.» Då vart dei ovleg sorgfulle.</span> <span class="verse"><a name="24">24</a>Då dei var komne til Kapernaum, kom dei som kravde inn tempelskatten, til Peter og sagde: «Legg ikkje meisteren dykkar skatt til templet?»</span> <span class="verse"><a name="25">25</a>«Jau,» segjer han. So gjekk han inn i huset, og fyrr han fekk sagt noko, spurde Jesus: «Kva meiner du, Simon? Kven tek kongarne på jordi toll eller skatt av - av borni sine eller av framande?»</span> <span class="verse"><a name="26">26</a>«Av framande,» svara Peter. «So er borni skattefrie då,» sagde Jesus.</span> <span class="verse"><a name="27">27</a>«Men me vil ikkje arga deim - gakk ned til sjøen og kasta ut kroken, og grip den fyrste fisken som kjem upp! Når du so opnar gapet på honom, skal du finna ein stater; tak den og gjev deim for meg og deg!»</span> </p></div</div></div></body></html>