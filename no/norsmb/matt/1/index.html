<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 1</strong></div><p><span class="verse"><a name="1">1</a>Soga um Jesus Kristus. Davids son og Abrahams son.</span> <span class="verse"><a name="2">2</a>Abraham fekk sonen Isak, og Isak fekk sonen Jakob, og Jakob fekk Juda og brørne hans,</span> <span class="verse"><a name="3">3</a>og Juda fekk sønerne Peres og Zerah med Tamar, og Peres fekk sonen Hesron, og Hesron fekk sonen Ram,</span> <span class="verse"><a name="4">4</a>og Ram fekk sonen Amminadab, og Amminadab fekk sonen Nahson, og Nahson fekk sonen Salmon,</span> <span class="verse"><a name="5">5</a>og Salmon fekk sonen Boaz med Rahab, og Boaz fekk sonen Obed med Rut, og Obed fekk sonen Isai,</span> <span class="verse"><a name="6">6</a>og Isai var far åt David, kongen. David fekk sonen Salomo med kona åt Uria,</span> <span class="verse"><a name="7">7</a>og Salomo fekk sonen Rehabeam, og Rehabeam fekk sonen Abia, og Abia fekk sonen Asa,</span> <span class="verse"><a name="8">8</a>og Asa fekk sonen Josafat, og Josafat fekk sonen Joram, og Joram fekk sonen Uzzia,</span> <span class="verse"><a name="9">9</a>og Uzzia fekk sonen Jotam, og Jotam fekk sonen Ahaz, og Ahaz fekk sonen Hizkia,</span> <span class="verse"><a name="10">10</a>og Hizkia fekk sonen Manasse, og Manasse fekk sonen Amon, og Amon fekk sonen Josia,</span> <span class="verse"><a name="11">11</a>og Josia fekk Jekonja og brørne hans; dei livde i den tidi då folket vart ført til Babylon.</span> <span class="verse"><a name="12">12</a>Etter dei vart førde til Babylon, fekk Jekonja sonen Sealtiel, og Sealtiel fekk sonen Zerubbabel,</span> <span class="verse"><a name="13">13</a>og Zerubbabel fekk sonen Abiud, og Abiud fekk sonen Eljakim, og Eljakim fekk sonen Asor,</span> <span class="verse"><a name="14">14</a>og Asor fekk sonen Sadok, og Sadok fekk sonen Akim, og Akim fekk sonen Eliud,</span> <span class="verse"><a name="15">15</a>og Eliud fekk sonen Eleazar, og Eleazar fekk sonen Mattan, og Mattan fekk sonen Jakob,</span> <span class="verse"><a name="16">16</a>og Jakob var far åt Josef, mannen hennar Maria som fødde Jesus til verdi, han me kallar Kristus.</span> <span class="verse"><a name="17">17</a>Soleis er det i alt fjortan ættleder frå Abraham til David, og fjortan ættleder frå David til Babylon-ferdi, og fjortan ættleder frå Babylon-ferdi til Kristus.</span> <span class="verse"><a name="18">18</a>Då Kristus vart fødd, gjekk det soleis til: Medan mor hans, Maria, var trulova med Josef, og fyrr dei kom i hop, synte det seg at ho var med barn av den Heilage Ande.</span> <span class="verse"><a name="19">19</a>Josef, festarmannen hennar, var ein rett-tenkt mann, og vilde ikkje føra skam yver henne; han sette seg fyre å skiljast med henne so stilt han kunde.</span> <span class="verse"><a name="20">20</a>Men best som han hadde rådt seg til det, synte Herren engel seg for honom i draume og sagde: «Josef, Davids son, ver ikkje rædd å taka Maria, festarmøyi di, heim til deg; for det ho ber under beltet, er av den Heilage Ande.</span> <span class="verse"><a name="21">21</a>Ho skal eiga ein son, og honom skal du kalla Jesus; for han skal frelsa folket sitt frå synderne deira.»</span> <span class="verse"><a name="22">22</a>Men alt dette hev hendt av di det laut sannast det som Herren hev tala gjenom profeten, når han segjer:</span> <span class="verse"><a name="23">23</a>«Ei møy mun barnsvon bera: Ein son ho eiga skal, og namnet han skal nemnast med, er Immanuel» - det er det same som: «Gud er med oss».</span> <span class="verse"><a name="24">24</a>Då Josef vakna or svevnen, gjorde han som Herrens engel hadde sagt med honom, og flutte bruri si heim.</span> <span class="verse"><a name="25">25</a>Men han kom ikkje nær henne fyrr ho hadde fenge sonen sin; honom kalla han Jesus.</span> </p></div</div></div></body></html>