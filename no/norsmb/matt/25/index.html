<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 25</strong></div><p><span class="verse"><a name="1">1</a>Då kann himmelriket liknast med ti brurmøyar som tok lamporne sine og gjekk til møtes med brudgomen.</span> <span class="verse"><a name="2">2</a>Fem av dei var dårlege og fem vituge.</span> <span class="verse"><a name="3">3</a>Då dei dårlege tok lamporne sine, tok dei ikkje olje med seg,</span> <span class="verse"><a name="4">4</a>men dei vituge tok olje med seg i krukkor attåt lamporne sine.</span> <span class="verse"><a name="5">5</a>Då det no drygde fyrr brudgomen kom, vart dei alle trøytte og sovna.</span> <span class="verse"><a name="6">6</a>Men midt på natti høyrdest eit rop: No kjem brudgomen! Gakk ut og tak imot honom!</span> <span class="verse"><a name="7">7</a>Då vakna alle brurmøyarne og stelte lamporne sine.</span> <span class="verse"><a name="8">8</a>Og dei dårlege sagde til dei vituge: «Lat oss få noko olje hjå dykk! Lamporne våre sloknar.»</span> <span class="verse"><a name="9">9</a>«Nei,» svara dei vituge, «det rekk ikkje til både åt oss og dykk. De lyt heller ganga til kræmaren og kjøpa dykk noko.»</span> <span class="verse"><a name="10">10</a>Med dei då var burte og vilde kjøpa, kom brudgomen. Dei som var ferdige, gjekk med honom inn til bryllaupet, og døri vart stengd.</span> <span class="verse"><a name="11">11</a>Då det leid um eit bil, kom dei hine møyarne og, og sagde: «Herre, herre, lat upp for oss!»</span> <span class="verse"><a name="12">12</a>Men han svara: «Det segjer eg dykk for sant: Eg kjenner dykk ikkje.»</span> <span class="verse"><a name="13">13</a>So vak då! For de veit korkje dag eller time.</span> <span class="verse"><a name="14">14</a>Det er liksom med ein mann som vilde fara utanlands. Han kalla tenarane sine inn, og flidde deim midelen sin:</span> <span class="verse"><a name="15">15</a>ein gav han fem tusund dalar, ein annan tvo tusund, og den tridje eitt tusund, etter som kvar dugde til, og so for han or landet.</span> <span class="verse"><a name="16">16</a>Den som fekk fem tusund dalar, tok straks til å handla med deim, og vann seg fem tusund til.</span> <span class="verse"><a name="17">17</a>Sameleis den som fekk tvo tusund; han og vann tvo tusund til.</span> <span class="verse"><a name="18">18</a>Men den som fekk eitt tusund, gjekk burt og grov eit hol i jordi og gøymde pengarne åt husbonden sin.</span> <span class="verse"><a name="19">19</a>So leid det ei lang tid, då kom husbonden heim att og kravde rekneskap av tenarane sine.</span> <span class="verse"><a name="20">20</a>Og han som hadde fenge fem tusund dalar, gjekk fram og hadde med seg fem tusund til og sagde: «Herre, du gav meg fem tusund dalar; sjå her, eg hev vunne fem tusund til!»</span> <span class="verse"><a name="21">21</a>Då sagde husbonden til honom: «Det var rett gjort, du gode og trugne tenar! Du hev vore tru i det som var lite; eg vil setja deg yver mykje. Gakk inn og gled deg med husbonden din!»</span> <span class="verse"><a name="22">22</a>So gjekk han fram han som hadde fenge tvo tusund dalar, og sagde: «Herre, du gav meg tvo tusund dalar. Sjå her, eg hev vunne tvo tusund til!»</span> <span class="verse"><a name="23">23</a>«Det var rett gjort, du gode og trugne tenar!» svara husbonden. «Du hev vore tru i det som var lite; eg vil setja deg yver mykje. Gakk inn og gled deg med husbonden din!»</span> <span class="verse"><a name="24">24</a>Sidan kom han som hadde fenge eitt tusund dalar, og sagde: «Herre, eg kjende deg for ein streng mann, som haustar der du ikkje sådde, og sankar der du ikkje strådde.</span> <span class="verse"><a name="25">25</a>Difor vart eg rædd, og so gjekk eg burt og gøymde pengarne dine i jordi. Sjå her hev du ditt!»</span> <span class="verse"><a name="26">26</a>Då svara husbonden: «Du låke og late tenar! Du visste at eg haustar der eg ikkje sådde, og sankar der eg ikkje strådde!</span> <span class="verse"><a name="27">27</a>Skulde du ’kje då ha sett pengarne mine i banken! so hadde eg fenge mine att med rentor når eg kom heim.</span> <span class="verse"><a name="28">28</a>Tak ifrå honom dei tusund dalarne, og gjev deim til den som hev ti tusund!</span> <span class="verse"><a name="29">29</a>For kvar den som hev, han skal få, so han hev nøgdi; men den som ikkje hev, skal missa endå det som han hev.</span> <span class="verse"><a name="30">30</a>Og kasta den duglause tenaren ut i myrkret utanfor, der dei græt og skjer tenner!»</span> <span class="verse"><a name="31">31</a>Men når Menneskjesonen kjem i sin herlegdom, og alle englarne med honom, då skal han sitja i den glimande kongsstolen;</span> <span class="verse"><a name="32">32</a>alle folkeslag skal samlast framfyre honom, og han skal skilja deim åt, liksom hyrdingen skil sauerne frå geiterne,</span> <span class="verse"><a name="33">33</a>og setja sauerne på si høgre sida, og geiterne på den vinstre.</span> <span class="verse"><a name="34">34</a>So skal kongen segja til deim på høgre sida: «Kom hit, de velsigna borni åt far min, og tak det riket i eige som var etla åt dykk alt ifrå verdi var skapt!</span> <span class="verse"><a name="35">35</a>For eg var svolten, og de gav meg mat; eg var tyrst, og de gav meg drikka; eg var heimlaus, og de hyste meg;</span> <span class="verse"><a name="36">36</a>eg var naken, og de klædde meg; eg var sjuk, og de såg um meg; eg var i fengsel, og de lydde til meg.»</span> <span class="verse"><a name="37">37</a>Då tek dei rettferdige til ords og segjer til honom: «Herre, når hev me set deg svolten, og metta deg, eller tyrst, og kveikt deg?</span> <span class="verse"><a name="38">38</a>Når hev me set deg heimlaus, og hyst deg, eller naken, og klædt deg?</span> <span class="verse"><a name="39">39</a>Når hev me set deg sjuk eller i fengsel, og lydt til deg?»</span> <span class="verse"><a name="40">40</a>Og kongen svarar: «Det segjer eg dykk for sant: Alt det de hev gjort mot ein av desse minste brørne mine, det hev de gjort imot meg.»</span> <span class="verse"><a name="41">41</a>So segjer han til deim på vinstre sida: «Gakk burt frå meg, de bannstøytte, til den ævelege elden, som er tilbudd åt djevelen og englarne hans!</span> <span class="verse"><a name="42">42</a>For eg var svolten, og de gav meg ikkje mat; eg var tyrst, og de gav meg ikkje drikka;</span> <span class="verse"><a name="43">43</a>eg var heimlaus, og de hyste meg ikkje; eg var naken, og de klædde meg ikkje; eg var sjuk, og i fengsel, og de såg ikkje um meg.»</span> <span class="verse"><a name="44">44</a>Då tek dei og til ords og segjer: «Herre, når hev me set deg svolten, eller tyrst, eller heimlaus, eller naken, eller sjuk, eller i fengsel, og hev ikkje tent deg?»</span> <span class="verse"><a name="45">45</a>Og han svarar: «Det segjer eg dykk for sant: Alt det de ikkje hev gjort mot ein av desse minste, det hev de ’kje gjort mot meg heller.»</span> <span class="verse"><a name="46">46</a>So skal dei ganga burt til æveleg straff, men dei rettferdige til eit ævelegt liv.</span> </p></div</div></div></body></html>