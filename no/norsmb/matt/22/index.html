<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 22</strong></div><p><span class="verse"><a name="1">1</a>So tok Jesus til ords att og sagde dei ei onnor likning:</span> <span class="verse"><a name="2">2</a>«Himmelriket kann liknast med ein konge som gjorde bryllaup åt son sin.</span> <span class="verse"><a name="3">3</a>Han sende ut sveinarne sine, og kalla deim som var bedne til bryllaups; men dei vilde ikkje koma.</span> <span class="verse"><a name="4">4</a>So sende han andre sveinar og sagde: «Seg til deim som er bedne: «No hev eg stelt til bryllaupsmaten; uksane mine og gjødfeet er slagta, og alt er ferdigt. Kom no til bryllaups!»»</span> <span class="verse"><a name="5">5</a>Men dei brydde seg ikkje um det; ein gjekk ut på åkeren sin og ein annan til krambudi si;</span> <span class="verse"><a name="6">6</a>og dei hine greip sveinarne hans, og skamførde deim og drap deim.</span> <span class="verse"><a name="7">7</a>Då vart kongen harm. Han sende ut herarne sine og gjorde ende på dråpsmennerne og brende upp byen deira.</span> <span class="verse"><a name="8">8</a>So sagde han til sveinarne sine: «Alt er ferdigt til bryllaupet, men dei bedne var ikkje verde det.</span> <span class="verse"><a name="9">9</a>Gakk no ut på vegar og vegskil og bed til bryllaups alle deim de finn!»</span> <span class="verse"><a name="10">10</a>So gjekk sveinarne ut på vegarne og bad i hop alle dei fann, både vonde og gode, og bryllaups-stova vart full av gjester.</span> <span class="verse"><a name="11">11</a>Då so kongen kom inn og vilde sjå gjesterne, vart han var ein som ikkje var bryllaupsklædd.</span> <span class="verse"><a name="12">12</a>Han segjer til honom: «Kjære, korleis hev du kome inn her og er ikkje bryllaupsklædd?» Men han kunde ingen ting svara.</span> <span class="verse"><a name="13">13</a>Då sagde kongen til bordsveinarne: «Bitt hender og føter på honom, og kasta honom ut i myrkret utanfor, der dei græt og skjer tenner!»</span> <span class="verse"><a name="14">14</a>For mange er kalla, men få er utvalde.»</span> <span class="verse"><a name="15">15</a>Då gjekk farisæarane burt og lagde råd um korleis dei skulde få fanga honom i ord.</span> <span class="verse"><a name="16">16</a>Dei sende læresveinarne sine til honom i lag med Herodes-mennerne og let deim segja: «Meister, me veit du er ærleg, og det er sanning det du lærer oss um Guds veg, og du bryr deg ikkje um nokon; for du gjer ikkje skil på folk.</span> <span class="verse"><a name="17">17</a>Seg oss no: Kva meiner du? Er det rett å svara skatt til keisaren, eller er det ikkje?»</span> <span class="verse"><a name="18">18</a>Men Jesus skyna den vonde meiningi deira og sagde: «Kvi freistar de meg, hyklarar?</span> <span class="verse"><a name="19">19</a>Lat meg sjå skattemynti!» So flidde dei honom ein sylvpening.</span> <span class="verse"><a name="20">20</a>«Kva er dette for eit bilæte og namn?» spurde han.</span> <span class="verse"><a name="21">21</a>«Det er keisarens,» svara dei. Då sagde han til deim: «So gjev keisaren det som keisarens er, og Gud det som Guds er!»</span> <span class="verse"><a name="22">22</a>Då dei høyrde det, undra dei seg og gjekk burt ifrå honom.</span> <span class="verse"><a name="23">23</a>Same dagen kom det nokre sadducæarar til honom - det er dei som segjer at det ikkje er nokor uppstoda - dei sette fram eit spursmål for honom og sagde:</span> <span class="verse"><a name="24">24</a>«Meister, Moses hev sagt: «Når ein mann døyr barnlaus, so skal bror hans gifta seg med enkja og halda uppe ætti åt bror sin.»</span> <span class="verse"><a name="25">25</a>No var det sju brør hjå oss. Den eine gifte seg, og døydde; han hadde ikkje born, og let etter seg kona si til broren.</span> <span class="verse"><a name="26">26</a>Like eins den andre og den tridje, radt til den sjuande.</span> <span class="verse"><a name="27">27</a>Etter deim alle døydde kona.</span> <span class="verse"><a name="28">28</a>Kven av dei sju skal no ho høyra til i eit anna liv? For dei hev havt henne alle.»</span> <span class="verse"><a name="29">29</a>Jesus svara: «De fer vilt, av di de ikkje kjenner skrifterne og ikkje Guds magt.</span> <span class="verse"><a name="30">30</a>For i eit anna liv er det ingen som gifter seg eller vert burtgift; dei er som Guds englar i himmelen.</span> <span class="verse"><a name="31">31</a>Men at dei avlidne skal standa upp att, hev de ’kje lese kva Gud hev tala til dykk um det, når han segjer:</span> <span class="verse"><a name="32">32</a>«Eg er Abrahams Gud og Isaks Gud og Jakobs Gud?» Og han er ikkje Gud for dei daude, men for dei livande.»</span> <span class="verse"><a name="33">33</a>Då folket høyrde det, vart dei reint upp i under yver læra hans.</span> <span class="verse"><a name="34">34</a>So snøgt som farisæarane fekk høyra at han hadde målbunde sadducæarane, samla dei seg kringum honom,</span> <span class="verse"><a name="35">35</a>og ein av deim, som var kunnig i lovi, vilde freista honom og spurde:</span> <span class="verse"><a name="36">36</a>«Meister, kva bod er det største i lovi?»</span> <span class="verse"><a name="37">37</a>Han svara: «»Du skal elska Herren, din Gud, av alt ditt hjarta og av all din hug og av alt ditt vit!»</span> <span class="verse"><a name="38">38</a>Det er det største og fyrste bodet.</span> <span class="verse"><a name="39">39</a>Men det er eit anna som likjest det, og det er: «Du skal elska næsten din som deg sjølv!»</span> <span class="verse"><a name="40">40</a>På desse tvo bodi kviler heile lovi og profetarne.»</span> <span class="verse"><a name="41">41</a>Med farisæarane var samla, spurde Jesus deim åt:</span> <span class="verse"><a name="42">42</a>«Kva trur de um Messias? Kven er han son åt?» «Åt David,» svara dei.</span> <span class="verse"><a name="43">43</a>Då sagde han: «Korleis kann då David i Anden kalla honom herre, når han segjer:</span> <span class="verse"><a name="44">44</a>«Herren sagde til herren min: «Sit ved høgre handi mi, til eg dine fiendar fær for dine føter lagt!»»</span> <span class="verse"><a name="45">45</a>Kallar no David honom herre, korleis kann han då vera son hans?»</span> <span class="verse"><a name="46">46</a>Men ingen kunde svara honom eit ord. Og ingen torde etter den dag koma med fleire spursmål til honom.</span> </p></div</div></div></body></html>