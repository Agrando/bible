<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 28</strong></div><p><span class="verse"><a name="1">1</a>Då kviledagen var liden, og det tok til å ljosna den fyrste dagen i vika, kom Maria Magdalena og den andre Maria og vilde sjå til gravi.</span> <span class="verse"><a name="2">2</a>Då vart det brått ein sterk jordskjelv; for ein Herrens engel for ned frå himmelen, og gjekk innåt og velte steinen ifrå og sette seg på honom.</span> <span class="verse"><a name="3">3</a>Han var som ein elding å sjå til, og klædi hans var kvite som snø.</span> <span class="verse"><a name="4">4</a>Vaktarane skalv av rædsla for honom, og vart liggjande som dei var daude.</span> <span class="verse"><a name="5">5</a>Og engelen tala til kvinnorne og sagde: «Ver ikkje rædde! Eg veit at de leitar etter Jesus, han som vart krossfest.</span> <span class="verse"><a name="6">6</a>Han er ikkje her; han hev stade upp, som han sagde. Kom og sjå staden der han låg!</span> <span class="verse"><a name="7">7</a>Og skunda dykk so av stad, og seg med læresveinarne hans: «Han hev stade upp frå dei daude, og no gjeng han fyre dykk til Galilæa; der skal de få sjå honom!» Sjå no hev eg sagt dykk det.»</span> <span class="verse"><a name="8">8</a>Då skunda dei seg burt ifrå gravi med otte og stor gleda, og sprang av stad, vilde bera bod um det til læresveinarne hans.</span> <span class="verse"><a name="9">9</a>Men best det var, fekk dei sjå Jesus; han kom imot deim og sagde: «Guds fred!» Då gjekk dei innåt og fall på kne for honom og tok kringum føterne hans.</span> <span class="verse"><a name="10">10</a>Og Jesus sagde til deim: «Ver ikkje rædde! Gakk og seg med brørne mine at dei skal fara til Galilæa! Der skal dei sjå meg.»</span> <span class="verse"><a name="11">11</a>Med dei var på vegen, kom nokre av vaktarane inn til byen, og fortalde dei øvste prestarne alt det som hadde hendt.</span> <span class="verse"><a name="12">12</a>Då kom dei og styresmennerne i hop og samrådde seg; og dei gav hermennerne nok av pengar</span> <span class="verse"><a name="13">13</a>og sagde: «Seg at læresveinarne hans kom um natti og stal honom burt medan de sov.</span> <span class="verse"><a name="14">14</a>Og skulde det koma att for landshovdingen, so skal me tala vel med honom, og laga det so at de kann vera trygge.»</span> <span class="verse"><a name="15">15</a>So tok dei mot pengarne og gjorde som dei var fyresagde. Soleis kom det ordet ut millom jødarne, og hev halde seg alt til denne dag.</span> <span class="verse"><a name="16">16</a>Dei elleve læresveinarne for til Galilæa, til det fjellet der Jesus hadde sagt deim til å møtast med honom.</span> <span class="verse"><a name="17">17</a>Då dei fekk sjå honom, fall dei på kne for honom, men sume tvila.</span> <span class="verse"><a name="18">18</a>Og Jesus steig fram og tala til deim og sagde: «Eg hev fenge all magt i himmelen og på jordi.</span> <span class="verse"><a name="19">19</a>Gakk då ut, og gjer alle folki til læresveinar, med di de døyper deim til namnet åt Faderen og Sonen og den Heilage Ande,</span> <span class="verse"><a name="20">20</a>og lærer deim å halda alt det som eg hev bode dykk. Og sjå, eg er med dykk alle dagar so lenge verdi stend!»</span> </p></div</div></div></body></html>