<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 16</strong></div><p><span class="verse"><a name="1">1</a>Då kom farisæarane og sadducæarane og freista honom, og bad at han vilde lata deim få sjå eit teikn frå himmelen.</span> <span class="verse"><a name="2">2</a>Han svara: «Um kvelden segjer de: «Det vert godt ver; for himmelen er raud,»</span> <span class="verse"><a name="3">3</a>og um morgonen: «I dag vert det uver; for himmelen er raud og myrk.» Himmelsbragdi veit de å døma um, men tidarteikni kann de ikkje tyda.</span> <span class="verse"><a name="4">4</a>Ei vond og utru ætt krev etter teikn, men dei skal ’kje få anna teikn enn Jona-teiknet.» Dermed snudde han seg ifrå deim og gjekk burt.</span> <span class="verse"><a name="5">5</a>Då dei so for yver til hi sida, gløymde læresveinarne å taka brød med seg.</span> <span class="verse"><a name="6">6</a>So sagde Jesus til deim: «Sjå til at de tek dykk i vare for farisæar- og sadducæar-surdeigen!»</span> <span class="verse"><a name="7">7</a>Då sagde dei seg imillom: «Det er av di me ikkje tok brød med oss!»</span> <span class="verse"><a name="8">8</a>Jesus gådde det og sagde: «Kvi talar de dykk imillom um det at de ikkje hev brød med, de fåtruande?</span> <span class="verse"><a name="9">9</a>Hev de endå so lite vit? Kjem de ikkje i hug dei fem brødleivarne til dei fem tusund mann, og kor mange korger de fekk att,</span> <span class="verse"><a name="10">10</a>og ikkje dei sju leivarne til dei fire tusund, og kor mange korger de då fekk att?</span> <span class="verse"><a name="11">11</a>Kann de då ’kje skyna at det ikkje var brød eg tala til dykk um? Men agta dykk for farisæar- og sadducæar-surdeigen!»</span> <span class="verse"><a name="12">12</a>Då skyna dei at det ikkje var surdeigen i brødet han hadde meint, men læra åt farisæarane og sadducæarane.</span> <span class="verse"><a name="13">13</a>Då Jesus var komen til bygderne kring Cæsarea Filippi, spurde han læresveinarne sine: «Kven segjer folk at Menneskjesonen er?»</span> <span class="verse"><a name="14">14</a>Dei svara: «Sume segjer: «Johannes døyparen,» andre: «Elia», endå andre: «Jeremia eller ein annan av profetarne.»»</span> <span class="verse"><a name="15">15</a>«Kven segjer då de at eg er?» spurde han.</span> <span class="verse"><a name="16">16</a>Då tok Simon Peter til ords og sagde: «Du er Messias, den livande Guds Son.»</span> <span class="verse"><a name="17">17</a>Og Jesus sagde til honom: «Sæl er du, Simon Jonason! for det er ikkje kjøt og blod som hev lært deg det, men far min i himmelen.</span> <span class="verse"><a name="18">18</a>Og no segjer eg deg at du er Peter; yver den steinen vil eg byggja mi kyrkja, og helheimsportarne skal ikkje vinna yver henne.</span> <span class="verse"><a name="19">19</a>Eg vil gjeva deg lyklarne til himmelriket; det som du bind på jordi, skal vera bunde i himmelen, og det som du løyser på jordi, skal vera løyst i himmelen.»</span> <span class="verse"><a name="20">20</a>So forbaud han læresveinarne å segja det med nokon at han var Messias.</span> <span class="verse"><a name="21">21</a>Frå den tidi tok Jesus til å syna læresveinarne at han laut fara til Jerusalem og tola mykje vondt av styresmennerne og dei øvste prestarne og dei skriftlærde, og at dei kom til å drepa honom, men tridje dagen skulde han standa upp att.</span> <span class="verse"><a name="22">22</a>Peter tok honom til sides og for til å telja for honom og sagde: «Hjelpe deg Gud, Herre! Slikt må aldri henda deg!»</span> <span class="verse"><a name="23">23</a>Då snudde han seg imot Peter og sagde: «Gakk utor augo mine, Satan! Du er meg eit styggje, for du hev ’kje ans for det som er Guds vilje, men berre for det som er menneskjevilje.»</span> <span class="verse"><a name="24">24</a>Same gongen sagde Jesus til læresveinarne sine: «Vil nokon vera i lag med meg, so lyt han gløyma seg sjølv, og taka krossen sin upp og fylgja etter meg.</span> <span class="verse"><a name="25">25</a>For den som vil berga livet sitt, skal missa det; men den som misser livet for mi skuld, skal finna det.</span> <span class="verse"><a name="26">26</a>Kva batar det eit menneskje, um han vinn heile verdi, men taper sjæli si? Eller kva hev menneskjet å gjeva i byte for sjæli si?</span> <span class="verse"><a name="27">27</a>For Menneskjesonen skal koma i herlegdomen åt far sin med englarne sine, og då skal han gjeva kvar og ein lika for det dei hev gjort.</span> <span class="verse"><a name="28">28</a>Det segjer eg dykk for visst: Sume av dei som stend her, skal ikkje smaka dauden fyrr dei hev set Menneskjesonen koma i sitt kongelege velde.»</span> </p></div</div></div></body></html>