<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 9</strong></div><p><span class="verse"><a name="1">1</a>So gjekk han ut i båten og for yver og kom til sin eigen by.</span> <span class="verse"><a name="2">2</a>Då kom dei til honom med ein lam mann, som låg i ei seng. Då Jesus såg trui deira, sagde han til den lame: «Ver hugheil, son! Syndene dine er tilgjevne.»</span> <span class="verse"><a name="3">3</a>Då var det nokre av dei skriftlærde som tenkte med seg: «Denne spottar Gud!»</span> <span class="verse"><a name="4">4</a>Men Jesus såg tankarne deira og sagde: «Kvi hyser de so vonde tankar i hjarta?</span> <span class="verse"><a name="5">5</a>Kva er lettast å segja: «Synderne dine er tilgjevne,» eller: «Statt upp og gakk?»</span> <span class="verse"><a name="6">6</a>Men so de skal vita at Menneskjesonen hev magt til å tilgjeva synder på jordi» - so segjer han til den lame: «Statt upp, tak sengi og gakk heim att!»</span> <span class="verse"><a name="7">7</a>Då stod han upp og gjekk heim til seg.</span> <span class="verse"><a name="8">8</a>Og då folket såg det, vart dei ottefulle, og lova Gud som hadde gjeve menneskje slik magt.</span> <span class="verse"><a name="9">9</a>Då Jesus gjekk lenger fram, fekk han sjå ein mann som sat på tollbudi - Mattæus heitte han - og sagde til honom: «Fylg meg!» Og han stod upp og fylgde Jesus.</span> <span class="verse"><a name="10">10</a>Då han so heldt måltid heime i huset sitt, kom mange tollmenner og syndarar og sette seg til bords med Jesus og læresveinarne hans.</span> <span class="verse"><a name="11">11</a>Farisæarane såg det og sagde til læresveinarne: «Kvifor et meisteren dykkar i lag med tollmenner og syndarar?»</span> <span class="verse"><a name="12">12</a>Då Jesus høyrde det, sagde han: «Det er ikkje dei friske som treng lækjar, men dei som hev vondt.</span> <span class="verse"><a name="13">13</a>Gakk burt og lær kva som ligg i det ordet: «D’er miskunn, ikkje offer, eg hev hugnad i.» For eg er ikkje komen for å kalla rettferdige, men syndarar.»</span> <span class="verse"><a name="14">14</a>Då kom læresveinarne åt Johannes til honom og sagde: «Korleis hev det seg at me og farisæarane fastar so mykje, men dine læresveinar fastar ikkje?»</span> <span class="verse"><a name="15">15</a>Jesus svara: «Kann bryllaupsfolket syrgja medan dei hev brudgomen hjå seg? Men det kjem ei tid då brudgomen vert teken ifrå deim; då skal dei fasta.</span> <span class="verse"><a name="16">16</a>Ingen set ein lapp av ustampa ty på eit gamalt klædeplagg; for boti riv med seg noko av sjølve plagget, og rifti vert større.</span> <span class="verse"><a name="17">17</a>Og ikkje hev dei ny vin i gamle lerflaskor; for då rivnar flaskorne, so vinen renn ned, og flaskorne forferst; ny vin hev dei i nye lerflaskor; då held dei seg båe.»</span> <span class="verse"><a name="18">18</a>Med han tala soleis til deim, kom ein synagoge-forstandar og fall på kne for honom og sagde: «Rett no hev dotter mi slokna; men kom og legg handi di på henne, so livnar ho att!»</span> <span class="verse"><a name="19">19</a>Jesus gjorde seg reidug og gjekk med honom, og læresveinarne og.</span> <span class="verse"><a name="20">20</a>Då kom det ei kvinna, som hadde havt blodflod i tolv år; ho gjekk innåt honom attantil og tok i ein av duskarne på kjolen hans,</span> <span class="verse"><a name="21">21</a>for ho tenkte med seg: «Kann eg berre få taka i kjolen hans, so er eg berga.»</span> <span class="verse"><a name="22">22</a>I det same snudde han seg og såg henne. Då sagde han: «Ver hugheil, dotter! Trui di hev hjelpt deg.» Og kvinna vart god att i same stundi.</span> <span class="verse"><a name="23">23</a>Då Jesus kom heim til synagoge-forstandaren og såg fløytelåtarane og hopen som ståka og våla, sagde han til deim:</span> <span class="verse"><a name="24">24</a>«Gakk burt! Gjenta er ikkje slokna; ho søv.» Men dei berre log åt honom.</span> <span class="verse"><a name="25">25</a>Då hopen var driven ut, gjekk han inn, og tok henne i handi, og gjenta stod upp.</span> <span class="verse"><a name="26">26</a>Og gjetordet um dette kom ut yver alle bygderne der ikring.</span> <span class="verse"><a name="27">27</a>Då Jesus gjekk burt att, fylgde tvo blinde etter honom og ropa: «Gjer sælebot på oss, du Davids son!»</span> <span class="verse"><a name="28">28</a>Og då han var komen heim, gjekk dei etter han inn. Jesus sagde til deim: «Trur de at eg kann gjera det?» «Ja, herre,» svara dei.</span> <span class="verse"><a name="29">29</a>Då tok han burtpå augo deira og sagde: «Det skal verta som de trur.»</span> <span class="verse"><a name="30">30</a>Og med ein gong kunde dei sjå. Jesus tala strengt til deim og sagde: «Sjå til at ingen fær vita det!»</span> <span class="verse"><a name="31">31</a>Men dei var ’kje fyrr komne ut, fyrr dei bar gjetordet hans ut yver alle bygder.</span> <span class="verse"><a name="32">32</a>Med same dei gjekk ut, kom det nokre folk til honom med ein mållaus mann som hadde ei vond ånd i seg.</span> <span class="verse"><a name="33">33</a>Då so den vonde åndi var drivi ut, tala den mållause. Og folk undra seg og sagde: «Aldri hev slikt vore set fyrr i Israel!»</span> <span class="verse"><a name="34">34</a>Men farisæarane sagde: «Det er djevlehovdingen sjølv som hjelper honom til å driva djevlarne ut.»</span> <span class="verse"><a name="35">35</a>Sidan gjekk Jesus kring i alle byar og bygder og lærde folket i synagogorne deira, og lyste ut evangeliet um Gudsriket, og lækte all sjukdom og vanhelsa.</span> <span class="verse"><a name="36">36</a>Og då han såg folkehopen, tykte han hjarteleg synd um deim; for dei var ille medfarne og nedforkomne, som ein saueflokk utan hyrding.</span> <span class="verse"><a name="37">37</a>Då sagde han til læresveinarne sine: «Grøda er stor, men onnefolki er få.</span> <span class="verse"><a name="38">38</a>Bed då honom som eig grøda at han vil senda arbeidsfolk til å hausta inn grøda si!»</span> </p></div</div></div></body></html>