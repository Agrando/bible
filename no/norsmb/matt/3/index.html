<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 3</strong></div><p><span class="verse"><a name="1">1</a>I den tidi steig Johannes, døyparen, fram og tala i Judaheidi</span> <span class="verse"><a name="2">2</a>og sagde: «Vend um! For himmelriket er nær.»</span> <span class="verse"><a name="3">3</a>Det er honom Jesaja, profeten, talar um, når han segjer: «Høyr han som ropar i heidi: Rydje vegen åt Herren, jamne stigarne hans!»</span> <span class="verse"><a name="4">4</a>Johannes gjekk med ein kjole av kamelhår, og hadde eit lerbelte kring livet, og maten hans var grashoppar og villhonning.</span> <span class="verse"><a name="5">5</a>Då kom dei ut til honom frå Jerusalem og frå heile Judalandet og Jordan-kverven,</span> <span class="verse"><a name="6">6</a>og han døypte deim i Jordanåi, med dei sanna synderne sine.</span> <span class="verse"><a name="7">7</a>Mange av farisæarane og sadducæarane kom og til dåpen hans. Då han såg deim, sagde han: «Kven lærde dykk å røma frå den vreiden som koma skal, de orme-ungar?</span> <span class="verse"><a name="8">8</a>Ber då frukt som svarar til umvendingi,</span> <span class="verse"><a name="9">9</a>og tru ikkje de kann tenkja som so: «Me hev Abraham til far!» for eg segjer dykk at Gud kann vekkja upp born åt Abraham av desse steinarne.</span> <span class="verse"><a name="10">10</a>Øksi ligg alt innmed roti på treet; kvart tre som ikkje ber god frukt, vert hogge ned og kasta på elden.</span> <span class="verse"><a name="11">11</a>Eg døyper dykk med vatn til umvending; men han som kjem etter meg, er sterkare enn eg; eg er ikkje verd å bera skorne hans - han skal døypa dykk med den Heilage Ande og eld.</span> <span class="verse"><a name="12">12</a>Han hev kasteskovlen i handi, og skal gjera av låven sin; kornet skal han samla i stabburet, men agnerne skal han brenna i ein eld som aldri sloknar.»</span> <span class="verse"><a name="13">13</a>So kom Jesus frå Galilæa åt Jordan, til Johannes, og vilde få honom til å døypa seg.</span> <span class="verse"><a name="14">14</a>Men Johannes bar seg undan og sagde: «Eg treng dåp av deg, og so kjem du til meg!»</span> <span class="verse"><a name="15">15</a>«Lat det no vera so like vel!» svara Jesus. «For soleis lyt me i eitt og alt gjera det som er rett.» Då gjorde han som Jesus vilde.</span> <span class="verse"><a name="16">16</a>Med det same Jesus var døypt, steig han upp or vatnet. Då opna himmelen seg for honom, og han såg Guds Ande koma dalande nedyver seg som ei duva,</span> <span class="verse"><a name="17">17</a>og ei røyst frå himmelen sagde: «Dette er Son min, han som eg elskar, han som eg hev hugnad i.»</span> </p></div</div></div></body></html>