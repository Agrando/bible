<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 24</strong></div><p><span class="verse"><a name="1">1</a>Då Jesus steig ut or templet og tok til å ganga burtetter vegen, gjekk læresveinarne fram og vilde syna honom tempelbygningarne.</span> <span class="verse"><a name="2">2</a>«Ja, ser de ’kje alt dette!» svara han. «Det segjer eg dykk for sant: Her ligg ikkje stein på stein som ikkje skal rivast ned.»</span> <span class="verse"><a name="3">3</a>Sidan, då han sat på Oljeberget, og ingen annan var med, gjekk læresveinarne fram til honom og sagde: «Seg oss: Når skal alt dette henda, og kva merke skal me hava på koma di og enden på verdi!»</span> <span class="verse"><a name="4">4</a>Då svara Jesus: «Sjå dykk fyre, so ingen forvillar dykk!</span> <span class="verse"><a name="5">5</a>For mange skal taka mitt namn og segja: «Eg er Messias», og føra mange på avveg.</span> <span class="verse"><a name="6">6</a>De skal få høyra ufred og gjetord um ufred; sjå til at de ikkje vert skræmde! For dette lyt henda; men endå er ikkje enden komen.</span> <span class="verse"><a name="7">7</a>Folk skal reisa seg imot folk, og rike mot rike, og det skal vera uår og jordskjelv kring i landi;</span> <span class="verse"><a name="8">8</a>men alt det er berre upptaket til føderiderne.</span> <span class="verse"><a name="9">9</a>Då skal dei driva dykk ut i naud og fåre og slå dykk i hel, og alle folk skal hata dykk for mitt namn skuld.</span> <span class="verse"><a name="10">10</a>Mange skal då falla ifrå, og svika og hata kvarandre,</span> <span class="verse"><a name="11">11</a>og mange falske profetar skal stiga fram og føra mange på avveg;</span> <span class="verse"><a name="12">12</a>og av di uretten hev vorte so stor, skal kjærleiken kolna hjå mengdi.</span> <span class="verse"><a name="13">13</a>Men den som held ut til endes, han skal verta frelst.</span> <span class="verse"><a name="14">14</a>Og dette evangeliet um Gudsriket skal kunngjerast yver heile mannaheimen, so alle folkeslag fær vita um det, og då skal enden koma.</span> <span class="verse"><a name="15">15</a>Når de då ser at den øydande styggedomen som Daniel, profeten, hev tala um, stend på den heilage staden» - agta vel på dette du som les! -</span> <span class="verse"><a name="16">16</a>då lyt dei som er i Judalandet røma til fjells,</span> <span class="verse"><a name="17">17</a>og den som er uppå taket, må ikkje stiga ned og henta noko i huset sitt,</span> <span class="verse"><a name="18">18</a>og den som er utpå marki, må ikkje ganga heim att etter kjolen sin!</span> <span class="verse"><a name="19">19</a>Stakars deim som gjeng med barn eller gjev brjost i dei dagarne!</span> <span class="verse"><a name="20">20</a>Men bed at det ikkje må vera um vinteren eller på ein kviledag de lyt røma!</span> <span class="verse"><a name="21">21</a>For då skal det vera slik hard naud at det aldri hev vore slik naud frå verdi vart til og til no, og vert ikkje sidan heller.</span> <span class="verse"><a name="22">22</a>Og vart ikkje den tidi stutt, so fanst det ’kje liv som vart berga; men for dei utvalde skuld skal den tidi vera stutt.</span> <span class="verse"><a name="23">23</a>Um nokon då segjer til dykk: «Sjå her er Messias,» eller «der,» so må de ikkje tru det.</span> <span class="verse"><a name="24">24</a>For det skal standa fram falske Messias’ar og falske profetar og gjera store teikn og under, so jamvel dei utvalde kunde forvillast, um det var råd.</span> <span class="verse"><a name="25">25</a>Kom i hug: Eg hev sagt dykk det fyreåt.</span> <span class="verse"><a name="26">26</a>Segjer dei no med dykk: «Han er ute i øydemarki,» so gakk ikkje der ut! eller: «Han er inni koven,» so tru det ikkje!</span> <span class="verse"><a name="27">27</a>For liksom ljonet gjeng ut ifrå aust og skin radt til vest, so skal det vera når Menneskjesonen kjem.</span> <span class="verse"><a name="28">28</a>Der åta er, vil ørnarne sankast.</span> <span class="verse"><a name="29">29</a>Men straks etter dei dagarne og trengslorne deira skal soli myrkjast, og månen missa sitt ljos; stjernorne skal falla ned frå himmelen, og himmelkrafterne skakast.</span> <span class="verse"><a name="30">30</a>Då skal teiknet åt Menneskjesonen syna seg på himmelen, og alle ætter på jordi skal øya og gråta, og dei skal sjå Menneskjesonen koma i himmelskyerne med velde og stor herlegdom.</span> <span class="verse"><a name="31">31</a>Med luren ljomar, skal han senda ut englarne sine, og dei skal sanka i hop dei han hev valt seg ut, frå heimsens fire hyrno, frå himmelbrun til himmelbrun.</span> <span class="verse"><a name="32">32</a>Lær ei likning av fiketreet: Når sevja hev kome i greinerne, og lauvet tek til å spretta, då veit de at sumaren er nær.</span> <span class="verse"><a name="33">33</a>Like eins når de ser alt dette; då veit de at han er utfor døri.</span> <span class="verse"><a name="34">34</a>Det segjer eg dykk for visst: Denne ætti skal ikkje forgangast fyrr alt dette hev hendt.</span> <span class="verse"><a name="35">35</a>Himmel og jord skal forgangast, men mine ord skal aldri forgangast.</span> <span class="verse"><a name="36">36</a>Men den dagen og timen veit ingen, ikkje englarne i himmelen - ingen utan Faderen åleine.</span> <span class="verse"><a name="37">37</a>For som det var i Noahs dagar, so skal det vera når Menneskjesonen kjem:</span> <span class="verse"><a name="38">38</a>liksom dei i dagarne fyre storflodi åt og drakk, og gifte seg og vart burtgifte, alt til den dagen då Noah gjekk inn i arki,</span> <span class="verse"><a name="39">39</a>og ingen visste ordet av fyrr storflodi kom og tok deim alle burt, so skal det vera når Menneskjesonen kjem.</span> <span class="verse"><a name="40">40</a>Då er tvo menner ute på marki; den eine vert henta, og den andre vert att.</span> <span class="verse"><a name="41">41</a>Tvo kvinnor mel på kverni; den eine vert henta, og den andre vert att.</span> <span class="verse"><a name="42">42</a>So vak då! For de veit ikkje kva dag herren dykkar kjem.</span> <span class="verse"><a name="43">43</a>Men det skynar de, at dersom husbonden visste kva tid på natti tjuven kom, so vakte han og let ingen brjota seg inn i huset.</span> <span class="verse"><a name="44">44</a>Difor lyt de og vera ferdige! Menneskjesonen kjem på ei tid de ikkje ventar honom.</span> <span class="verse"><a name="45">45</a>Kvar er no den trugne og vituge drengen som husbonden hev sett yver tenestfolket, so han skal gjeva deim mat i rett tid?</span> <span class="verse"><a name="46">46</a>Sæl er den drengen som husbonden ser gjera so når han kjem.</span> <span class="verse"><a name="47">47</a>Det segjer eg dykk for visst: Han skal setja honom yver alt det han eig.</span> <span class="verse"><a name="48">48</a>Men er drengen ein skarv, og segjer med seg: «Husbonden min vert lenge burte,»</span> <span class="verse"><a name="49">49</a>og han so tek til å slå dei hine tenarane, og et og drikk i lag med drikkarar,</span> <span class="verse"><a name="50">50</a>då skal husbonden hans koma på ein dag han ikkje ventar det, og i ein time han ikkje veit av,</span> <span class="verse"><a name="51">51</a>og skjera honom midt i tvo, og lata honom få sin lut med hyklarane, der dei græt og skjer tenner.</span> </p></div</div></div></body></html>