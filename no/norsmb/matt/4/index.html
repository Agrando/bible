<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 4</strong></div><p><span class="verse"><a name="1">1</a>Sidan førde Anden Jesus ut i øydemarki, so djevelen skulde freista honom.</span> <span class="verse"><a name="2">2</a>Han fasta i fyrti dagar og fyrti næter, og vart hungrig då so langt leid.</span> <span class="verse"><a name="3">3</a>Og freistaren kom og sagde til honom: «Er du Guds Son, so seg at desse steinarne skal verta til brød!»</span> <span class="verse"><a name="4">4</a>Men han svara: «Det stend skrive: «Menneskja liver ikkje berre av brød, men av kvart ord som kjem frå Guds munn.»»</span> <span class="verse"><a name="5">5</a>Då tok djevelen honom med seg til den heilage byen og sette honom ytst på tempeltaket, og sagde til honom:</span> <span class="verse"><a name="6">6</a>«Er du Guds Son, so kasta deg utfyre! For det stend skrive: «Han englarn’ sine bjoda skal at dei på henderne deg ber, so aldri du på nokon stein skal turva støyta foten din.»»</span> <span class="verse"><a name="7">7</a>Jesus svara: «Det stend og skrive: «Du skal ikkje freista Herren, din Gud.»»</span> <span class="verse"><a name="8">8</a>So tok djevelen honom med seg upp på eit ovhøgt fjell, og synte honom alle verdsens rike og deira herlegdom og sagde:</span> <span class="verse"><a name="9">9</a>«Alt dette gjev eg deg, dersom du fell på kne og tilbed meg.»</span> <span class="verse"><a name="10">10</a>Då sagde Jesus til honom: «Gakk frå meg, Satan! For det stend skrive: «Herren, din Gud, skal du tilbeda; honom og ingen annan skal du tena.»»</span> <span class="verse"><a name="11">11</a>So for djevelen ifrå honom, og med det same kom englarne og tente honom.</span> <span class="verse"><a name="12">12</a>Då Jesus fekk høyra at Johannes var gjeven i henderne på uvenerne sine, drog han seg undan og for til Galilæa.</span> <span class="verse"><a name="13">13</a>Sidan flutte han frå Nasaret og busette seg i Kapernaum, som ligg nedmed sjøen, på Sebulons og Naftalis grunn,</span> <span class="verse"><a name="14">14</a>so det skulde sannast det som er tala gjenom Jesaja, profeten, når han segjer:</span> <span class="verse"><a name="15">15</a>«Sebulons og Naftalis land, som langs med sjøen ligg, og dei som burtum Jordan bur, og heidne bygdekrins -</span> <span class="verse"><a name="16">16</a>det folket som i myrker sat, so stort eit ljos fekk sjå; dei sat i daudens skoddeland, då rann for deim eit ljos.»</span> <span class="verse"><a name="17">17</a>Frå den tidi tok Jesus til å tala til folket og sagde: «Vend um! Himmelriket er nær!»</span> <span class="verse"><a name="18">18</a>Som han no ein gong gjekk frammed Galilæasjøen, fekk han sjå tvo brør, Simon, han som kallast Peter, og Andreas, bror hans; dei heldt på og kasta ei not i sjøen; for dei var fiskarar.</span> <span class="verse"><a name="19">19</a>Han segjer til dei: «Kom og fylg meg! Eg vil gjera dykk til menneskje-fiskarar!»</span> <span class="verse"><a name="20">20</a>Då gjekk dei beint frå garni sine og fylgde honom.</span> <span class="verse"><a name="21">21</a>Då han kom lenger fram, såg han tvo andre brør, Jakob, son åt Sebedæus, og Johannes, bror hans: dei sat i båten hjå Sebedæus, far sin, og greidde garni sine. Han kalla deim,</span> <span class="verse"><a name="22">22</a>og med ein gong gjekk dei burt frå båten og frå far sin, og fylgde honom.</span> <span class="verse"><a name="23">23</a>Sidan for han ikring i heile Galilæa og lærde folket i synagogorne deira, og forkynte evangeliet um riket, og lækte all sjukdom og vanhelsa hjå deim.</span> <span class="verse"><a name="24">24</a>Det gjekk gjetord um honom yver heile Syria, og dei kom til honom med alle som hadde vondt og drogst med eikor sott eller plåga, forgjorde og nedfall-sjuke og lamne, og han gjorde deim gode att.</span> <span class="verse"><a name="25">25</a>Og det fylgde honom ein stor folkehop frå Galilæa og Dekapolis og Jerusalem og Judalandet og bygderne på hi sida Jordan.</span> </p></div</div></div></body></html>