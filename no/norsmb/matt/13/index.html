<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 13</strong></div><p><span class="verse"><a name="1">1</a>Same dagen gjekk Jesus ut og sette seg nedmed sjøen.</span> <span class="verse"><a name="2">2</a>Då samla det seg so mykje folk ikring honom, at han laut ganga ut på eit skip og setja seg der, og heile folkemengdi stod burtetter strandi.</span> <span class="verse"><a name="3">3</a>Då sagde han deim mangt og mykje i likningar og tok so til ords: «Ein såmann gjekk ut og skulde så,</span> <span class="verse"><a name="4">4</a>og då han sådde, fall noko av kornet frammed vegen, og fuglarne kom og åt det upp.</span> <span class="verse"><a name="5">5</a>Noko fall på steingrunn; der hadde det ikkje mykje jord, og det rann snøgt upp, av di der var so grunt;</span> <span class="verse"><a name="6">6</a>men då soli steig, skein det av; for det hadde ikkje rot.</span> <span class="verse"><a name="7">7</a>Noko fall millom klunger, og klungeren voks upp og kjøvde det.</span> <span class="verse"><a name="8">8</a>Noko fall i god jord og gav grøda, sumt hundrad foll, og sumt seksti foll, og sumt tretti foll.</span> <span class="verse"><a name="9">9</a>Høyr etter, kvar som høyra kann!»</span> <span class="verse"><a name="10">10</a>Læresveinarne kom og sagde til honom: «Kvi talar du til deim i likningar?»</span> <span class="verse"><a name="11">11</a>Då svara han: «De fær vita løyndomarne i himmelriket, men det gjer ikkje dei.</span> <span class="verse"><a name="12">12</a>For den som hev, han skal få, so han hev nøgdi; men den som inkje hev, skal missa endå det som han hev.</span> <span class="verse"><a name="13">13</a>Difor talar eg til deim i likningar; for um dei ser, so ser dei ikkje, og um dei høyrer, so høyrer dei ikkje og skynar ikkje.</span> <span class="verse"><a name="14">14</a>På deim vert det sanna det som Jesaja spådde: «Ja, høyra skal de nok, men ikkje håtta, sjå skal de nok, men de skal ikkje skilja.</span> <span class="verse"><a name="15">15</a>For dette folket hev so hard ein hug; tungt høyrer dei med øyro, og augo let dei att, so dei med augo inkje sjå, med øyro inkje høyra skal, og aldri med sitt hjarta skyna, og snu, so eg deim lækja fær.»</span> <span class="verse"><a name="16">16</a>Men sæle dykkar augo som ser, og dykkar øyro som høyrer!</span> <span class="verse"><a name="17">17</a>For det segjer eg dykk for sant: Mange profetar og rettferdige stunda etter å sjå det som de ser, og fekk ikkje sjå det, og høyra det som de høyrer, og fekk ikkje høyra det.</span> <span class="verse"><a name="18">18</a>So høyr no de likningi um såmannen:</span> <span class="verse"><a name="19">19</a>Kvar gong nokon høyrer ordet um Gudsriket, og ikkje skynar det, so kjem den vonde og stel burt det som er sått i hjarta hans; det er det kornet som var sått frammed vegen.</span> <span class="verse"><a name="20">20</a>Det som var sått på steingrunn, det er den som høyrer ordet og straks tek imot det med gleda,</span> <span class="verse"><a name="21">21</a>men han hev ikkje rot i seg, og held ikkje ut langt bilet; kjem han i naud eller fåre for ordet skuld, so leidest han snart og fell ifrå.</span> <span class="verse"><a name="22">22</a>Det som var sått millom klunger, det er den som høyrer ordet, men suti for det timelege og den svikalle rikdomen kjøver ordet, so det ikkje ber frukt.</span> <span class="verse"><a name="23">23</a>Det som var sått i god jord, det er dei som høyrer ordet og skynar det; dei er det som gjev grøda; ein gjev hundrad foll, og ein seksti foll, og ein tretti foll.»</span> <span class="verse"><a name="24">24</a>So sette han fram ei onnor likning og sagde: «Himmelriket kann liknast med ein mann som hadde sått godt frø i åkeren sin;</span> <span class="verse"><a name="25">25</a>men medan folket sov, kom uvenen hans og sådde svimling millom kveiten, og gjekk sin veg.</span> <span class="verse"><a name="26">26</a>Då no åkeren voks upp og skaut aks, so kom svimlingen og til synes.</span> <span class="verse"><a name="27">27</a>Då gjekk sveinarne til husbonden og sagde: «Herre, sådde du ’kje godt frø i åkeren din? Kvar kjem då ugraset frå?»</span> <span class="verse"><a name="28">28</a>«Det hev ein uven gjort,» svara han. «Vil du me skal ganga og rykkja det upp?» segjer dei.</span> <span class="verse"><a name="29">29</a>«Nei,» sagde han, «for då kunde de koma til å riva upp kveiten og med det same.</span> <span class="verse"><a name="30">30</a>Lat båe veksa med einannan til hausten, og når skurdonni kjem, vil eg segja til skjerarane: «Sanka fyrst svimlingen saman og bunta honom i hop til å brennast, men hav kveiten inn i løda mi!»»»</span> <span class="verse"><a name="31">31</a>So sette han fram ei likning til og sagde: «Himmelriket er likt eit senapskorn som ein mann tok og sette i hagen sin.</span> <span class="verse"><a name="32">32</a>Det er mindre enn alle andre frøkorn; men når det hev vakse upp, er det større enn alle hagevokstrar og vert eit heilt tre, so fuglane i lufti kjem og byggjer reir i greinerne på det.»</span> <span class="verse"><a name="33">33</a>So sagde han deim ei onnor likning: «Himmelriket er likt ein surdeig som ei kona tok og gøymde i tri skjeppor mjøl, til alt mjølet var syrt.»</span> <span class="verse"><a name="34">34</a>Alt dette tala Jesus til folket i likningar, og utan likningar tala han aldri til deim,</span> <span class="verse"><a name="35">35</a>so det skulde sannast det som er tala gjenom profeten, når han segjer: «Med likningar so vil eg lata upp min munn, og segja fram det som var løynt frå verdi vart.»</span> <span class="verse"><a name="36">36</a>So bad han farvel med folket og gjekk inn att. Då kom læresveinarne til honom og sagde: «Tyd ut for oss likningi um svimlingen i åkeren!»</span> <span class="verse"><a name="37">37</a>Han svara: Den som sår det gode frøet, er Menneskjesonen;</span> <span class="verse"><a name="38">38</a>åkeren er verdi; det gode frøet er dei som eig heime i Gudsriket, og svimlingen dei som høyrer under den vonde;</span> <span class="verse"><a name="39">39</a>uvenen som sådde svimlingen, er djevelen; hausten er endelykti på verdi, og skurdfolket er englarne.</span> <span class="verse"><a name="40">40</a>Liksom no svimlingen vert sanka i hop og uppbrend, soleis skal det ganga til når det vert ende på verdi:</span> <span class="verse"><a name="41">41</a>Menneskjesonen skal senda ut englarne sine, og dei skal sanka ut or riket hans alt som skjemmer ut, og alle som gjer urett,</span> <span class="verse"><a name="42">42</a>og kasta deim i den gloande omnen, der dei græt og skjer tenner.</span> <span class="verse"><a name="43">43</a>Då skal dei rettferdige skina som soli i riket åt far sin. Høyr etter, kvar som høyra kann!</span> <span class="verse"><a name="44">44</a>Himmelriket er likt ein skatt som var nedgraven i ein åker. Den skatten var det ein mann som fann; han grov honom ned att, og glad som han var, gjekk han burt og selde alt det han hadde, og kjøpte åkeren.</span> <span class="verse"><a name="45">45</a>Sameleis er himmelriket likt ein kjøpmann som leita etter væne perlor.</span> <span class="verse"><a name="46">46</a>Då han so fann ei som var ovgild, gjekk han av og gjorde alt han åtte i pengar, og kjøpte den perla.</span> <span class="verse"><a name="47">47</a>Sameleis er himmelriket likt ei not som dei kastar i sjøen og fangar alle slag fisk i;</span> <span class="verse"><a name="48">48</a>når ho er full, dreg dei henne upp på strandi, og so set dei seg ned og sankar den gode fisken i koppar, men den som ikkje duger, kastar dei ut.</span> <span class="verse"><a name="49">49</a>Soleis skal det ganga til når det vert ende på verdi. Då skal englarne fara ut og skilja dei vonde frå dei gode</span> <span class="verse"><a name="50">50</a>og kasta dei vonde i den gloande omnen, der dei græt og skjer tenner.</span> <span class="verse"><a name="51">51</a>«Skyna de alt dette?» «Ja,» svara dei.</span> <span class="verse"><a name="52">52</a>«Det er godt,» sagde han; «for ein lærar som hev gjenge himmelriks-skulen, er lik ein husbond som tek fram både nytt og gamalt av det han hev gøymt.»</span> <span class="verse"><a name="53">53</a>Då Jesus hadde sagt deim alle desse likningarne, for han burt att.</span> <span class="verse"><a name="54">54</a>So kom han til fødesheimen sin og lærde deim i synagoga deira, so dei vart reint upp i under og sagde: «Kvar hev han fenge slik visdom frå og slike underfulle krafter?</span> <span class="verse"><a name="55">55</a>Er ’kje dette timbremanns-sonen? Heiter ikkje mor hans Maria, og brørne hans Jakob og Josef og Simon og Judas?</span> <span class="verse"><a name="56">56</a>Og systerne hans, bur dei ’kje alle her i grendi? Kvar hev so han fenge alt det frå?»</span> <span class="verse"><a name="57">57</a>Og dei støyttest ved honom. Men Jesus sagde til deim: «Ein profet er ikkje vanvyrd utan i si eige grend og i si eigi ætt.»</span> <span class="verse"><a name="58">58</a>Og han gjorde ikkje mange under der, for di dei var so vantrune.</span> </p></div</div></div></body></html>