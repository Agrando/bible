<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 15</strong></div><p><span class="verse"><a name="1">1</a>So kom det nokre farisæarar og skriftlærde til Jesus frå Jerusalem og sagde:</span> <span class="verse"><a name="2">2</a>«Kvi bryt læresveinarne dine dei skikkarne me hev etter dei gamle? dei tvær ikkje henderne fyrr dei gjeng til bords!»</span> <span class="verse"><a name="3">3</a>«Og de,» svara han, «kvi bryt de Guds bod for skikkarne dykkar skuld?</span> <span class="verse"><a name="4">4</a>Gud hev sagt: «Du skal æra far din og mor di!» og: «Den som bannar far sin eller mor si, skal døy!»</span> <span class="verse"><a name="5">5</a>Men de segjer: «Når ein talar so til far sin eller mor si: «Det som eg kunde ha hjelpt deg med, lyt eg gjeva til templet,» so tarv han ikkje æra foreldri sine.»</span> <span class="verse"><a name="6">6</a>Soleis hev de gjort Guds bod um inkje for dykkar eigi læra skuld.</span> <span class="verse"><a name="7">7</a>De hyklarar! Jesaja spådde sant um dykk då han sagde:</span> <span class="verse"><a name="8">8</a>«Med lipporn’ lovar dei meg, denne lyden, men hugen deira er langt ifrå meg.</span> <span class="verse"><a name="9">9</a>D’er liten mun i at dei meg vil æra, når dei lærer folk det som er mannebod.»»</span> <span class="verse"><a name="10">10</a>So kalla han folket hitåt seg og sagde til deim: «Høyr etter, og tenk på det eg segjer!»</span> <span class="verse"><a name="11">11</a>Det er ’kje det som kjem inn i munnen som gjer menneskja urein, men det som gjeng ut or munnen, det er det som gjer menneskja urein!</span> <span class="verse"><a name="12">12</a>Då gjekk læresveinarne fram og sagde til honom: «Veit du at farisæarane vart arge då dei høyrde det du sagde?»</span> <span class="verse"><a name="13">13</a>Han svara: «Kvar plante som ikkje far min i himmelen hev sett, skal rivast upp med rot.</span> <span class="verse"><a name="14">14</a>Bry dykk ikkje um deim! Dei er blinde vegleidarar for blinde; og når ein blind leider ein blind, so dett dei båe i grefti.»</span> <span class="verse"><a name="15">15</a>Då tok Peter til ords og sagde til honom: «Tyd oss den likningi di!»</span> <span class="verse"><a name="16">16</a>«Hev de endå ikkje betre vit, de heller?» svara han.</span> <span class="verse"><a name="17">17</a>«Skynar de ikkje at alt det som kjem inn i munnen, gjeng ned i magen, og fer ut der det skal?</span> <span class="verse"><a name="18">18</a>Men det som gjeng ut or munnen, kjem frå hjarta, og det gjer menneskja urein;</span> <span class="verse"><a name="19">19</a>for frå hjarta kjem vonde tankar: manndråp, egteskapsbrot, lauslivnad, tjuvskap, range vitnemål, gudsspotting.</span> <span class="verse"><a name="20">20</a>Det er det som gjer menneskja urein; men å eta med utvegne hender gjer ikkje menneskja urein.</span> <span class="verse"><a name="21">21</a>So for Jesus derifrå, og tok vegen burt til bygderne kring Tyrus og Sidon.</span> <span class="verse"><a name="22">22</a>Då kom det ei kananæisk kona ut frå dei grenderne og ropa: «Herre, Davids son, gjer sælebot på meg! Dotter mi er so ille plåga av ei vond ånd.»</span> <span class="verse"><a name="23">23</a>Men han svara henne ikkje eit ord. Då gjekk læresveinarne fram og bad honom: «Kjære, få henne frå deg! Ho ropar so etter oss.»</span> <span class="verse"><a name="24">24</a>«Det er berre dei forkomne sauerne av Israelshuset eg er send til,» svara han.</span> <span class="verse"><a name="25">25</a>So kom ho og fall på kne for honom og sagde: «Herre, hjelp meg!»</span> <span class="verse"><a name="26">26</a>Men han svara: «Det er ’kje vænt å taka brødet frå borni og kasta det for hund-ungarne.»</span> <span class="verse"><a name="27">27</a>«Det er sant, Herre,» sagde ho, «men hund-ungarne et då av dei molarne som fell frå bordet åt herrarne deira.»</span> <span class="verse"><a name="28">28</a>Då svara Jesus: «Stor er trui di, kona! Du skal få det som du vil.» Og dotter hennar vart god att i same stundi.</span> <span class="verse"><a name="29">29</a>So for Jesus burt derifrå og kom til Galilæasjøen, og han gjekk upp i fjellet og sette seg der.</span> <span class="verse"><a name="30">30</a>Då kom dei til honom i store flokkar, og hadde med seg halte og blinde og mållause og kryplingar og mange andre, og lagde deim ned for føterne hans, og han gjorde dei gode att,</span> <span class="verse"><a name="31">31</a>so folket undra seg då dei såg at mållause tala, og kryplingar vart friske og føre, og halte gjekk ikring, og blinde såg; og dei lova Israels Gud.</span> <span class="verse"><a name="32">32</a>Då kalla Jesus læresveinarne til seg og sagde: Eg tykkjer hjarteleg synd i folket; for no hev dei alt vore hjå meg i tri dagar, og dei hev ’kje noko å eta; og ikkje vil eg senda deim fastande frå meg; for då kunde dei ormegtast på vegen.»</span> <span class="verse"><a name="33">33</a>Læresveinarne svara: «Kor skal me her i øydemarki få brød nok til å metta so stor ein hop?»</span> <span class="verse"><a name="34">34</a>«Kor mykje brød hev de?» spurde Jesus. «Sju leivar,» sagde dei, «og nokre få småfiskar.»</span> <span class="verse"><a name="35">35</a>Då let han folket setja seg ned på marki,</span> <span class="verse"><a name="36">36</a>og han tok dei sju leivarne og fiskarne, og takka, og bytte deim sund og gav det til læresveinarne, og læresveinarne gav det til folket.</span> <span class="verse"><a name="37">37</a>Då alle hadde ete og var mette, samla dei upp dei stykki som att var; det var sju fulle korger.</span> <span class="verse"><a name="38">38</a>Og det var fire tusund mann som hadde ete, umfram kvinnor og born.</span> <span class="verse"><a name="39">39</a>Sidan bad Jesus farvel med folket, og steig ut i båten og for til Magadanbygdi.</span> </p></div</div></div></body></html>