<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 11</strong></div><p><span class="verse"><a name="1">1</a>Då Jesus hadde sagt alt det han vilde leggja dei tolv læresveinarne på minne, for han burt att, og tok til å læra folk og tala for dei kring i byarne.</span> <span class="verse"><a name="2">2</a>Johannes fekk høyra i fengslet um gjerningarne åt Kristus. Då sende han bod med læresveinarne sine, og spurde honom:</span> <span class="verse"><a name="3">3</a>«Er du den som skal koma, eller lyt me venta ein annan?»</span> <span class="verse"><a name="4">4</a>Jesus svara: «Gakk og seg Johannes kva de høyrer og ser:</span> <span class="verse"><a name="5">5</a>Blinde fær syni si, og halte gjeng ikring, spillsjuke vert reine, og dauve høyrer, daude stend upp att, og fatige fær høyra evangeliet,</span> <span class="verse"><a name="6">6</a>og sæl er den som ikkje styggjest ved meg.»</span> <span class="verse"><a name="7">7</a>Då dei gjekk burt, tok Jesus til å tala til folket um Johannes: «Kvi gjekk de ut i øydemarki? Vilde de sjå ei røyr som svagar att og fram i vinden?</span> <span class="verse"><a name="8">8</a>Kvi gjekk de då der ut? Vilde de sjå ein mann med fine klæde? Nei, dei som gjeng i fine klæde, held til i kongsgardarne.</span> <span class="verse"><a name="9">9</a>Men kvi gjekk de då der ut? Vilde de sjå ein profet? Ja, segjer eg dykk, og det ein som er meir enn profet.</span> <span class="verse"><a name="10">10</a>Det er um honom det er skrive: «Framfyre deg min ærendsvein eg sender; der du vil fara, skal han vegen rydja.»</span> <span class="verse"><a name="11">11</a>Det segjer eg dykk for sant: Aldri hev det stige fram nokon større millom menneskjeborni enn Johannes døyparen; og endå er den minste i himmelriket større enn han.</span> <span class="verse"><a name="12">12</a>Men frå Johannes døyparens tid og til denne stund bryt folk seg med magt inn i himmelriket, og dei som bryt seg inn, riv det til seg.</span> <span class="verse"><a name="13">13</a>For alle profetarne og lovi spådde alt til Johannes kom;</span> <span class="verse"><a name="14">14</a>og vil de tru det, so er han Elia som skulde koma.</span> <span class="verse"><a name="15">15</a>Høyr etter, kvar som høyra kann!</span> <span class="verse"><a name="16">16</a>Kven skal eg likna denne ætti med? Dei likjest born som sit på torget og ropar til andre born:</span> <span class="verse"><a name="17">17</a>«Me let i fløyta for dykk, og de dansa ikkje; me song eit syrgjekvæde, og de øya ikkje.»</span> <span class="verse"><a name="18">18</a>For fyrst kom Johannes, og korkje åt eller drakk; då sagde dei: «Han må vera forgjord!»</span> <span class="verse"><a name="19">19</a>So kom Menneskjesonen; han et og drikk, og so segjer dei: «Sjå for ein etar og drikkar! Han er godvener med tollmenner og syndarar!» Men visdomen hev prova si rettferd med sine gjerningar.»</span> <span class="verse"><a name="20">20</a>So tok han til å lasta dei byarne som han hadde gjort flest under i, for di dei ikkje vende um:</span> <span class="verse"><a name="21">21</a>«Ve yver deg, Korasin! Ve yver deg, Betsaida! Hadde dei underi som eg gjorde i dykk, vore gjorde i Tyrus og Sidon, so hadde dei longe angra og havt på seg sekk og oska.</span> <span class="verse"><a name="22">22</a>Men det segjer eg dykk: På domedag skal det ganga Tyrus og Sidon likare enn dykk.</span> <span class="verse"><a name="23">23</a>Og du, Kapernaum, som hev vore lyft upp til himmelen, til helheimen skal du støytast ned! For hadde dei underi som er gjorde i deg, vore gjorde i Sodoma, so hadde han stade til denne dag.</span> <span class="verse"><a name="24">24</a>Men det segjer eg dykk: På domedag skal det ganga Sodomalandet likare enn dykk.»</span> <span class="verse"><a name="25">25</a>I den same tidi tok Jesus til ords og sagde: «Eg lovar deg, Fader, du som råder yver himmelen og jordi, at du hev løynt dette for dei lærde og kloke, og openberra det for dei ulærde og barnslege!</span> <span class="verse"><a name="26">26</a>Ja, Fader, for soleis tykte du det best!</span> <span class="verse"><a name="27">27</a>Alt hev far min gjeve i mine hender. Og ingen kjenner Sonen utan Faderen, og ingen kjenner Faderen utan Sonen og dei som Sonen vil openberra det for.</span> <span class="verse"><a name="28">28</a>Kom til meg, alle de som slit og hev tungt å bera! hjå meg skal de få kvila dykk ut.</span> <span class="verse"><a name="29">29</a>Tak mitt ok på dykk, og lær av meg! for eg er mild og mjuk i hjarta, og de skal finna kvild for sjælerne dykkar.</span> <span class="verse"><a name="30">30</a>For mitt ok er godt, og mi byrd er lett.»</span> </p></div</div></div></body></html>