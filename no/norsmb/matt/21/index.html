<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 21</strong></div><p><span class="verse"><a name="1">1</a>Då dei var komne til Betfage, til Oljeberget, og ikkje hadde langt att til Jerusalem, då sende Jesus tvo læresveinar i veg og sagde til deim:</span> <span class="verse"><a name="2">2</a>«Gakk inn i den grendi som ligg beint framfor dykk! Der finn de straks ei asna som stend bundi, og ein fole attmed henne; dei skal de løysa og leida hit til meg.</span> <span class="verse"><a name="3">3</a>Og er det nokon som talar til dykk, so seg: «Herren treng um deim;» då sender han deim hit med ein gong.»</span> <span class="verse"><a name="4">4</a>Dette hende av di det laut sannast det som er tala gjenom profeten, når han segjer:</span> <span class="verse"><a name="5">5</a>«Seg til Sions dotter: Sjå, her kjem din konge til deg. Mjuk i åndi rid han på eit asen, folen åt eit klyvdyr.»</span> <span class="verse"><a name="6">6</a>Læresveinarne gjekk og gjorde som Jesus hadde sagt.</span> <span class="verse"><a name="7">7</a>Dei henta asna og folen, og lagde kjolarne sine på deim, og so sette han seg uppå.</span> <span class="verse"><a name="8">8</a>Og størsteparten av folket breidde klædi sine på vegen; andre braut kvister av trei og strådde på vegen.</span> <span class="verse"><a name="9">9</a>Og folkehoparne som gjekk fyre og fylgde etter, ropa: «Hosianna Davids son! Velsigna vere han som kjem i Herrens namn! Hosianna i det høgste!»</span> <span class="verse"><a name="10">10</a>Då han so drog inn i Jerusalem, vart det eit heilt oppstyr i byen; dei spurde: «Kven er dette?»</span> <span class="verse"><a name="11">11</a>Og folkehoparne svara: «Det er profeten, Jesus frå Nasaret i Galilæa.»</span> <span class="verse"><a name="12">12</a>So gjekk Jesus inn i Guds tempel og dreiv ut alle som handla i heilagdomen; han velte bordi åt pengevekslarane og krakkarne åt deim som selde duvor,</span> <span class="verse"><a name="13">13</a>og sagde til deim: «Det stend skrive: «Mitt hus skal kallast eit bønehus,» men de gjer det til eit røvarbol.»</span> <span class="verse"><a name="14">14</a>I templet kom det blinde og halte til honom, og han gjorde deim gode att.</span> <span class="verse"><a name="15">15</a>Men då dei øvste prestarne og dei skriftlærde såg underi han gjorde, og høyrde borni som ropa i templet: «Hosianna Davids son!» so vart dei arge og sagde til honom:</span> <span class="verse"><a name="16">16</a>«Høyrer du kva desse segjer?» «Ja!» svara han. «Hev de aldri lese: «Av småsveins mål og sogbarns låt hev du ein lovsong laga deg?»»</span> <span class="verse"><a name="17">17</a>So gjekk han frå deim og ut or byen, til Betania, og var der med natti.</span> <span class="verse"><a name="18">18</a>Då han gjekk inn til byen att um morgonen, vart han svolten.</span> <span class="verse"><a name="19">19</a>Då fekk han sjå eit einsleg fiketre attmed vegen. Han gjekk der burt, men fann ’kje anna på treet enn lauv. Då sagde han til det: «Aldri i verdi skal det koma frukt på deg meir.» Og straks turka fiketreet.</span> <span class="verse"><a name="20">20</a>Då læresveinarne såg det, undra dei seg og sagde: «Korleis kunde det hava seg at fiketreet turka so brått?»</span> <span class="verse"><a name="21">21</a>Jesus svara: «Det segjer eg dykk for sant: Dersom de trur og ikkje tvilar, so skal de gjera større ting enn det med fiketreet, ja, um de so segjer til dette fjellet: «Lyft deg upp og kasta deg ut i havet!» so skal det verta so.</span> <span class="verse"><a name="22">22</a>Og alt de bed um, skal de få, so sant de trur.»</span> <span class="verse"><a name="23">23</a>So gjekk han inn i templet, og med han lærde folket, kom dei øvste prestarne og styresmennerne for lyden burt til honom og sagde: «Kva rett hev du til å gjera dette, og kven gav deg den retten?»</span> <span class="verse"><a name="24">24</a>«No vil eg og spyrja dykk um ein ting,» sagde Jesus; «svarar de meg på det, so skal eg segja dykk kva rett eg hev til å gjera dette:</span> <span class="verse"><a name="25">25</a>Kvar var dåpen åt Johannes ifrå - frå himmelen eller frå menneskje?» Då sagde dei seg imillom: «Svarar me: «Frå himmelen,» so segjer han: «Kvi trudde de honom då ikkje?»</span> <span class="verse"><a name="26">26</a>Og svarar me: «Frå menneskje,» då må me ræddast folket; for alle held Johannes for ein profet.»</span> <span class="verse"><a name="27">27</a>So svara dei: «Det veit me ikkje.» «Då vil ikkje eg heller segja dykk kva rett eg hev til å gjera dette,» svara Jesus.</span> <span class="verse"><a name="28">28</a>«Men kva meiner de um det: Det var ein mann som hadde tvo søner. Han kom til den eine og sagde: «Gakk burt i vingarden, og arbeid der i dag, son min!»</span> <span class="verse"><a name="29">29</a>«Nei, eg vil ikkje,» svara han, men sidan angra han på det og gjekk.</span> <span class="verse"><a name="30">30</a>So kom faren til den andre, og sagde det same med honom. «Ja, herre, det skal eg,» svara han, men han gjekk ikkje.</span> <span class="verse"><a name="31">31</a>Kven av dei tvo gjorde no det faren vilde?» «Den fyrste,» svara dei. Då sagde Jesus til deim: «Det segjer eg dykk for sant: Tollmenner og skjøkjor kjem fyrr inn i Gudsrike enn de.</span> <span class="verse"><a name="32">32</a>For Johannes kom til dykk på rettferdsvegen, men de trudde honom ikkje. Tollmennerne og skjøkjorne dei trudde honom; men endå de såg det, kom de ikkje på andre tankar, og trudde honom ikkje då heller.</span> <span class="verse"><a name="33">33</a>Høyr no ei onnor likning: Det var ein gong ein husbonde, som laga ein vingard, og sette gjerde kringum, og stelte til ei vinpersa, og bygde eit tårn; so leigde han hagen burt til brukarar og for ut or landet.</span> <span class="verse"><a name="34">34</a>Då det no leid til at dei skulde hausta av hagen, sende han sveinarne sine til brukarane etter avlingi han skulde hava.</span> <span class="verse"><a name="35">35</a>Men brukarane greip sveinarne hans: ein skamslo dei, og ein drap dei, og ein steina dei.</span> <span class="verse"><a name="36">36</a>So sende han andre sveinar, fleire enn fyrste gongen; men dei gjorde like eins med deim.</span> <span class="verse"><a name="37">37</a>Sist so sende han son sin til deim og sagde: «Dei hev no vel age for son min!»</span> <span class="verse"><a name="38">38</a>Men då brukarane såg sonen, sagde dei seg imillom: «Sjå der er ervingen! Kom, lat oss slå honom i hel og eigna til oss arven hans!»</span> <span class="verse"><a name="39">39</a>So tok dei honom og støytte honom ut or vingarden og slo honom i hel.</span> <span class="verse"><a name="40">40</a>Når no vingardseigaren kjem, kva skal han då gjera med desse brukarane?»</span> <span class="verse"><a name="41">41</a>«Med vondt skal han løna desse vonde mennerne,» svara dei; «han skal gjera ende på deim, og vingarden skal han leiga burt til andre brukarar, som gjev han avlingi i rette tid.»</span> <span class="verse"><a name="42">42</a>Då sagde Jesus til dei: «Hev de aldri lese i skrifterne: «Den steinen som byggjarane vanda, den var det som vart hyrnestein; D’er Herren sjølv som so hev gjort det; for oss er det eit under stort?»</span> <span class="verse"><a name="43">43</a>Difor segjer eg dykk at Gudsriket skal takast ifrå dykk og gjevast til eit folk som ber dei frukterne som høyrer til der.</span> <span class="verse"><a name="44">44</a>Og den som fell på steinen, han skal slå seg sund, men den som steinen fell på, skal han smuldra til dust.»</span> <span class="verse"><a name="45">45</a>Då dei øvste prestarne og farisæarane høyrde likningarne hans, skyna dei at det var deim han tala um.</span> <span class="verse"><a name="46">46</a>Og dei tenkte på å gripa honom, men torde ikkje for folket; for dei heldt honom for ein profet.</span> </p></div</div></div></body></html>