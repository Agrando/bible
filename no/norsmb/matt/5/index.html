<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/matt/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/matt">Matthew</a> &gt <strong>Chapter 5</strong></div><p><span class="verse"><a name="1">1</a>Då Jesus såg folkehopen, gjekk han upp i fjellet; der sette han seg ned, og læresveinarne hans kom burt til honom.</span> <span class="verse"><a name="2">2</a>Då tok han til ords og lærde deim og sagde:</span> <span class="verse"><a name="3">3</a>«Sæle dei som er fatige i åndi! Himmelriket er deira!</span> <span class="verse"><a name="4">4</a>Sæle dei som syrgjer! Dei skal verta trøysta.</span> <span class="verse"><a name="5">5</a>Sæle dei tolsame! Dei skal erva jordi.</span> <span class="verse"><a name="6">6</a>Sæle dei som hungrar og tyrster etter rettferd! Dei skal verta metta.</span> <span class="verse"><a name="7">7</a>Sæle dei miskunnsame! Dei skal få miskunn.</span> <span class="verse"><a name="8">8</a>Sæle dei som er reine i hjarta! Dei skal sjå Gud.</span> <span class="verse"><a name="9">9</a>Sæle dei fredkjære! Dei skal kallast Guds born.</span> <span class="verse"><a name="10">10</a>Sæle dei som vert forfylgde for rettferdi si! Himmelriket er deira.</span> <span class="verse"><a name="11">11</a>Sæle er de når dei spottar dykk og forfylgjer dykk og talar berre vondt um dykk for mi skuld, og lyg det.</span> <span class="verse"><a name="12">12</a>Ver glade og fegne! Stor er løni dykkar i himmelen. For soleis forfylgde dei dei profetarne som var til fyre dykk.</span> <span class="verse"><a name="13">13</a>De er saltet på jordi! Vert saltet dove, kva skal so det saltast med? Det duger då ikkje til anna enn til å kastast ut og trakkast på.</span> <span class="verse"><a name="14">14</a>De er ljoset i verdi. Den byen som ligg på eit fjell, kann ikkje dyljast.</span> <span class="verse"><a name="15">15</a>Ingen kveikjer eit ljos og set det under skjeppa, men i staken; då lyser det for alle som er i huset.</span> <span class="verse"><a name="16">16</a>Soleis skal de lata ljoset dykkar lysa for folk, so dei kann sjå dei gode gjerningarne dykkar og prisa Far dykkar i himmelen!</span> <span class="verse"><a name="17">17</a>De må ikkje tru eg er komen for å avlysa lovi eller profetarne. Eg er ikkje komen for å avlysa, men for å fullføra.</span> <span class="verse"><a name="18">18</a>For det segjer eg dykk for sant: Fyrr himmelen og jordi forgjengst, skal ikkje den minste bokstav, ikkje ein einaste prikk i lovi forgangast, fyrr alt saman er fullgjort.</span> <span class="verse"><a name="19">19</a>Um då nokon bryt eit einaste av desse minste bodi, og lærer folk soleis, so skal han kallast den minste i himmelriket; men den som held deim og lærer deim ifrå seg, han skal kallast stor i himmelriket.</span> <span class="verse"><a name="20">20</a>For det segjer eg dykk, at er ikkje dykkar rettferd mykje større enn rettferdi åt dei skriftlærde og farisæarane, so kjem de aldri inn i himmelriket.</span> <span class="verse"><a name="21">21</a>De hev høyrt det er sagt til dei gamle: «Du skal ikkje drepa! Den som drep, skal koma for retten.»</span> <span class="verse"><a name="22">22</a>Men eg segjer dykk at den som er vond på bror sin forutan grunn, han skal koma for retten; og den som segjer til bror sin: «Din stakar!» han skal koma for rådet; og den som segjer: «Din dåre!» han skal koma i helviteselden.</span> <span class="verse"><a name="23">23</a>Når du då gjeng fram til altaret med offeret ditt, og du der kjem i hug at bror din hev noko imot deg,</span> <span class="verse"><a name="24">24</a>so lat offeret ditt liggja der framfor altaret - gakk fyrst burt og gjer det godt at med bror din, og kom so og ber fram offeret ditt!</span> <span class="verse"><a name="25">25</a>Ver snar til å laga deg etter motparten din den stundi du er med honom på vegen! Elles stemner han deg for domaren, og domaren sender deg yver til futen, og du vert kasta i fengsel;</span> <span class="verse"><a name="26">26</a>det segjer eg deg for visst: Du slepp ikkje ut att fyrr du hev greidt siste kvitten.</span> <span class="verse"><a name="27">27</a>De hev høyrt det er sagt: «Du skal ikkje gjera hor!»</span> <span class="verse"><a name="28">28</a>Men eg segjer dykk at den som ser på ei kvinna og lyster etter henne, han hev alt gjort hor med henne i hjarta sitt.</span> <span class="verse"><a name="29">29</a>Um det høgre auga ditt freistar deg, so riv det ut og kasta det frå deg! Du er betre faren du misser ein av lemerne dine, enn at heile likamen vert kasta i helvite.</span> <span class="verse"><a name="30">30</a>Og um den høgre handi freistar deg, so hogg henne av og kasta henne frå deg! Du er betre faren du misser ein lem enn at heile likamen din kjem i helvite.</span> <span class="verse"><a name="31">31</a>Det er sagt: «Den som skil seg frå kona si, skal gjeve henne skilsmålsbrev.»</span> <span class="verse"><a name="32">32</a>Men eg segjer dykk at den som skil seg frå kona si for anna enn utruskap, han valdar at ho gjer hor, og den som gifter seg med ei fråskild kona, han gjer hor.</span> <span class="verse"><a name="33">33</a>Sameleis hev de høyrt det er sagt til dei gamle: «Du skal ikkje gjera rang eid, men svara Herren for eidarne dine!»</span> <span class="verse"><a name="34">34</a>Men eg segjer dykk at de aldri skal sverja, korkje ved himmelen, for det er Guds høgsæte,</span> <span class="verse"><a name="35">35</a>eller ved jordi, for det er fotbenken hans, eller ved Jerusalem, for det er staden åt den store kongen.</span> <span class="verse"><a name="36">36</a>Ikkje skal du heller sverja ved hovudet ditt; for du kann ikkje gjera eit hår kvitt eller svart.</span> <span class="verse"><a name="37">37</a>Når de talar, so lat det vera «Ja, ja!» og «Nei, nei!» Alt som gjeng yver det, kjem av det vonde.</span> <span class="verse"><a name="38">38</a>De hev høyrt det er sagt: «Auga for auga og tonn for tonn!»</span> <span class="verse"><a name="39">39</a>Men eg segjer dykk at de ikkje skal setja dykk imot den som gjer vondt. Um ein slær deg på den høgre kinni, so snu den vinstre og til honom.</span> <span class="verse"><a name="40">40</a>Og vil nokon trætta til seg trøya di, so lat honom få kjolen med.</span> <span class="verse"><a name="41">41</a>Og trugar nokon deg til å fylgja honom ei mil, so fylg du honom tvo mil.</span> <span class="verse"><a name="42">42</a>Gjev den som bed deg, og snu deg ikkje frå den som vil låna av deg!</span> <span class="verse"><a name="43">43</a>De hev høyrt det er sagt: «Du skal elska næsten din og hata fienden din!»</span> <span class="verse"><a name="44">44</a>Men eg segjer dykk: Elska fiendarne dykkar, velsigna deim som bannar dykk, gjer vel mot deim som hatar dykk, og bed for deim som forfylgjer dykk!</span> <span class="verse"><a name="45">45</a>då er de rette borni åt far dykkar i himmelen; for han let soli si skina yver vonde og gode, og let det regna yver rettferdige og urettferdige.</span> <span class="verse"><a name="46">46</a>For um de elskar deim som elskar dykk, kva løn kann de venta for det? Gjer ikkje tollmennerne like eins?</span> <span class="verse"><a name="47">47</a>Og um de helsar «Guds fred» berre til brørne dykkar, kva stort gjer de då? Gjer ikkje heidningarne det same?</span> <span class="verse"><a name="48">48</a>Ver då de fullkomne, som far dykkar i himmelen er!</span> </p></div</div></div></body></html>