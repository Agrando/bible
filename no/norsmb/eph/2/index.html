<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eph/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eph">Ephesians</a> &gt <strong>Chapter 2</strong></div><p><span class="verse"><a name="1">1</a>Ogso dykk hev han gjort livande, de som var daude i dykkar misgjerningar og synder,</span> <span class="verse"><a name="2">2</a>som de fordom ferdast i etter tidarfaret i denne verdi, etter hovdingen yver hermagti i lufti, den åndi som no verkar i borni til vantrui,</span> <span class="verse"><a name="3">3</a>og millom deim ferdast og me alle fordom i vårt kjøts lyster, då me gjorde det som kjøtet og tankarne vilde, og var av naturi vreidens born liksom dei andre.</span> <span class="verse"><a name="4">4</a>Men Gud, som er rik på miskunn, hev for sin store kjærleik skuld, som han elska oss med,</span> <span class="verse"><a name="5">5</a>gjort oss livande med Kristus, endå me var daude i våre misgjerningar - av nåde er de frelste! -</span> <span class="verse"><a name="6">6</a>og vekt oss upp med honom og sett oss med honom i himmelen, i Kristus Jesus,</span> <span class="verse"><a name="7">7</a>so han i dei komande tider kunde visa den ovstore rikdomen av sin nåde ved godleik imot oss i Kristus Jesus.</span> <span class="verse"><a name="8">8</a>For av nåde er de frelste, ved tru, og det ikkje av dykk, det er Guds gåva,</span> <span class="verse"><a name="9">9</a>ikkje av gjerningar, so ikkje nokon skal rosa seg.</span> <span class="verse"><a name="10">10</a>For me er hans verk, skapte i Kristus Jesus til gode gjerningar, som Gud fyreåt emna til, so me skulde ferdast i deim.</span> <span class="verse"><a name="11">11</a>Kom difor i hug, at de som fordom var heidningar i kjøtet og var kalla fyrehud av det dei kallar umskjering, den på kjøtet, som vert gjord med handi,</span> <span class="verse"><a name="12">12</a>at de på den tid var utan Kristus, utestengde frå Israels borgarskap og framande for pakterne med deira lovnad, utan von og utan Gud i verdi.</span> <span class="verse"><a name="13">13</a>Men no, i Kristus Jesus er de som fordom var langt burte, komne nær til ved Kristi blod.</span> <span class="verse"><a name="14">14</a>For han er vår fred, han som gjorde dei tvo til eitt og braut ned det gjerdet som var skilveggen, fiendskapen,</span> <span class="verse"><a name="15">15</a>då han ved sitt kjøt avlyste den lovi som kom med bod og fyresegner, so han ved seg sjølv kunde skapa dei tvo til eitt nytt menneskje, med di han gjorde fred,</span> <span class="verse"><a name="16">16</a>og forlika deim båe tvo i ein likam med Gud ved krossen, då han på denne slo fiendskapen i hel.</span> <span class="verse"><a name="17">17</a>Og han kom og forkynte fred for dykk som var langt burte, og fred for deim som var nær.</span> <span class="verse"><a name="18">18</a>For ved han hev me båe tvo i ein Ande tilgjenge til Faderen.</span> <span class="verse"><a name="19">19</a>So er de no ikkje lenger framande og utlendingar, men medborgarar med dei heilage og Guds husfolk,</span> <span class="verse"><a name="20">20</a>uppbygde på apostel- og profetgrunnvollen, men Jesus Kristus er sjølv hyrnesteinen,</span> <span class="verse"><a name="21">21</a>som kvar bygning vert samanbunden ved og veks upp til eit heilagt tempel i Herren,</span> <span class="verse"><a name="22">22</a>og i honom vert de og uppbygde med dei andre til ein Guds bustad i Anden.</span> </p></div</div></div></body></html>