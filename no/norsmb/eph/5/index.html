<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eph">Ephesians</a> &gt <strong>Chapter 5</strong></div><p><span class="verse"><a name="1">1</a>Vert difor Guds etterfylgjarar som hans kjære born,</span> <span class="verse"><a name="2">2</a>og ferdast i kjærleik, liksom Kristus elska oss og gav seg sjølv for oss til ei gåva og eit offer, Gud til ein hugleg ange!</span> <span class="verse"><a name="3">3</a>Men utukt og all ureinskap eller havesykja må ikkje eingong verta nemnde millom dykk, so som det sømer seg for heilage,</span> <span class="verse"><a name="4">4</a>og skjemdarferd og dårlegt svall og lauslyndt skjemt, som alt saman er usømelegt, men heller takksegjing!</span> <span class="verse"><a name="5">5</a>For dette veit de og skynar, at ingen horkar eller urein eller girug - som er ein avgudsdyrkar - hev arv i Kristi og Guds rike.</span> <span class="verse"><a name="6">6</a>Lat ingen dåra dykk med tome ord! for av slike ting kjem Guds vreide yver dei vantruande!</span> <span class="verse"><a name="7">7</a>Hav difor ingen ting saman med deim!</span> <span class="verse"><a name="8">8</a>For de var fordom myrker, men no er de ljos i Herren; ferdast som born av ljoset</span> <span class="verse"><a name="9">9</a>- for frukti av ljoset syner seg i all godleik og rettferd og sanning -</span> <span class="verse"><a name="10">10</a>so de prøver kva som er Herren til hugnad,</span> <span class="verse"><a name="11">11</a>og hav inkje samlag med dei fruktlause gjerningar av myrkret; men refs deim heller!</span> <span class="verse"><a name="12">12</a>For det som løynlegt vert gjort av deim, er det skamlegt endå berre å tala um;</span> <span class="verse"><a name="13">13</a>men når det vert refst, vert det alt saman openberra av ljoset; for alt som vert openberra, er ljos.</span> <span class="verse"><a name="14">14</a>Difor segjer skrifti: «Vakna, du som søv, og statt upp frå dei daude, og Kristus skal lysa for deg!»</span> <span class="verse"><a name="15">15</a>Sjå difor til korleis de kann ferdast varleg, ikkje som uvise, men som vise,</span> <span class="verse"><a name="16">16</a>so de kjøper den laglege tid; for dagarne er vonde!</span> <span class="verse"><a name="17">17</a>Ver difor ikkje uvituge, men skyna kva Herrens vilje er!</span> <span class="verse"><a name="18">18</a>Og fyll dykk ikkje med vin, som det er skamløysa i, men vert fyllte med Anden,</span> <span class="verse"><a name="19">19</a>so de talar til kvarandre med salmar og lovsongar og åndelege visor og syng og leikar i dykkar hjarto for Herren,</span> <span class="verse"><a name="20">20</a>og alltid takkar Gud og Faderen for alle ting i vår Herre Jesu Kristi namn,</span> <span class="verse"><a name="21">21</a>og er kvarandre undergjevne i age for Kristus!</span> <span class="verse"><a name="22">22</a>De konor, ver dykkar eigne menn undergjevne som Herren!</span> <span class="verse"><a name="23">23</a>For mannen er hovudet for kona, liksom Kristus er hovudet for kyrkja, han som er frelsaren for sin likam.</span> <span class="verse"><a name="24">24</a>Men liksom kyrkja er Kristus undergjevi, so skal og konorne vera sine eigne menner undergjevne i alle ting.</span> <span class="verse"><a name="25">25</a>De menner, elska konorne dykkar, liksom Kristus elska kyrkja og gav seg sjølv for henne,</span> <span class="verse"><a name="26">26</a>so han kunde helga henne, med di han reinsa henne ved vatsbadet i ordet,</span> <span class="verse"><a name="27">27</a>so han kunde framstella kyrkja for seg i herlegdom, utan flekk eller rukka eller noko slikt, men so ho kunde vera heilag og ulasteleg.</span> <span class="verse"><a name="28">28</a>Soleis er mennerne skuldige til å elska konorne sine som sine eigne likamar. Den som elskar si kona, elskar seg sjølv.</span> <span class="verse"><a name="29">29</a>For aldri hev nokon hata sitt eige kjøt, men han føder og fjelgar det, liksom Kristus gjer med kyrkja;</span> <span class="verse"><a name="30">30</a>for me er lemer på hans likam.</span> <span class="verse"><a name="31">31</a>Difor skal mannen skiljast med far og mor og halda seg hjå kona si, og dei tvo skal vera eitt kjøt.</span> <span class="verse"><a name="32">32</a>Denne løyndomen er stor - men eg tenkjer på Kristus og kyrkja.</span> <span class="verse"><a name="33">33</a>Men de og skal elska kvar si kona som seg sjølv, og kona hava age for mannen.</span> </p></div</div></div></body></html>