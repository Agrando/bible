<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eph/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eph">Ephesians</a> &gt <strong>Chapter 4</strong></div><p><span class="verse"><a name="1">1</a>Eg legg dykk då på hjarta, eg den bundne i Herren, at de må ferdast so som verdigt er for det kallet som de vart kalla med,</span> <span class="verse"><a name="2">2</a>med all audmykt og spaklynde, med langmod, so de toler kvarandre i kjærleik</span> <span class="verse"><a name="3">3</a>og legg vinn på å halda Andens einskap i fredsens samband:</span> <span class="verse"><a name="4">4</a>Ein likam og ein Ande, liksom de og er kalla med ei von i dykkar kall,</span> <span class="verse"><a name="5">5</a>ein Herre, ei tru, ein dåp,</span> <span class="verse"><a name="6">6</a>ein Gud og Fader til alle, han som er yver alle og gjenom alle og i alle.</span> <span class="verse"><a name="7">7</a>Men kvar og ein av oss hev fenge nåden etter det målet som Kristi gåva vert mælt med.</span> <span class="verse"><a name="8">8</a>Difor segjer Skrifti: «Han for upp i det høge og førde burt fangar og gav menneski gåvor.»</span> <span class="verse"><a name="9">9</a>Men det at han for upp, kva er det, utan at han og fyrst for ned til lægderne på jordi?</span> <span class="verse"><a name="10">10</a>Han som for ned, han er den same som for upp yver alle himlar, for at han skulde fylla alt.</span> <span class="verse"><a name="11">11</a>Og det er han som gav oss sume til apostlar, sume til profetar, sume til evangelistar, sume til hyrdingar og lærarar,</span> <span class="verse"><a name="12">12</a>so dei heilage kunde verta fullt tilbudde til å gjera tenesta, til å byggja upp Kristi likam,</span> <span class="verse"><a name="13">13</a>til dess me alle saman når fram til einskapen i trui og i kjennskapen til Guds Son, til mogen manndom, til aldersmålet for Kristi fylla,</span> <span class="verse"><a name="14">14</a>so me ikkje lenger skal vera umynduge og lata oss kasta og driva um av kvar lærdoms vind ved meinspel av menneski, ved sløgd i illråder som dei villfarande finn på,</span> <span class="verse"><a name="15">15</a>men at me, true mot sanningi i kjærleik, i alle måtar skal veksa upp til honom som er hovudet, Kristus,</span> <span class="verse"><a name="16">16</a>so heile likamen, samanknytt og samanfest ved kvart band som han gjev, veks sin vokster som likam ut ifrå honom til si uppbyggjing i kjærleik, alt etter den verksemd som er tilmælt kvar lem.</span> <span class="verse"><a name="17">17</a>Dette segjer eg då og vitnar i Herren, at de ikkje lenger må ferdast som heidningarne ferdast i sin hugs fåfengd,</span> <span class="verse"><a name="18">18</a>formyrkte i sin tanke, framande vortne for Guds liv ved den vankunna som er i deim for deira forherde hjarto skuld,</span> <span class="verse"><a name="19">19</a>med di dei hev vorte tykkjelause og hev gjeve seg til ulivnad, til all ureinskaps gjerd med havesykja.</span> <span class="verse"><a name="20">20</a>Men de hev ikkje lært soleis um Kristus,</span> <span class="verse"><a name="21">21</a>um de elles hev høyrt um honom og er upplærde i honom, so som sanning er i Jesus:</span> <span class="verse"><a name="22">22</a>at de etter dykkar fyrre livsferd skal leggja av det gamle menneskje, som vert tynt ved dei dårande lyster,</span> <span class="verse"><a name="23">23</a>men verta uppnya ved Anden i dykkar hug</span> <span class="verse"><a name="24">24</a>og klæda dykk i det nye menneskje, som er skapt etter Gud med den rettferd og heilagdom som sanningi verkar.</span> <span class="verse"><a name="25">25</a>Legg difor av lygni og tala sanning kvar med sin næste, av di me er kvarannans lemer.</span> <span class="verse"><a name="26">26</a>Vert de vreide, so synda ikkje! Lat ikkje soli ganga ned yver dykkar harm!</span> <span class="verse"><a name="27">27</a>Og gjev ikkje djevelen rom!</span> <span class="verse"><a name="28">28</a>Den som stal, stele ikkje lenger, men arbeide heller og gjere noko godt med sine hender, so han kann hava noko å gjeva til dei trengande.</span> <span class="verse"><a name="29">29</a>Ingen roten tale koma ut or dykkar munn, men slik tale som er god til naudsynleg uppbyggjing, so det må vera til gagn for deim som høyrer på,</span> <span class="verse"><a name="30">30</a>og gjer ikkje Guds Heilage Ande sorg, han som de hev fenge til innsigle til utløysingsdagen!</span> <span class="verse"><a name="31">31</a>All illska og villska og vreide og skriking og spotting vere langt ifrå dykk liksom all vondskap!</span> <span class="verse"><a name="32">32</a>Men ver gode mot kvarandre, miskunnsame, so de tilgjev kvarandre, liksom og Gud hev tilgjeve dykk i Kristus.</span> </p></div</div></div></body></html>