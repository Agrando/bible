<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eph/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eph">Ephesians</a> &gt <strong>Chapter 6</strong></div><p><span class="verse"><a name="1">1</a>De born, lyd dykkar foreldre i Herren, for det er rett!</span> <span class="verse"><a name="2">2</a>«Heidra far din og mor di» - dette er det fyrste bodet med lovnad -</span> <span class="verse"><a name="3">3</a>«at det må ganga deg vel, og du må leva lenge i landet.»</span> <span class="verse"><a name="4">4</a>Og de feder, arga ikkje dykkar born, men fostra deim upp i Herrens tukt og påminning!</span> <span class="verse"><a name="5">5</a>De tenarar, ver lyduge mot dykkar herrar etter kjøtet med age og otte i dykkar hjartans einfelde som mot Kristus,</span> <span class="verse"><a name="6">6</a>ikkje med augnetenesta, liksom dei som vil tekkjast menneskje, men som Kristi tenarar, so de gjer Guds vilje av hjarta</span> <span class="verse"><a name="7">7</a>og godviljugt tener som for Herren og ikkje som for menneskje,</span> <span class="verse"><a name="8">8</a>då de veit, at kva godt kvar gjer, det skal han få att av Herren, anten han so er tenar eller fri mann.</span> <span class="verse"><a name="9">9</a>Og de herrar, gjer det same mot deim, so de let vera å truga; for de veit at både deira og dykkar Herre er i himmelen, og han gjer ikkje skil på folk.</span> <span class="verse"><a name="10">10</a>Elles, vert sterke i Herren og i hans veldes kraft!</span> <span class="verse"><a name="11">11</a>Klæd dykk i Guds fulle herbunad, so de kann standa dykk imot djevelens svikråder!</span> <span class="verse"><a name="12">12</a>For me hev ikkje strid mot blod og kjøt, men mot herrevelde, mot magter, mot heimsens herrar, som råder i myrkret i denne tid, mot vondskaps åndeher i himmelrømdi.</span> <span class="verse"><a name="13">13</a>Tak difor Guds fulle herbunad på, so de kann standa imot på den vonde dag og verta standande når de hev vunne yver alt.</span> <span class="verse"><a name="14">14</a>So statt då umgyrde um dykkar lend med sanning og klædde i rettferds-brynja,</span> <span class="verse"><a name="15">15</a>og umbundne på føterne med den tilbunad som evangeliet um freden gjev.</span> <span class="verse"><a name="16">16</a>Og tak attåt alt dette tru-skjolden, so de dermed kann sløkkja alle gloande piler frå den vonde!</span> <span class="verse"><a name="17">17</a>og tak frelse-hjelmen, og Andens sverd, som er Guds ord,</span> <span class="verse"><a name="18">18</a>medan de alltid bed i Anden med all bøn og påkalling og er årvakne deri med all trott og bøn for alle dei heilage,</span> <span class="verse"><a name="19">19</a>og for meg med, at det må verta gjeve meg ord når eg opnar min munn, til å forkynna fritt mod løyndomen i evangeliet,</span> <span class="verse"><a name="20">20</a>den som eg er sendebod for i lekkjor, at eg må tala med frimod um det, soleis som eg bør tala.</span> <span class="verse"><a name="21">21</a>Men at de og kann få vita um mitt tilstand, korleis det gjeng meg, skal Tykikus kunngjera dykk alt, han den kjære bror og true tenar i Herren,</span> <span class="verse"><a name="22">22</a>som eg just difor sender til dykk at de skal få vita korleis det er med oss, og at han kann trøysta dykkar hjarto.</span> <span class="verse"><a name="23">23</a>Fred vere med brørne og kjærleik med tru frå Gud Fader og Herren Jesus Kristus!</span> <span class="verse"><a name="24">24</a>Nåde vere med alle som elskar vår Herre Jesus Kristus med uforgjengeleg kjærleik!</span> </p></div</div></div></body></html>