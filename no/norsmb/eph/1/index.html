<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/eph/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/eph">Ephesians</a> &gt <strong>Chapter 1</strong></div><p><span class="verse"><a name="1">1</a>Paulus, Jesu Kristi apostel ved Guds vilje, til dei heilage i Efesus som trur på Kristus Jesus:</span> <span class="verse"><a name="2">2</a>Nåde vere med dykk og fred frå Gud, vår Fader, og Herren Jesus Kristus!</span> <span class="verse"><a name="3">3</a>Lova vere Gud og vår Herre Jesu Kristi Fader, som hev velsigna oss med all åndeleg velsigning i himmelen i Kristus,</span> <span class="verse"><a name="4">4</a>liksom han valde oss ut i honom, fyrr verdi vart grunnlagd, at me skulde vera heilage og ulastelege for hans åsyn,</span> <span class="verse"><a name="5">5</a>med di han i kjærleik fyreåt etla oss til barnekår hjå seg sjølv ved Jesus Kristus etter si frie vilje-rådgjerd,</span> <span class="verse"><a name="6">6</a>til lov for sin herlege nåde, som han gav oss i honom som han elskar.</span> <span class="verse"><a name="7">7</a>I honom hev me utløysingi ved hans blod, forlating for synderne, etter rikdomen av hans nåde,</span> <span class="verse"><a name="8">8</a>som han gav oss rikleg i all visdom og vitsemd,</span> <span class="verse"><a name="9">9</a>då han kunngjorde oss løyndomen um sin vilje etter si frie rådgjerd, som han fyresette seg med seg sjølv,</span> <span class="verse"><a name="10">10</a>um eit hushald han vilde skipa når tiderne var fullkomne, nemleg at han atter vilde sameina alt til eitt i Kristus, både det som er i himmelen, og det som er på jordi.</span> <span class="verse"><a name="11">11</a>Og i honom hev me og fenge arvlut, etter at me fyreåt var etla dertil etter hans fyresetning som verkar alt etter si vilje-rådgjerd,</span> <span class="verse"><a name="12">12</a>so me skulde vera hans herlegdom til lov, me som fyreåt hadde vona på Kristus.</span> <span class="verse"><a name="13">13</a>Og i honom hev de og, då de hadde høyrt sannings-ordet, evangeliet um dykkar frelsa - i honom hev de og, då de hadde teke ved trui, fenge til innsigle den Heilage Ande, som var oss lova,</span> <span class="verse"><a name="14">14</a>han som er pantet på vår arv til hans eigedomsfolks utløysing, hans herlegdom til lov.</span> <span class="verse"><a name="15">15</a>Difor, sidan eg høyrde um dykkar tru på Herren Jesus og um dykkar kjærleik til alle dei heilage,</span> <span class="verse"><a name="16">16</a>so held eg ikkje upp med å takka for dykk når eg kjem dykk i hug i mine bøner,</span> <span class="verse"><a name="17">17</a>at vår Herre Jesu Kristi Gud, herlegdomens Fader, må gjeva dykk visdoms og openberrings Ande til kunnskap um seg,</span> <span class="verse"><a name="18">18</a>og gjeva dykkar hug upplyste augo, so de kann kjenna kva von det er han hev kalla dykk til, og kor rik på herlegdom hans arv er ibland dei heilage,</span> <span class="verse"><a name="19">19</a>og kor yvervættes stor hans magt er for oss som trur, etter verknaden av hans velduge kraft,</span> <span class="verse"><a name="20">20</a>som han synte på Kristus, då han vekte honom upp frå dei daude og sette honom ved si høgre hand i himmelen,</span> <span class="verse"><a name="21">21</a>høgt yver all magt og yverråd og alt velde og herredøme og yver kvart namn som vert nemnt, ikkje berre i denne verdi, men og i den tilkomande,</span> <span class="verse"><a name="22">22</a>og han lagde alt under hans føter og gav honom som hovud yver alle ting åt kyrkja,</span> <span class="verse"><a name="23">23</a>som er hans likam, fyllt av honom som fyller alt i alle.</span> </p></div</div></div></body></html>