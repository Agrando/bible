<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/hab/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/hab">Habakkuk</a> &gt <strong>Chapter 3</strong></div><p><span class="verse"><a name="1">1</a>Ei bøn av profeten Habakuk. Etter Sjigjonot.</span> <span class="verse"><a name="2">2</a>Herre, eg hev høyrt tidendi um deg, eg er forfærd. Herre, ditt verk - kveik det upp att i desse åri! Kunngjer det i desse åri! Midt i harm kom miskunn i hug!</span> <span class="verse"><a name="3">3</a>Gud kjem frå Teman, og den Heilage frå Paranfjellet. Sela. Hans herlegdom tekkjer himmelen, og jordi er full av hans pris.</span> <span class="verse"><a name="4">4</a>Det vert ein glans som av soli, geislar gjeng frå hans sida; der løyner seg hans magt.</span> <span class="verse"><a name="5">5</a>Fyre honom gjeng sott, og sykja fylgjer hans fotfar.</span> <span class="verse"><a name="6">6</a>Han stoggar, og jordi ristar, han ser, og folki skjelv; dei gamle fjelli sprekk, og ævordoms-haugarne sig i hop. Han fer på vegar frå fordom.</span> <span class="verse"><a name="7">7</a>Kusans tjeldbuder ser eg i vande, tjeldi i Midjanslandet skjelv.</span> <span class="verse"><a name="8">8</a>Logar din harm mot elvar, Herre? Din vreide mot elvarne? Harmast du på havet, sidan du ferast med hestarne dine, med sigervognerne dine?</span> <span class="verse"><a name="9">9</a>Berr, ja berr er bogen din. Svorne er refsingsris i ordet. Sela. Til elvar kløyver du jordi.</span> <span class="verse"><a name="10">10</a>Fjelli ser deg og skjelv, støyteregn sturtar ned, djupet dyn og styn, det lyfter henderne mot høgheim.</span> <span class="verse"><a name="11">11</a>Sol og måne gjeng inn i sitt hus for skinet frå dine farande piler, for glansen av ditt ljonande spjot.</span> <span class="verse"><a name="12">12</a>I harm skrid du fram yver jordi, i vreide trøder du folk under fot.</span> <span class="verse"><a name="13">13</a>Du dreg ut til frelsa for folket ditt, til frelsa for honom som du salva. Du krasar hovudet på huset åt den gudlause, du gjer grunnen berr alt til halsen. Sela.</span> <span class="verse"><a name="14">14</a>Med hans eigne spjot sting du gjenom hovudet på hovdingarne hans som stormar fram, vil spreida meg, som gleder seg som det galdt i løynd å eta ein arming upp.</span> <span class="verse"><a name="15">15</a>Du fer yver havet med hestarne dine, det velduge brusande vatnet.</span> <span class="verse"><a name="16">16</a>Eg hev høyrt det, og hjarta skalv. Ved ljoden bivrar lipporne mine, beini morknar i meg, og eg skjelv der eg stend. For eg lyt tolug bia på trengsledagen, til han dreg upp som trengjer folket.</span> <span class="verse"><a name="17">17</a>For fiketreet blømer ikkje, og vintreet ber ikkje frukt, olje-avlen mislukkast. Og markene ber ikkje mat; sauerne kverv or kvii, og det finst ikkje fe i fjøset.</span> <span class="verse"><a name="18">18</a>Men eg vil frygda meg i Herren, vil gleda meg i Gud som frelser meg.</span> <span class="verse"><a name="19">19</a>Herren, Herren er min styrke, han gjev meg føter som ei hind og let meg skrida yver mine haugar. Til songmeisteren, med min strengleik.</span> </p></div</div></div></body></html>