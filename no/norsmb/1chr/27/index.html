<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1chr/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1chr">1 Chronicles</a> &gt <strong>Chapter 27</strong></div><p><span class="verse"><a name="1">1</a>Og dette er Israels-sønerne, etter talet deira, med ættarhovdingarne og med herhovdingar yver tusund og hundrad og tilsynsmennerne deira, som tente kongen i alt som vedkom herflokkarne; dei herflokkarne gjekk inn og gjekk ifrå for til skiftes kvar månad i året, og kvar flokk var fire og tjuge tusund mann sterk.</span> <span class="verse"><a name="2">2</a>Yver den fyrste skiftet, for den fyrste månaden, stod Jasobam Zabdielsson; og i hans skift var det fire og tjuge tusund mann.</span> <span class="verse"><a name="3">3</a>Han var av Peres-sønerne og var hovding for alle hovudsmennerne den fyrste månaden.</span> <span class="verse"><a name="4">4</a>Yver det andre månadsskiftet, stod Dodai, ahohiten; der var og fyrsten Miklot. Og i skiftet hans var fire og tjuge tusund.</span> <span class="verse"><a name="5">5</a>Tridje herhovdingen, for den tridje månaden, var Benaja, son åt presten Jojada, yverhovding. Og i skiftet hans var fire og tjuge tusund.</span> <span class="verse"><a name="6">6</a>Denne Benaja var ei kjempa millom dei tretti, og hovding for dei tretti. Og i hans skift var Ammizabad, son hans.</span> <span class="verse"><a name="7">7</a>Den fjorde, som gjorde tenesta den fjorde månaden, var Asael, bror åt Joab, og etter honom Zebadja, son hans. Og i skiftet hans var fire og tjuge tusund.</span> <span class="verse"><a name="8">8</a>Den femte, for den femte månaden, var Samhut, jizrahiten. Og i skiftet hans var fire og tjuge tusund.</span> <span class="verse"><a name="9">9</a>Den sette, for den sette månaden, var Ira Ikkesson, frå Tekoa. Og i skiftet hans var fire og tjuge tusund.</span> <span class="verse"><a name="10">10</a>Den sjuande, for den sjuande månaden, var peloniten Heles, av Efraims-sønerne. Og i skiftet hans var fire og tjuge tusund.</span> <span class="verse"><a name="11">11</a>Den åttande, for den åttande månaden, var husatiten Sibbekai, som høyrde til zerahitarne. Og i skiftet hans var fire og tjuge tusund.</span> <span class="verse"><a name="12">12</a>Den niande, for den niande månaden, var Abiezer frå Anatot, av Benjamins-ætti. Og i skiftet hans var fire og tjuge tusund.</span> <span class="verse"><a name="13">13</a>Den tiande, for den tiande månaden, var Maharai frå Netofa, som høyrde til zerahitarne. Og i skiftet hans var fire og tjuge tusund.</span> <span class="verse"><a name="14">14</a>Den ellevte, for den ellevte månaden, var Benaja frå Piraton, av Efraims-sønerne. Og i skiftet hans var fire og tjuge tusund.</span> <span class="verse"><a name="15">15</a>Den tolvte, for den tolvte månaden, var Heldai frå Netofa, av Otniels-ætti. Og i skiftet hans var fire og tjuge tusund.</span> <span class="verse"><a name="16">16</a>Og dette er ættarhovdingarne yver Israel: Jarlen for rubenitarne var Eliezer Zikrison, for simeonitarne Sefatja Ma’akason;</span> <span class="verse"><a name="17">17</a>for Levi Hasabja Kemuelsson, for Arons-ætti Sadok,</span> <span class="verse"><a name="18">18</a>hjå Juda Elihu, ein av David brør, for Issakar Omri Mikaelsson,</span> <span class="verse"><a name="19">19</a>for Sebulon Jismaja Obadjason, for Naftali Jerimot Azrielsson</span> <span class="verse"><a name="20">20</a>for Efraims-sønerne Hosea Azazjason, for den halve Manasse-ætti Joel Pedajason,</span> <span class="verse"><a name="21">21</a>for den halve Manasse-ætti i Gilead Jiddo Zakarjason, for Benjamin Ja’asiel Abnersson,</span> <span class="verse"><a name="22">22</a>for Dan Azarel Jerohamson. Dette var ættarhovdingarne i Israel.</span> <span class="verse"><a name="23">23</a>Men David tok ikkje tal på deim som var yngre enn tjuge år; for Herren hadde sagt at han vilde auka Israel so dei vart mange som stjernorne på himmelen.</span> <span class="verse"><a name="24">24</a>Joab Serujason tok til å telja, men fullførde det ikkje; for det kom vreide yver Israel for telgjingi skuld, og talet vart ikkje uppsett på nokor lista i kong Davids krønikebok.</span> <span class="verse"><a name="25">25</a>Azmavet Adielsson hadde tilsyn med skattarne åt kongen, og Jonatan Uzziason med forrådi på marki, i byarne og bygderne og borgerne.</span> <span class="verse"><a name="26">26</a>Og Ezri Kelubsson såg til med onne-arbeidarane, som dreiv med jordbruket.</span> <span class="verse"><a name="27">27</a>Sime’i frå Rama vart sett yver vinhagarne, og Zabdi, sifmiten, yver vinforrådi i vinhagarne.</span> <span class="verse"><a name="28">28</a>Ba’al-Hanan frå Gedera hadde tilsyn med oljeplantningarne og fiketrei i låglandet, og Joas med oljeforrådi,</span> <span class="verse"><a name="29">29</a>og Sitrai frå Saron såg til med det storfeet som beitte i Saron, og Safat Adlaison med storfeet i dalarne,</span> <span class="verse"><a name="30">30</a>ismaeliten Obil med kamelarne, Jehdeja frå Meronot med asnorne,</span> <span class="verse"><a name="31">31</a>og hagariten Jaziz med småfeet. Alle desse var tilsynsmenner yver eigorne åt kong David.</span> <span class="verse"><a name="32">32</a>Men Jonatan, farbror åt David, var rådgjevar; han var ein vitug og skriftlærd mann. Jehiel Hakmonison var hjå kongssønerne.</span> <span class="verse"><a name="33">33</a>Ahitofel var rådgjevaren åt kongen, og Husai, arkiten, var kongens ven.</span> <span class="verse"><a name="34">34</a>Etter Ahitofel kom Jojada Benajason og Abjatar. Og Joab var kongens herhovding.</span> </p></div</div></div></body></html>