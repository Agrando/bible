<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1chr/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1chr">1 Chronicles</a> &gt <strong>Chapter 18</strong></div><p><span class="verse"><a name="1">1</a>Ei tid etter dette vann David yverpå filistarane og lagde deim under seg, og han tok då Gat og dei bygderne som låg ikring or henderne på filistarane.</span> <span class="verse"><a name="2">2</a>Han vann og yver moabitar, og so vart dei tenarar åt David og lagde skatt til honom.</span> <span class="verse"><a name="3">3</a>Like eins vann David på Hadarezer, kongen i Soba, ved Hamat, då han hadde fare av stad og skulde tryggja magti si ved elvi Frat.</span> <span class="verse"><a name="4">4</a>Og David tok ifrå honom eit tusund vognhestar og sju tusund hestfolk og tjuge tusund mann fotfolk. Og David let skjera av hasarne på alle vognhestarne og sparde berre eit hundrad hestar.</span> <span class="verse"><a name="5">5</a>Og då syrarane frå Damaskus kom og skulde hjelpa Hadarezer, kongen i Soba, slo David tvo og tjuge tusund mann av syrarane.</span> <span class="verse"><a name="6">6</a>Og David sette inn hervakter millom syrarane i Damaskus, og syrarane vart tenarar åt David og lagde skatt til honom. Soleis gav Herren David siger kvar helst han drog fram.</span> <span class="verse"><a name="7">7</a>Og David tok dei gullskjoldarne som tenarane hans Hadarezer hadde bore, og førde deim til Jerusalem.</span> <span class="verse"><a name="8">8</a>Og frå Tibhat og Kun, byarne hans Hadarezer, tok David kopar i stor mengd; av det gjorde Salomo koparhavet, sulorne og koparkjeraldi.</span> <span class="verse"><a name="9">9</a>Då so To’u, kongen i Hamat, høyrde at David hadde slege heile heren hans Hadarezer, kongen i Soba,</span> <span class="verse"><a name="10">10</a>sende han son sin, Hadoram, til kong David, at han skulde helsa på honom og ynskja honom til lukke med krigen mot Hadarezer og med sigeren yver kongen; for Hadarezer hadde jamt havt ufred med To’u. Han sende og alle slag kjerald av gull, sylv og kopar.</span> <span class="verse"><a name="11">11</a>Deim og vigde kong David til Herren, sameleis som det med det sylvet og gullet han hadde ført heim frå alle andre folk: frå edomitarne, moabiterne, Ammons-sønerne, filistarane og amalekitarne.</span> <span class="verse"><a name="12">12</a>Og Absai Serujason som slo edomitarne i Saltdalen, attan tusund mann.</span> <span class="verse"><a name="13">13</a>So sette han vakt i Edom, og alle edomitarne vart tenarar åt David. Soleis gav Herren David siger kvar helst han for fram.</span> <span class="verse"><a name="14">14</a>David var no konge yver heile Israel, og han skipa lov og rett åt heile sitt folk.</span> <span class="verse"><a name="15">15</a>Joab Serujason var øvste herhovding, og Josafat Ahiludsson var kanslar.</span> <span class="verse"><a name="16">16</a>Sadok Ahitubsson og Abimelek Abjatarsson var prestar og Savsa riksskrivar,</span> <span class="verse"><a name="17">17</a>Benaja Jojadason var hovding yver livvakti, men Davids søner var dei fyrste ved sida åt kongen.</span> </p></div</div></div></body></html>