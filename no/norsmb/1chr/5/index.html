<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1chr/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1chr">1 Chronicles</a> &gt <strong>Chapter 5</strong></div><p><span class="verse"><a name="1">1</a>Og sønerne hans Ruben, eldste son åt Israel - for han var den eldste; men med di han vanhelga lega åt far sin, vart odelsretten hans gjeven til sønerne hans Josef, son åt Israel, men då ikkje soleis at han skulde skrivast upp i ættelista som den eldste.</span> <span class="verse"><a name="2">2</a>For Juda var nok den megtigaste millom brørne sine, og ein av etterkomarane hans vart fyrste; men odelsretten høyrde Josef til -</span> <span class="verse"><a name="3">3</a>sønerne hans Ruben, eldste son åt Israel, var Hanok og Pallu, Hesron og Karmi.</span> <span class="verse"><a name="4">4</a>Sønerne åt Joel var Semaja, son hans; hans son var Gog; hans son var Sime’i,</span> <span class="verse"><a name="5">5</a>hans son var Mika, hans son Reaja, hans son Ba’al,</span> <span class="verse"><a name="6">6</a>hans son Be’era, som Tilgat-Pilneser, kongen i Assyria, førde burt til fange; han var hovding for rubenitarne.</span> <span class="verse"><a name="7">7</a>Og då brørne hans med sine ætter vart uppskrivne i ættarlista etter sine ættgreiner, var det desse: Je’iel, hovdingen, og Zakarja,</span> <span class="verse"><a name="8">8</a>og Bela, son åt Azaz, son åt Sema, son åt Jo’el; han budde i Aroer, og bustaderne hans nådde radt til Nebo og Ba’al-Meon.</span> <span class="verse"><a name="9">9</a>Og austetter nådde bustaderne hans alt fram åt øydemarki som rekk frå Eufratelvi; for dei hadde store flokkar med fe i Gileadlandet.</span> <span class="verse"><a name="10">10</a>Men i Sauls dagar låg dei i strid med hagarenarne, som då fall for handi deira; so sette dei seg til i tjeldbuderne deira etter heile austsida åt Gilead.</span> <span class="verse"><a name="11">11</a>Og Gads-sønerne budde midt imot deim i Basanlandet alt til Salka:</span> <span class="verse"><a name="12">12</a>Joel, hovdingen, og di næst Safan, og so Janai og Safat i Basan.</span> <span class="verse"><a name="13">13</a>Og brørne deira, etter sine ættgreiner, var Mikael og Mesullam og Seba og Jorai, Jakan, Zia og Eber, sju i talet.</span> <span class="verse"><a name="14">14</a>Desse var søner åt Abiha’il, son åt Huri, son åt Jaroah, son åt Gilead, son åt Mikael, son åt Jesisai, son åt Jahdo, son åt Buz.</span> <span class="verse"><a name="15">15</a>Ahi, son åt Abdiel, son åt Guni, var ættarhovdingen deira.</span> <span class="verse"><a name="16">16</a>Og dei budde i Gilead i Basan og i dei bygderne som låg ikring, og på alle utmarkerne i Saron, so langt som dei rakk.</span> <span class="verse"><a name="17">17</a>Alle desse vart uppskrivne i ættarlista i den tidi då Jotam var konge i Juda, og då Jeroboam var konge i Israel.</span> <span class="verse"><a name="18">18</a>Rubens-sønerne og gaditarne og helvti av Manasse-ætti, dei som var stridsføre og bar skjold og sverd og spente boge og var stridskunnige, var fire og fyrti tusund sju hundrad og seksti våpnføre menner.</span> <span class="verse"><a name="19">19</a>Og dei hadde ufred med hagarenarne og Jetur og Nafis og Nodab.</span> <span class="verse"><a name="20">20</a>Og dei fekk siger i striden, so hagarenarne og alle som var med deim, kom i deira hender; for dei ropa til Gud i striden, og han høyrde bøni deira, av di dei leit på honom.</span> <span class="verse"><a name="21">21</a>Og dei førde burt til herfang feet deira, femti tusund kamelar og tvo hundrad og femti tusund sauer og tvo tusund asen, og hundrad tusund mann.</span> <span class="verse"><a name="22">22</a>For det hadde vore eit stort mannefall, etter di striden var ifrå Gud. Og dei budde i landet deira alt til burtføringi.</span> <span class="verse"><a name="23">23</a>Sønerne åt helvti av Manasse-ætti budde og der i landet frå Basan alt til Ba’al-Hermon og Senir og Hermonfjellet, og dei var mangmente.</span> <span class="verse"><a name="24">24</a>Og desse var ættarhovdingarne deira: Efer og Jisi, Eliel og Azriel, Jirmeja og Hodavja og Jahdiel, stridsføre hermenner, namngjetne menner, hovdingar for ættgreinene sine.</span> <span class="verse"><a name="25">25</a>Men dei var utrue mot fedreguden og heldt seg med gudarne åt det folket der i landet som Gud hadde tynt for augo deira.</span> <span class="verse"><a name="26">26</a>Då øste Israels Gud upp hugen hjå assyrarkongen Pul og assyrarkongen Tilgat-Pilneser, og han førde deim burt, rubenitarne og gaditarne og eine helvti av Manasse-ætti, og flutte deim til Halah og Habor og Hara og Gozanelvi, og der dei er den dag i dag.</span> </p></div</div></div></body></html>