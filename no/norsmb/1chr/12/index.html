<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1chr/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1chr">1 Chronicles</a> &gt <strong>Chapter 12</strong></div><p><span class="verse"><a name="1">1</a>Og dette er dei som kom til David i Siklag, medan han endå heldt seg undan Saul Kisson; dei var av dei kjemporne som hjelpte han i striden.</span> <span class="verse"><a name="2">2</a>Dei var væpna med boge og føre til å slyngja stein og skjota piler frå bogen, både med høgre og vinstre handi. Av ættefrendarne hans Saul, av Benjamins-folket, var desse:</span> <span class="verse"><a name="3">3</a>Ahiezer, den hævaste, og Joas, søner åt Sema’a frå Gibea, Jezuel og Pelet, sønerne åt Azmavet, og Beraka, og Jehu frå Anatot,</span> <span class="verse"><a name="4">4</a>Jismaja frå Gibeon, ein av dei tretti kjemporne og hovding for dei tretti, Jirmeja og Jahaziel og Johanan og Josabad frå Gedera,</span> <span class="verse"><a name="5">5</a>Eluzai og Jerimot og Bealja og Semarja og Sefatja frå Harif,</span> <span class="verse"><a name="6">6</a>Elkana og Jissa og Azarel og Joezer og Jasobam, korahitarne,</span> <span class="verse"><a name="7">7</a>Joela og Zebadja, søner til Jeroham, frå Gedor.</span> <span class="verse"><a name="8">8</a>Og av gaditarne var det nokre som fall ifrå og gav seg med David i fjellborgi i øydemarki; det var djerve menner, herføre stridsmenner, væpna med skjold og spjot. Dei hadde ei uppsyn som løvor, og var rappe som gasellor på fjellet.</span> <span class="verse"><a name="9">9</a>Ezer var den hævaste; Obadja var den andre, Eliab den tridje,</span> <span class="verse"><a name="10">10</a>Mismanna den fjorde, Jirmeja den femte,</span> <span class="verse"><a name="11">11</a>Attai den sette, Eliel den sjuande,</span> <span class="verse"><a name="12">12</a>Johanan den åttande, Elzabad den niande,</span> <span class="verse"><a name="13">13</a>Jirmeja den tiande, Makbannai den ellevte.</span> <span class="verse"><a name="14">14</a>Desse var av Gads-sønerne og av dei hævaste i heren; den ringaste av deim var like god åleine som hundrad mann, og den gjævaste jamngod med tusund.</span> <span class="verse"><a name="15">15</a>Det var dei som gjekk yver Jordan den fyrste månaden då elvi gjekk yver breidderne, og som jaga av alle dalbuarne mot aust og mot vest.</span> <span class="verse"><a name="16">16</a>Av Benjamins- og Juda-sønerne kom det nokre menner til David alt til fjellborgi.</span> <span class="verse"><a name="17">17</a>Då gjekk David ut imot deim, og tok til ords og sagde til dei: «I fall de er meinte på fred og vil hjelpa meg, so er hugen min reidug til semja med dykk. Men kjem de og vil gjeva meg yver til fiendarne mine, endå det ingen urett er i mine hender, då sjå fedreguden vår på det og refse det!»</span> <span class="verse"><a name="18">18</a>Men anden greip Amasai, den hævaste av dei tretti, og han sagde: «Deg, David, høyrer me til, og i lag med deg, Isaisonen, vil me standa. Fred, fred vere med deg, og fred vere med hjelpesmennerne dine! For din Gud hev hjelpt deg.» Då tok David imot deim og sette deim til hovdingar yver herflokken.</span> <span class="verse"><a name="19">19</a>Av Manasse var det og nokre som gav seg med David då han drog ut i lag med filistarane til strid mot Saul, endå han sidan ikkje fekk hjelpa deim; for då filisterhovdingarne hadde halde samråd, sende dei honom burt, med di dei sagde: «Det stend um hovudet for oss um han gjeng yver til Saul, herren sin.»</span> <span class="verse"><a name="20">20</a>Då han so for til Siklag, gav desse av Manasse seg med honom: det var Adna, Jozabad, Jediael, Mikael, Jozabad, Elihu og Silletai, hovdingar for dei herflokkarne som høyrde til Manasse.</span> <span class="verse"><a name="21">21</a>Desse hjelpte David mot røvarflokkarne; for dei var djerve hermenner alle saman, og dei vart hovudsmenner i heren.</span> <span class="verse"><a name="22">22</a>For det kom dagstødt folk til David som vilde hjelpa honom, so herlægret hans til slutt vart ovleg stort, som eit Guds herlæger.</span> <span class="verse"><a name="23">23</a>Dette er talet på dei stridsbudde hermennerne som kom til David i Hebron og vilde gjeve honom Sauls kongedøme i hende etter Herrens bod:</span> <span class="verse"><a name="24">24</a>Juda-sønerne som bar skjold og spjot, seks tusund og åtte hundrad herbudde menner;</span> <span class="verse"><a name="25">25</a>Simeons-sønerne, stridsføre hermenner, sju tusund og eit hundrad;</span> <span class="verse"><a name="26">26</a>av Levi-sønerne fire tusund og seks hundrad;</span> <span class="verse"><a name="27">27</a>og dertil Jojada, hovdingen for Arons-ætti, og tri tusund og sju hundrad mann med honom,</span> <span class="verse"><a name="28">28</a>og Sadok, ein våpndjerv ungdom, og ætti hans, tvo og tjuge hovdingar;</span> <span class="verse"><a name="29">29</a>av Benjamins-sønerne, ættefrendarne hans Saul, tri tusund; for mengdi av deim heldt seg endå trutt til Sauls hus i den tidi;</span> <span class="verse"><a name="30">30</a>av Efraims-sønerne tjuge tusund og åtte hundrad herføre stridsmenner, namngjetne menner i ætterne sine;</span> <span class="verse"><a name="31">31</a>av eine helvti av Manasse-ætti attan tusund, som var nemde med namn og kom og skulde gjera David til konge;</span> <span class="verse"><a name="32">32</a>av Issakars-sønerne slike menner som hadde skyn på tidartekni, og visste kva Israel burde gjera; det var tvo hundrad hovdingar, og dertil alle ættefrendarne deira, som dei hadde styringi yver;</span> <span class="verse"><a name="33">33</a>av Sebulon femti tusund stridsføre menner, herbudde med alle slag våpn; dei flokka seg samheldige;</span> <span class="verse"><a name="34">34</a>av Naftali eit tusund hovdingar, og med deim sju og tretti tusund mann som var væpna med skjold og spjot;</span> <span class="verse"><a name="35">35</a>av danitarne åtte og tjuge tusund og seks hundrad herbudde menner;</span> <span class="verse"><a name="36">36</a>av Asser stridsføre og herbudde menner, fyrti tusund;</span> <span class="verse"><a name="37">37</a>og frå hi sida åt Jordan, av rubenitarne, gaditarne og andre helvti av Manasse-ætti, eit hundrad og tjuge tusund mann med alle slag våpn som er bruklege i strid.</span> <span class="verse"><a name="38">38</a>Alle desse hermennerne skipa seg i fylking og kom med hjartans godhug for David til Hebron og vilde gjera honom til konge yver heile Israel. Men alle hine av Israel var og sameinte i å gjera David til konge.</span> <span class="verse"><a name="39">39</a>Og dei var der hjå David i tri dagar og åt og drakk; for brørne deira hadde laga til åt deim.</span> <span class="verse"><a name="40">40</a>Dei som budde nær ved, alt upp til Issakar, Sebulon og Naftali, førde og nøgdi med føda til deim, på asen, kamelar, muldyr og uksar; grjonmat, fikekakor, rosinkakor, vin og olje, bufe og sauer; for det var gleda i Israel.</span> </p></div</div></div></body></html>