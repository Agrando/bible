<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1chr/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1chr">1 Chronicles</a> &gt <strong>Chapter 16</strong></div><p><span class="verse"><a name="1">1</a>Då dei hadde ført Guds kista inn, sette dei henne i tjeldet som David hadde sett upp åt henne; deretter bar dei fram brennoffer og takkoffer for Guds åsyn.</span> <span class="verse"><a name="2">2</a>Og då David hadde ofra brennofferet og takkofferet, velsigna han folket i Herrens namn.</span> <span class="verse"><a name="3">3</a>Og til kvar og ein av alle israelitarne, både kar og kvinna, skifte han ut ein brødleiv, eit stykke kjøt og ei rosinkaka.</span> <span class="verse"><a name="4">4</a>Og han sette sume levitar til å gjera tenesta framfor Herrens kista, at dei skulde prisa, takka og lova Herren, Israels Gud.</span> <span class="verse"><a name="5">5</a>Asaf var den fremste, og Zakarja næst etter honom, og so Je’iel, Semiramot, Jehiel og Mattitja, Eliab, Benaja, Obed-Edom og Je’iel med harpor og cithrar, og Asaf skulde slå på cymblar.</span> <span class="verse"><a name="6">6</a>Men prestarne Benaja og Jahaziel skulde standa stendigt med trompetarne sine framfor Guds sambandskista.</span> <span class="verse"><a name="7">7</a>Den dagen var det at David fyrst fastsette den skipnaden at dei ved Asaf og brørne hans skulde prisa Herren på denne visi:</span> <span class="verse"><a name="8">8</a>«Prisa Herren, kalla på hans namn! Forkynn millom folkeslagi hans storverk!</span> <span class="verse"><a name="9">9</a>Syng for honom, syng honom lov! Tala um alle hans under!</span> <span class="verse"><a name="10">10</a>Rosa dykk av hans heilage namn, hjarta glede seg hjå deim som søkjer Herren!</span> <span class="verse"><a name="11">11</a>Spør etter Herren og hans magt, søk hans åsyn alltid!</span> <span class="verse"><a name="12">12</a>Kom i hug hans under som han hev gjort, hans undergjerningar og domsordi frå hans munn,</span> <span class="verse"><a name="13">13</a>de etterkomarar av Israel, hans tenar, søner åt Jakob, hans utvalde.</span> <span class="verse"><a name="14">14</a>Han er Herren, vår Gud; yver all jordi gjeng hans domar.</span> <span class="verse"><a name="15">15</a>Kom æveleg i hug hans pakt, det ord han sette fast for tusund ætter,</span> <span class="verse"><a name="16">16</a>den pakt han gjorde med Abraham, og hans eid til Isak!</span> <span class="verse"><a name="17">17</a>Han gjorde det til ein rett for Jakob, for Israel til ein æveleg pakt,</span> <span class="verse"><a name="18">18</a>med di han sagde: «Deg vil eg gjeva Kana’ans land til arvlut,»</span> <span class="verse"><a name="19">19</a>då de var ein liten flokk, få og framande der.</span> <span class="verse"><a name="20">20</a>Og dei vandra frå folk til folk, frå eitt rike til eit anna folk.</span> <span class="verse"><a name="21">21</a>Han let ikkje nokon få gjera valdsverk mot deim, og han refste kongar for deira skuld:</span> <span class="verse"><a name="22">22</a>«Rør ikkje deim eg hev salva, og gjer ikkje vondt med mine profetar!»</span> <span class="verse"><a name="23">23</a>Syng for Herren, all jordi! Forkynn frå dag til dag hans frelsa!</span> <span class="verse"><a name="24">24</a>Fortel millom heidningar hans æra, millom alle folkeslag hans under!</span> <span class="verse"><a name="25">25</a>For Herren er stor og mykje lovsungen, og skræmeleg er han framfor alle gudar.</span> <span class="verse"><a name="26">26</a>For alle gudar hjå folki er avgudar; men Herren hev gjort himmelen.</span> <span class="verse"><a name="27">27</a>Høgd og herlegdom er for hans åsyn, styrke og gleda er på hans stad.</span> <span class="verse"><a name="28">28</a>Gjev Herren, de folkeætter, gjev Herren æra og magt!</span> <span class="verse"><a name="29">29</a>Gjev Herren hans namns æra, tak gåvor med og kom for hans åsyn, tilbed Herren i heilagt skrud!</span> <span class="verse"><a name="30">30</a>Skjelv for hans åsyn, all jordi! Jordriket stend fast; det let seg ikkje rikka.</span> <span class="verse"><a name="31">31</a>Himmelen glede seg, og jordi fagne seg, og dei skal segja millom heidningarne: «Herren er konge.»</span> <span class="verse"><a name="32">32</a>Havet dure og alt som i det er! Marki frygde seg og alt det som på marki er!</span> <span class="verse"><a name="33">33</a>Då fegnast trei i skogen for Herrens åsyn; for han kjem og skal døma jordi.</span> <span class="verse"><a name="34">34</a>Prisa Herren, for han er god, for æveleg varer hans miskunn!</span> <span class="verse"><a name="35">35</a>Og seg: «Frels oss, du vår Frelse-Gud, og samla oss og fria oss ut frå heidningarne, so me kann prisa ditt heilage namn, rosa oss av ditt lov!»</span> <span class="verse"><a name="36">36</a>Lova vere Herren, Israels Gud, frå æva og til æva!» Og alt folket sagde amen og lova Herren.</span> <span class="verse"><a name="37">37</a>Og der, framfor Herrens sambandskista, gav han Asaf og brørne hans det yrket, at dei stendigt skulde gjera tenesta framfor kista, soleis som det var fastsett for kvar dag.</span> <span class="verse"><a name="38">38</a>Men Obed-Edom og brørne deira var åtte og seksti i tal, og Obed-Edom Jeditunsson og Hosa sette han til dørvaktarar.</span> <span class="verse"><a name="39">39</a>Og pesten Sadok og brørne hans, prestarne, sette han framfor Herrens hus på offerhaugen i Gibeon,</span> <span class="verse"><a name="40">40</a>at dei stendigt skulde ofra åt Herren brennoffer på brennofferaltaret, morgon og kveld, og gjera alt det som var fyresagt i Herrens lov, som han hadde sett for Israel.</span> <span class="verse"><a name="41">41</a>Og i lag med deim var Heman og Jedutun og dei andre utvalde som var nemnde, at dei skulde lova Herren, av di hans miskunn varer æveleg.</span> <span class="verse"><a name="42">42</a>Og trompetarne og cymblarne åt spelemennerne vart gøymde hjå Heman og Jedutun, og like eins andre spelgogner som høyrde gudstenesta til. Og Jedutuns-sønerne gjorde han til dørvaktarar.</span> <span class="verse"><a name="43">43</a>Deretter gjekk heile lyden heim, kvar til sitt; men David snudde heim att, vilde helsa på husfolket sitt.</span> </p></div</div></div></body></html>