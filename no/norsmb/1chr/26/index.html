<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1chr/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1chr">1 Chronicles</a> &gt <strong>Chapter 26</strong></div><p><span class="verse"><a name="1">1</a>Um skifti som dørvaktarar var skifte i, er å segja: Av korahitarne var Meselemja, son åt Kore, av Asafs-sønerne.</span> <span class="verse"><a name="2">2</a>Og Mesemlja hadde søner: Zakarja var den eldste, Jediael den andre, Zebadja den tridje, Jatniel den fjorde,</span> <span class="verse"><a name="3">3</a>Elam den femte, Johanan den sette, Eljoenai den sjuande.</span> <span class="verse"><a name="4">4</a>Og Obed-Edom hadde søner: Semaja var den eldste, Jozabad den andre, Joah den tridje, Sakar den fjorde, Netanel den femte,</span> <span class="verse"><a name="5">5</a>Ammiel den sette, Issakar den sjuande, Pe’ulletai den åttande; for Gud hadde velsigna honom.</span> <span class="verse"><a name="6">6</a>Og Semaja, son hans, fekk og søner, som vart styrarar i ætti si; for dei var duglege menner.</span> <span class="verse"><a name="7">7</a>Sønerne hans Semaja heitte Otni og Refael og Obed, Elzabad og brørne hans, dugande menner, Elihu og Semakja.</span> <span class="verse"><a name="8">8</a>Alle desse var ætta frå Obed-Edom, dei sjølve og sønerne og brørne deira, dugande og sterke menner i tenesta, - tvo og seksti av Obed-Edom.</span> <span class="verse"><a name="9">9</a>Meselemja hadde og søner og brør, duglege menner, i alt attan.</span> <span class="verse"><a name="10">10</a>Og Hosa av Merari-sønerne hadde søner: Simri var fyrstemannen - han var vel ikkje den eldste; men far hans sette honom til hovding -</span> <span class="verse"><a name="11">11</a>Hilkia var den andre, Tebalja den tridje, Zakarja den fjorde. Alle sønerne og brørne hans Hosa var trettan.</span> <span class="verse"><a name="12">12</a>Desse dørvaktar-skifti, det vil segja ættarhovdingarne, vart no sette til vakttenesta i Herrens hus, jamsides med frendarne sine.</span> <span class="verse"><a name="13">13</a>Og um kvar port drog dei strå, den minste som den største, etter ættgreinene sine.</span> <span class="verse"><a name="14">14</a>Romet ved austporten kom på Selemja; og dei drog strå for Zakarja, son hans, ein vitug rådgjevar, og etter strået vart hans rom i nord.</span> <span class="verse"><a name="15">15</a>På Obed-Edom fall romet ved sudporten, soleis at sønerne hans fekk budi på sin part.</span> <span class="verse"><a name="16">16</a>For Suppim og Hosa viste strået på romet i vest ved Salleket-porten, der vegen gjeng uppetter, den eine vaktposten attmed den andre.</span> <span class="verse"><a name="17">17</a>Mot aust var det seks levitar, mot nord fire for kvar dag, mot sud fire for kvar dag, og ved budi tvo um gongen.</span> <span class="verse"><a name="18">18</a>Ved Parbar mot vest stod fire attmed vegen, og tvo ved sjølve Parbar.</span> <span class="verse"><a name="19">19</a>Dette var dørvaktar-skifti av korahitsønerne og av Merari.</span> <span class="verse"><a name="20">20</a>Og av levitarne hadde Ahia-sønerne tilsyn med skattarne i Guds hus og tok vare på dei ting som var vigde åt Herren.</span> <span class="verse"><a name="21">21</a>Sønerne åt Ladan, det vil segja gersonitsønerne av Ladans-ætti, hovdingarne for gersoniten Ladans ættgreinene var jehielitarne.</span> <span class="verse"><a name="22">22</a>Jehielit-sønerne Zetam og Joel, bror hans, hadde tilsyn med skattarne i Guds hus.</span> <span class="verse"><a name="23">23</a>Um amramitarne, jisharitarne, hebronitarne og ozzielitarne er det å segja:</span> <span class="verse"><a name="24">24</a>Sebuel, son åt Gersom Mosesson, var øvste tilsynsmannen yver skattarne.</span> <span class="verse"><a name="25">25</a>Og frendarne hans av Eliezers-ætti var Rehabja Eliezersson, og son hans heitte Jesaja, og hans son var Joram, og hans son Zikri, og hans son Selomot.</span> <span class="verse"><a name="26">26</a>Denne Selomot og brørne hans hadde tilsyn med alt det godset som kong David og like eins ættarhovdingarne, yver- og underhovdingar og herhovdingar hadde vigt åt Herren.</span> <span class="verse"><a name="27">27</a>Frå ufreden og av herfanget hadde dei vigt det til å halda Herrens hus i stand.</span> <span class="verse"><a name="28">28</a>Og like eins alt det som sjåaren Samuel og Saul Kisson og Abner Nersson og Joab Serujason hadde vigt; kvar og ein som vigde noko, let Selomot og brørne hans taka vare på det.</span> <span class="verse"><a name="29">29</a>Av jisharitarne vart Kenanja og sønerne hans sette til dei verdslege gjeremåli i Israel, til å vera tilsynsmenner og domarar.</span> <span class="verse"><a name="30">30</a>Av hebronitarne vart Hasabja og brørne hans, syttan hundrad menner, sette til stjorn i Israel, i landet vest for Jordan, til alle slags gjeremål åt Herren og til kongen tenesta.</span> <span class="verse"><a name="31">31</a>Til hebronitarne høyrde Jeria, hovdingen for hebronitarne etter deira ættgreiner og huslydar; i det fyrtiande styringsåret åt Davids vart dei yversedde, og det fanst då dugande folk hjå dei i Jazer i Gilead.</span> <span class="verse"><a name="32">32</a>Brørne hans, duglege menner, var tvo tusund og sju hundrad hovud for huslydar; deim sette kong David yver rubenitarne, gaditarne og den halve Manasse-ætti, til å greida med alle Guds og kongens målemne.</span> </p></div</div></div></body></html>