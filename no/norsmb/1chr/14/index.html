<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1chr">1 Chronicles</a> &gt <strong>Chapter 14</strong></div><p><span class="verse"><a name="1">1</a>Og Hiram, kongen i Tyrus, sende folk til David med cedertre, og dessutan murarar og timbremenner til å byggja eit hus åt honom.</span> <span class="verse"><a name="2">2</a>Og David skyna at Herren hadde stadfest honom til konge yver Israel; for han hadde lyft kongedømet høgt for sitt folk Israel skuld.</span> <span class="verse"><a name="3">3</a>Og David tok seg endå fleire konor i Jerusalem, og David fekk endå fleire søner og døtter.</span> <span class="verse"><a name="4">4</a>Dette er namni på dei sønerne han fekk i Jerusalem: Sammua og Sobab, Natan og Salomo,</span> <span class="verse"><a name="5">5</a>Jibhar og Elisua og Elpelet</span> <span class="verse"><a name="6">6</a>og Nogah og Nefeg og Jafia</span> <span class="verse"><a name="7">7</a>og Elisama og Be’eljada og Elifelet.</span> <span class="verse"><a name="8">8</a>Men då filistarane høyrde at David var salva til konge yver heile Israel, tok dei ut alle saman og skulde leita etter David. Då David fekk høyrde det, for han ut imot deim.</span> <span class="verse"><a name="9">9</a>Filistarane kom og spreidde seg utyver i Refa’imsdalen.</span> <span class="verse"><a name="10">10</a>Då spurde David Gud: «Skal eg draga upp imot filistarane? Vil du då gjeva deim i mi hand?» Herren svara: «Drag upp, eg vil gjeva deim i di hand.»</span> <span class="verse"><a name="11">11</a>Og dei tok ut til Ba’al-Perasim, og der vann David yver deim. Då sagde David: «Gud hev brote igjenom fiendarne mine med mi hand, liksom vatn bryt igjenom.» Difor fekk den staden namnet Ba’al-Perasim.</span> <span class="verse"><a name="12">12</a>Dei let etter seg gudarne sine der, og David sagde at dei skulde brennast upp.</span> <span class="verse"><a name="13">13</a>Men filistarane kom endå ein gong og spreidde seg utyver i dalen.</span> <span class="verse"><a name="14">14</a>Då so David spurde Gud att, svara Gud honom: «Du skal ikkje fara imot deim; kringsett deim attanfrå, so du kjem yver deim ifrå den sida der bakatrei stend!</span> <span class="verse"><a name="15">15</a>So snart som du då høyrer ljoden av stig i toppen på bakatrei, skal du leggja ut i strid; for då fer Gud fyre deg og vil slå filistarheren.»</span> <span class="verse"><a name="16">16</a>Og David gjorde som Gud hadde bode honom, og dei slo filistarheren og sette etter deim alt ifrå Gibeon og til Gezer.</span> <span class="verse"><a name="17">17</a>Og gjetordet um David gjekk yver alle land, og Herren let det koma rædsla for honom yver alle folki.</span> </p></div</div></div></body></html>