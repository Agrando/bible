<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1chr">1 Chronicles</a> &gt <strong>Chapter 15</strong></div><p><span class="verse"><a name="1">1</a>Og han bygde seg hus i Davidsbyen, og sidan laga han til ein stad åt Guds kista og sette upp eit tjeld åt henne.</span> <span class="verse"><a name="2">2</a>Då baud David: «Ingen må bera Guds kista utan levitarne; for deim hev Herren valt ut til å bera Guds kista og til å tena honom» i all æva.</span> <span class="verse"><a name="3">3</a>Og David samla heile Israel Jerusalem; til å føra Herrens kista upp til den staden han hadde laga til åt henne.</span> <span class="verse"><a name="4">4</a>Og David stemnde i hop Arons-sønerne og levitarne:</span> <span class="verse"><a name="5">5</a>av Kehats-sønerne Uriel, hovdingen, og brørne hans, eit hundrad og tjuge;</span> <span class="verse"><a name="6">6</a>av Merari-sønerne Asaja, hovdingen, og brørne hans, tvo hundrad og tjuge;</span> <span class="verse"><a name="7">7</a>av Gersoms-sønerne Joel, hovdingen, og brørne hans, eit hundrad og tretti;</span> <span class="verse"><a name="8">8</a>av Elisafans-sønerne Semaja, hovdingen, og brørne hans, tvo hundrad;</span> <span class="verse"><a name="9">9</a>av Hebrons-sønerne Eliel, hovdingen, og brørne hans, åtteti;</span> <span class="verse"><a name="10">10</a>av Uzziels-sønerne Amminadab, hovdingen, og brørne hans, eit hundrad og tolv.</span> <span class="verse"><a name="11">11</a>Og David kalla åt seg prestarne Sadok og Abjatar og levitarne Uriel, Asaja og Joel, Semaja og Eliel og Amminadab.</span> <span class="verse"><a name="12">12</a>Og han sagde til deim: «De er hovdingar for ættgreinerne i Levi. Helga dykk, de og brørne dykkar, og før so kista åt Herren, Israels Gud, upp til den staden som eg hev laga til åt henne!</span> <span class="verse"><a name="13">13</a>Det var for di de ikkje var med fyrre gongen, at Herren, vår Gud, braut ned ein av oss, til straff for at me ikkje søkte honom som rett var.»</span> <span class="verse"><a name="14">14</a>Då helga dei seg, prestarne og levitarne, so dei kunde føra upp kista åt Herren, Israels Gud.</span> <span class="verse"><a name="15">15</a>Og levitsønerne bar Guds kista med stenger som låg på herdarne deira, soleis som Moses hadde sagt deim fyre etter Herrens ord.</span> <span class="verse"><a name="16">16</a>Og David baud levithovdingarne at dei skulde stella brørne sine, songarane, fram med spel, harpor, cithrar og cymblar, som dei skulde låta på medan dei let gledesongen ljoma.</span> <span class="verse"><a name="17">17</a>Levitarne sette då Heman Joelsson til dette, og av hans brør Asaf Berekjason, og av brørne deira, Merari-sønerne, Etan Kusajason,</span> <span class="verse"><a name="18">18</a>og jamsides med deim brørne deira av andre rangen, Zakarja, Ben, Ja’aziel og Semiramot og Jehiel og Unni, Eliab og Benaja og Ma’aseja og Mattitja, Eliflehu og Mikneja og Obed-Edom og Je’iel, dørvaktarane.</span> <span class="verse"><a name="19">19</a>Songarane Heman, Asaf og Etan skulde slå på koparcymblar.</span> <span class="verse"><a name="20">20</a>Zakarja og Asiel og Semiramot og Jehiel og Unni og Eliab og Ma’aseja og Benaja skulde spela på harpor etter Alamot.</span> <span class="verse"><a name="21">21</a>Mattitja og Eliflehu og Mikneja og Obed-Edom og Je’iel og Azazja skulde spela på cithrar etter Sjeminit.</span> <span class="verse"><a name="22">22</a>Kenanja, som var førar for levitarne ved beringi; skulde læra deim å bera; for han var kunnig i slikt.</span> <span class="verse"><a name="23">23</a>Berekja og Elkana skulde vera dørvaktarar ved kista.</span> <span class="verse"><a name="24">24</a>Sebajna og Josafat og Netanel og Amasai og Zakarja og Benaja og Eliezer, prestarne, skulle blåsa i trompetar framfyre Guds kista. Og Obed-Edom og Jehia skulde vera dørvaktarar ved kista.</span> <span class="verse"><a name="25">25</a>So gjekk David og dei øvste i Israel og yverhovudsmennerne av stad og skulde føra Herrens sambandskista med fagnad upp or huset åt Obed-Edom.</span> <span class="verse"><a name="26">26</a>Og med di Gud verna levitarne som bar Herrens sambandskista, so ofra dei sju uksar og sju verar.</span> <span class="verse"><a name="27">27</a>Og David gjekk då med ei kappa av fint linan, og like eins alle levitarne som bar kista, og songarane, og Kenanja, føraren for songarane ved beringi. Dessutan bar David ein linhakel.</span> <span class="verse"><a name="28">28</a>Og heile Israel flutte Herrens sambandskista upp med fagnadrop og lurljom, og dei bles i trompetar og slo på cymblar let harpor og cithrar.</span> <span class="verse"><a name="29">29</a>Då so Herrens sambandskista kom til Davidsbyen, såg Mikal, dotter åt Saul, ut gjenom vindauga, og då ho fekk auga på kong David, som hoppa og leika seg, vanvyrde ho honom i sitt hjarta.</span> </p></div</div></div></body></html>