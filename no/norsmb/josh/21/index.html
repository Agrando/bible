<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/josh/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/josh">Joshua</a> &gt <strong>Chapter 21</strong></div><p><span class="verse"><a name="1">1</a>Medan dei var i Silo i Kana’ans-landet, gjekk ættefederne åt levitarne gjekk fram for Eleazar, øvstepresten, og Josva Nunsson og ættefederne åt Israels-sønerne,</span> <span class="verse"><a name="2">2</a>og tala soleis til deim: «Moses kom med det bodet frå Herren at me skulde få byar til å bu i, med bumark ikring åt feet vårt.»</span> <span class="verse"><a name="3">3</a>Og Israels-sønerne gjorde som Herren hadde sagt, og gav levitarne av sitt eige land dei byarne me snart skal nemna, med bumarki som låg ikring.</span> <span class="verse"><a name="4">4</a>Då dei no drog strå, fall den fyrste luten på Kahats-sønerne; dei levitarne som var ætta frå Aron, øvstepresten, fekk trettan byar hjå Juda-ætti og Simeons-ætti og Benjamins-ætti,</span> <span class="verse"><a name="5">5</a>og dei andre Kahats-sønerne fekk for sin lut ti byar hjå Efraims ættgreiner og Dans-ætti og den eine helvti av Manasse-ætti.</span> <span class="verse"><a name="6">6</a>Gersons-sønerne fekk for sin lut trettan byar hjå Issakars ættgreiner og Assers-ætti og Naftali-ætti og den helvti av Manasse-ætti som var i Basan.</span> <span class="verse"><a name="7">7</a>Merari-borni og ættgreinerne deira fekk tolv byar hjå Rubens-ætti og Gads-ætti og Sebulons-ætti.</span> <span class="verse"><a name="8">8</a>Desse byarne, med bumarki som høyrde til, gav Israels-sønerne åt levitarne, soleis som Moses hadde sagt dei frå Herren, og let dei draga strå um deim.</span> <span class="verse"><a name="9">9</a>I Judafylket og Simeonsfylket gav dei frå seg dei byarne som me no skal nemna ein for ein:</span> <span class="verse"><a name="10">10</a>det var Arons-sønerne av Levi-ætti, Kahat-greini, som fekk dei; for deim fall den fyrste luten på.</span> <span class="verse"><a name="11">11</a>Dei gav deim den byen på Judafjellet som heitte etter Arba, ættefaren åt anakitarne, og som me no kallar Hebron, med bumarki som låg rundt ikring;</span> <span class="verse"><a name="12">12</a>men åkerlandet og gardarne som høyrde til byen, gav dei Kaleb Jefunneson til odel og eiga.</span> <span class="verse"><a name="13">13</a>Dei som var ætta frå Aron, øvstepresten, fekk i desse tvo fylki både Hebron, som var fristad for dråpsmenner, og Libna</span> <span class="verse"><a name="14">14</a>og Jattir og Estemoa</span> <span class="verse"><a name="15">15</a>og Holon og Debir</span> <span class="verse"><a name="16">16</a>og Ajin og Jutta og Bet-Semes, ni byar, med bumarki som høyrde til,</span> <span class="verse"><a name="17">17</a>og i Benjaminsfylket Gibeon og Geba</span> <span class="verse"><a name="18">18</a>og Anatot og Almon, fire byar, med bumarki som høyrde til.</span> <span class="verse"><a name="19">19</a>Soleis fekk Arons-sønerne, prestarne, i alt trettan byar med bumark attåt.</span> <span class="verse"><a name="20">20</a>No skal me nemna dei byarne som fall på dei andre Kahats-sønerne, dei levitiske Kahats-ætterne: Dei fekk i Efraimsfylket</span> <span class="verse"><a name="21">21</a>Sikem, som var fristad for dråpsmenner, på Efraimsfjellet, og Gezer</span> <span class="verse"><a name="22">22</a>og Kibsajim og Bet-Horon, fire byar, med bumarki som høyrde til,</span> <span class="verse"><a name="23">23</a>og i Dansfylket Elteke og Gibbeton</span> <span class="verse"><a name="24">24</a>og Ajjalon og Gat-Rimmon, fire byar, med bumarki som høyrde til,</span> <span class="verse"><a name="25">25</a>og i det eine halve Manassefylket Ta’anak og Gat-Rimmon, tvo byar, med bumarki som høyrde til.</span> <span class="verse"><a name="26">26</a>Det var i alt ti byar med bumark attåt som dei hine greinerne av Kahats-ætti fekk.</span> <span class="verse"><a name="27">27</a>Levitarne av Gersons-greini fekk i det andre halve Manassefylket Golan i Basan, ein av fristaderne for dråpsmenner, og Be’estera, tvo byar, med bumarki som høyrde til,</span> <span class="verse"><a name="28">28</a>og i Issakarsfylket Kisjon og Daberat,</span> <span class="verse"><a name="29">29</a>Jarmut og En-Gannim, fire byar, med bumarki som høyrde til,</span> <span class="verse"><a name="30">30</a>og i Assersfylket Misal og Abdon</span> <span class="verse"><a name="31">31</a>og Helkat og Rehob, fire byar, med bumarki som høyrde til,</span> <span class="verse"><a name="32">32</a>og i Naftalifylket Kedes i Galilæa, ein av fristaderne for dråpsmenner, og Hammot-Dor og Kartan, tri byar, med bumarki som høyrde til.</span> <span class="verse"><a name="33">33</a>Soleis fekk gersonitarne og ættgreinerne deira i alt trettan byar med bumark attåt.</span> <span class="verse"><a name="34">34</a>Dei som var att av levitarne, Merari-sønerne og ættgreinerne deira, fekk i Sebulonsfylket Jokneam og Karta</span> <span class="verse"><a name="35">35</a>og Dimna og Nahalal, fire byar, med bumarki som høyrde til,</span> <span class="verse"><a name="36">36</a>og i Rubensfylket Beser og Jahsa,</span> <span class="verse"><a name="37">37</a>Kedemot og Mefa’at, fire byar, med bumarki som høyrde til,</span> <span class="verse"><a name="38">38</a>og i Gadsfylket Ramot i Gilead, ein av fristaderne for dråpsmenner, og Mahanajim</span> <span class="verse"><a name="39">39</a>og Hesbon og Jaser, fire byar, med bumarki som høyrde til.</span> <span class="verse"><a name="40">40</a>Det var i alt tolv byar som fall på dei siste Levi-ætterne, Merari-sønerne og ættgreinerne deira.</span> <span class="verse"><a name="41">41</a>Alt i alt fekk levitarne i odelslandet åt Israels-sønerne åtte og fyrti byar, med bumark attåt.</span> <span class="verse"><a name="42">42</a>Desse byarne hadde kvar si bumark ikring seg; so var det med deim alle.</span> <span class="verse"><a name="43">43</a>Soleis gav Herren Israel heile det landet som han hadde lova at han vilde gjeva federne deira, og dei eigna det til seg og vart buande der.</span> <span class="verse"><a name="44">44</a>Og Herren let deim hava fred på alle leder, heiltupp soleis som han hadde lova federne deira. Ingen av alle uvenerne deira kunde standa seg imot deim; Herren gav alle fiendar i deira hender.</span> <span class="verse"><a name="45">45</a>Ikkje eit einaste av alle dei gode ordi Herren hadde tala til Israels hus, vart um inkje; alt saman gjekk fram.</span> </p></div</div></div></body></html>