<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/josh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/josh">Joshua</a> &gt <strong>Chapter 13</strong></div><p><span class="verse"><a name="1">1</a>No var Josva gamall vorten og ut i åri komen, og Herren sagde til honom: «No er du gamall og langt fram i åri; men endå er det ovmykje land att å taka.</span> <span class="verse"><a name="2">2</a>Det som er att er alle filistarkvervarne og heile Gesuritarlandet,</span> <span class="verse"><a name="3">3</a>frå den kvisli som renn frammed Egyptarland og Ekronskiftet i nord; skal reknast til Kana’an, både dei fem filistarfyrstarne i Gasa og Asdod og Askalon og Gat og Ekron, og avitarne,</span> <span class="verse"><a name="4">4</a>som bur sunnanfor deim. So er det heile Kana’anitarlandet, frå Meara, som ligg under Sidon, til Afek, til skiftet med amoritarne,</span> <span class="verse"><a name="5">5</a>og Giblitarlandet, og heile austsida av Libanon, frå Ba’al-Gad nedunder Hermonfjellet til Hamatvegen,</span> <span class="verse"><a name="6">6</a>alle dei som bur i fjellbygderne, frå Libanon til Misrefot-Majim, alle sidonarane. Sjølv vil eg driva deim ut for Israel. Men drag no du strå for Israels-sønerne, so dei fær desse bygderne til odel og eiga, soleis som eg hev sagt deg!</span> <span class="verse"><a name="7">7</a>Skift ut dette landet til dei ni ætterne og den eine helvti av Manasse-ætti.»</span> <span class="verse"><a name="8">8</a>Saman med Manasse-ætti hadde rubenitarne og gaditarne fenge odelslandet sitt, det som Moses gav deim, på austsida av Jordan, soleis som Moses, Herrens tenar, gav deim det:</span> <span class="verse"><a name="9">9</a>alt som låg nordanfor Aroer innmed Arnon og byen i dalen, og heile Medbasletta, radt til Dibon,</span> <span class="verse"><a name="10">10</a>og alle byarne åt Sihon, amoritarkongen, han som hadde kongssætet sitt i Hesbon, radt til skiftet med Ammons-sønerne,</span> <span class="verse"><a name="11">11</a>og Gilead, og Gesuritarlandet og Ma’akatitarlandet og heile Hermonfjellet og heile Basan alt til Salka,</span> <span class="verse"><a name="12">12</a>heile riket åt Og i Basan, han som hadde kongssætet sitt i Astarot og Edre’i; han var den siste av kjempefolket. Moses vann yver desse kongarne, og tok landet deira.</span> <span class="verse"><a name="13">13</a>Men Israels-sønerne dreiv ikkje ut gesuritarne og ma’akatitarne; dei hev vorte buande millom Israels-folket alt til denne dag.</span> <span class="verse"><a name="14">14</a>Det var berre Levi-ætti han ikkje gav noko odelsland; offerretterne åt Herren, Israels Gud, skulde vera deira odel, soleis som han hadde lova deim.</span> <span class="verse"><a name="15">15</a>Fyrst let Moses Rubens-sønerne og ættgreinerne deira få sin lut.</span> <span class="verse"><a name="16">16</a>Dei fekk landet nordanfor Aroer innmed Arnon og byen i dalen, og heile høgsletta kring Medba,</span> <span class="verse"><a name="17">17</a>Hesbon og alle byarne som til høyrde og låg på høgsletta: Dibon og Bamot-Ba’al og Bet-Ba’al-Meon</span> <span class="verse"><a name="18">18</a>og Jahsa og Kedemot og Mefa’at</span> <span class="verse"><a name="19">19</a>og Kirjatajim og Sibma, og so Seret-Hassahar på berget i dalen</span> <span class="verse"><a name="20">20</a>og Bet-Peor og Pisgaliderne og Bet-ha-Jesjimot -</span> <span class="verse"><a name="21">21</a>alle byarne på høgsletta, og heile riket åt Sihon, amoritarkongen, som hadde kongssætet sitt i Hesbon. Det var han som Moses vann yver same gongen som han felte Midjans-hovdingarne, Evi og Rekem og Sur og Hur og Reba, som var jarlarne åt Sihon og hadde bustad der i landet;</span> <span class="verse"><a name="22">22</a>og Bileam Beorsson, spåmannen, var og millom dei falne, deim som Israels-sønerne drap med sverdet.</span> <span class="verse"><a name="23">23</a>Fylkesdeilet åt Rubens-borni fylgde Jordanåi; ho var skifte. Dette var det landet Rubens-sønerne og ættgreinerne deira fekk til odel og eiga med byar og bygder.</span> <span class="verse"><a name="24">24</a>So let Moses Gads-ætti, Gads-sønerne og ættgreinerne deira, få sin lut.</span> <span class="verse"><a name="25">25</a>Det dei fekk, var Jaser og alle byarne i Gilead og helvti av Ammonitarlandet alt til Aroer, som ligg midt for Rabba,</span> <span class="verse"><a name="26">26</a>so landet deira rakk frå Hesbon til Ramat-Hammispe og Betonim og frå Mahanajim til Debirbygdi;</span> <span class="verse"><a name="27">27</a>og i dalen fekk dei Bet-Haram og Bet-Nimra og Sukkot og Safon, det som var att av riket åt Sihon, kongen i Hesbon. Alt dette låg på austsida av Jordan, og fylkesdeilet fylgde Jordan heilt upp til sudenden av Kinneretsjøen.</span> <span class="verse"><a name="28">28</a>Dette var det landet Gads-borni og ættgreinerne deira fekk til odel og eiga med byar og bygder.</span> <span class="verse"><a name="29">29</a>Sidan gav Moses land åt halve Manasse-ætti, so dei og, den eine helvti av Manasse-sønerne og ættgreinene deira fekk sin lut.</span> <span class="verse"><a name="30">30</a>Dei fekk landet burtanfor Mahanajim: heile Basan, heile riket åt Og, kongen i Basan, og alle tjeldbyarne åt Ja’ir i Basan, seksti byar,</span> <span class="verse"><a name="31">31</a>og helvti av Gilead, og Astarot og Edre’i, kongebyarne åt Og i Basan. Alt dette fekk sønerne åt Makir, son åt Manasse, helvti av Makirs-borni og ættgreinerne deira.</span> <span class="verse"><a name="32">32</a>Dette var den odelsjordi Moses luta ut, på Moabmoarne austanfor Jordanåi, som renn frammed Jeriko.</span> <span class="verse"><a name="33">33</a>Men Levi-ætti gav han ikkje noko odelsland. Herren, Israels Gud, er deira odel, soleis som han hadde lova deim.</span> </p></div</div></div></body></html>