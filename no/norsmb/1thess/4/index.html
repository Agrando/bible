<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1thess/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1thess">1 Thessalonians</a> &gt <strong>Chapter 4</strong></div><p><span class="verse"><a name="1">1</a>Elles no, brør, bed og påminner me dykk i Herren Jesus, at liksom de hev lært av oss korleis de skal ferdast og tekkjast Gud, som de og gjer, so må de alt meir fremdast deri.</span> <span class="verse"><a name="2">2</a>For de veit kva bod me gav dykk ved Herren Jesus.</span> <span class="verse"><a name="3">3</a>Dette er Guds vilje, dykkar helging: at de skal halda dykk frå utukt;</span> <span class="verse"><a name="4">4</a>at kvar og ein av dykk veit å vinna seg sin eigen make i helging og æra,</span> <span class="verse"><a name="5">5</a>ikkje med ovhug i lyst, so som heidningarne som ikkje kjenner Gud;</span> <span class="verse"><a name="6">6</a>at ingen skal gjera bror sin uskil eller svik i det som han hev å gjera med honom; for Herren er hemnar for alt slikt, som me og fyrr hev sagt og vitna for dykk.</span> <span class="verse"><a name="7">7</a>For Gud kalla oss ikkje til ureinskap, men til helging.</span> <span class="verse"><a name="8">8</a>Den som då mismæter dette, han mismæter ikkje eit menneskje, men Gud, som og gjev sin Heilage Ande i dykk.</span> <span class="verse"><a name="9">9</a>Men um broderkjærleiken treng de ikkje til at nokon skriv til dykk; for de er sjølve lærde av Gud til å elska kvarandre;</span> <span class="verse"><a name="10">10</a>for de gjer det og mot alle brørne i heile Makedonia. Men me legg dykk på hjarta, brør, at de alt meir må fremdast deri</span> <span class="verse"><a name="11">11</a>og setja dykkar æra i å liva stilt og taka vare på dykkar eigne saker og arbeida med henderne, som me hev bode dykk,</span> <span class="verse"><a name="12">12</a>so de må ferdast sømeleg med deim som er utanfor, og ikkje trenga til nokon.</span> <span class="verse"><a name="13">13</a>Men eg vil ikkje, brør, at de skal vera uvitande um deim som er avsovna, so de ikkje skal syrgja liksom dei andre, som ikkje hev nokor von.</span> <span class="verse"><a name="14">14</a>So sant som me trur at Jesus døydde og stod upp, so skal og Gud ved Jesus føra deim som er avsovna saman med honom.</span> <span class="verse"><a name="15">15</a>For dette segjer me dykk med eit ord av Herren, at me som liver, som vert att til dess Herren kjem, ikkje skal koma i fyrevegen for deim som er avsovna;</span> <span class="verse"><a name="16">16</a>for Herren sjølv skal koma ned frå himmelen med bjodande rop, med yverengels røyst og med Guds basun, for dei som er avlidne i Kristus, skal fyrst standa upp;</span> <span class="verse"><a name="17">17</a>so skal me som liver, som vert att, saman med deim verta rykte i skyer upp i lufti til å møta Herren, og so skal me alltid vera med Herren.</span> <span class="verse"><a name="18">18</a>So trøysta då kvarandre med desse ord!</span> </p></div</div></div></body></html>