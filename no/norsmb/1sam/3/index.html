<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1sam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1sam">1 Samuel</a> &gt <strong>Chapter 3</strong></div><p><span class="verse"><a name="1">1</a>Guten Samuel gjorde tenesta for Herren hjå Eli. Herrens ord var dyrt i dei dagarne, og profetsynerne var sjeldfengde.</span> <span class="verse"><a name="2">2</a>Då bar det so til med Eli låg i det vanlege kvileromet sitt - han tok til å dimmast på syni, so han ikkje kunde skilja -</span> <span class="verse"><a name="3">3</a>og dei endå ikkje hadde sløkt Guds lampa, og Samuel sov i Herrens heilagdom, der Guds kista stod:</span> <span class="verse"><a name="4">4</a>då ropa Herren på Samuel, og han svara: «Ja, her er eg.»</span> <span class="verse"><a name="5">5</a>Han sprang til Eli og sagde: «Her er eg, du ropa på meg.» Han svara: «Nei, eg ropa ikkje; gakk og legg deg att!» Han gjekk og lagde seg.</span> <span class="verse"><a name="6">6</a>Herren ropa ein gong til: «Samuel!» Samuel reis upp og gjekk til Eli og sagde: «Ja, her er eg, du ropa på meg!» Han svara: «Nei, eg ropa ikkje, guten min! gakk og legg deg att!»</span> <span class="verse"><a name="7">7</a>Samuel hadde ikkje endå lært å kjenna Herren; Herrens ord hadde ikkje openberra seg for honom endå.</span> <span class="verse"><a name="8">8</a>Tridje venda heldt Herren fram og ropa på Samuel. Han reis upp og gjekk til Eli og sagde: «Ja, her er eg, du ropa på meg.» Då skyna Eli det var Herren som ropa på guten.</span> <span class="verse"><a name="9">9</a>Og Eli sagde til Samuel: «Gakk du og legg deg! Hender det so at einkvan ropar på deg, skal du svara: «Tala, Herre! tenaren din høyrer!»» Samuel gjekk og lagde seg i romet sitt.</span> <span class="verse"><a name="10">10</a>Då so Herren gjekk innåt og ropa som gongerne fyrr: «Samuel, Samuel!» då svara Samuel: «Tala, Herre! tenaren din høyrer.»</span> <span class="verse"><a name="11">11</a>Då sagde Herren til Samuel: «Eg kjem til å gjera verk i Israel som kjem til å ringja for båe øyro på deim som høyrer det.</span> <span class="verse"><a name="12">12</a>På den dagen skal eg lata koma yver Eli alt det eg hev tala um ætti hans, frå fyrst til sist.</span> <span class="verse"><a name="13">13</a>Eg hev kunngjort for honom at eg vil døma ætti hans til æveleg tid, for den misgjerning som han visste um, at sønerne hans drog forbanning yver seg, og likevel aga han deim ikkje.</span> <span class="verse"><a name="14">14</a>Difor hev eg svore Eli-ætti: «Aldri i æva skal syndi i Eli-ætti kunna sonast antan med slagtoffer eller noko anna offer.»»</span> <span class="verse"><a name="15">15</a>Samuel vart liggjande til morgons, då han skulde opna dørerne til Herrens hus. Samuel torde ikkje fortelja Eli um syni.</span> <span class="verse"><a name="16">16</a>Men Eli ropa på Samuel, og sagde: «Samuel, guten min!» Han svara: «Her er eg.»</span> <span class="verse"><a name="17">17</a>Han sagde: «Kva var det Gud tala til deg? Kjære, dyl det ikkje for meg! Gud late deg bøta no og sidan, dersom du løynar noko for meg av det han tala til deg!»</span> <span class="verse"><a name="18">18</a>So fortalde Samuel alt saman, og løynde ingen ting for honom. Eli svara: Han er Herren. Han gjere som tekkjest honom!</span> <span class="verse"><a name="19">19</a>Samuel voks til, og Herren, var med honom, og let ikkje eitt av alle sine ord falla til jordi.</span> <span class="verse"><a name="20">20</a>Heile Israel frå Dan til Be’erseba skyna at Samuel var utvald til profet for Herren.</span> <span class="verse"><a name="21">21</a>Og Herren heldt fram med å syna seg i Silo. For Herren openberra seg for Samuel i Silo gjenom Herrens ord.</span> </p></div</div></div></body></html>