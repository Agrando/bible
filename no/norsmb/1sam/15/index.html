<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1sam/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1sam">1 Samuel</a> &gt <strong>Chapter 15</strong></div><p><span class="verse"><a name="1">1</a>Samuel sagde til Saul: «Det var meg Herren sende til å salva deg til konge yver Israel, folket sitt. So lyd no Herrens ord!</span> <span class="verse"><a name="2">2</a>So hev Herren, allhers drott, sagt: «Eg vil hemna det Amalek gjorde mot Israel med di han lagde seg i vegen for deim då dei drog upp frå Egyptarland.</span> <span class="verse"><a name="3">3</a>Gakk no ut og vinn yver amalekitarne! Du skal bannstøytte deim og alt det dei eig. Du skal ikkje tykkja synd i deim, men drepa både kar og kvende, småborn og sogborn, bu og smale, kamelar og asen.»»</span> <span class="verse"><a name="4">4</a>So baud Saul ut herfolket og mynstra deim i Telajim; tvo hundrad tusund mann fotfolk og dessutan ti tusund mann frå Juda.</span> <span class="verse"><a name="5">5</a>Då Saul kom til Amalekbyen, sette han umsåtmenner i dalen.</span> <span class="verse"><a name="6">6</a>Saul sagde til kenitarne: «Kom, skil dykk ut! Far undan frå amalekitarne, so eg ikkje skal gjera ende på dykk samstundes med deim! De synte då godhug mot alle Israels-borni då dei drog upp frå Egyptarlandet.» Då skilde kenitarne seg frå amalekitarne.</span> <span class="verse"><a name="7">7</a>Saul vann yver amalekitarne og forfylgde deim frå Havila til fram imot Sur, som ligg austan for Egyptarland.</span> <span class="verse"><a name="8">8</a>Han tok Agag, amalekitarkongen, livande til fange; og alt folket bannstøytte han og hogg deim ned.</span> <span class="verse"><a name="9">9</a>Men Saul og folket sparde Agag og det beste og det næstbeste av smalen og bufeet og lambi, alt som hadde verde; sovore vilde dei ikkje bannstøyta. Men alt skrapfeet og alle skrantne dyr, deim bannstøytte dei.</span> <span class="verse"><a name="10">10</a>Herrens ord kom til Samuel:</span> <span class="verse"><a name="11">11</a>«Eg angrar at eg gjorde Saul til konge! Han hev vendt seg burt frå meg og ikkje gjort det eg sette honom til.» Då harmast Samuel, og han ropa til Herren heile natti.</span> <span class="verse"><a name="12">12</a>Då Samuel reis upp tidleg um morgonen og gjekk til møtes med Saul, fekk han høyre gjete: «Saul hev fare til Karmel og reist seg eit æreminne der; so hev han snutt heim att og fare ned att til Gilgal.»</span> <span class="verse"><a name="13">13</a>Då Samuel kom til Saul, sagde Saul til honom: «Velsigna vere du av Herren! No hev eg gjort det Herren sette meg til.»</span> <span class="verse"><a name="14">14</a>Samuel svara: «Kva er det for bræking som læt for øyro mine? Kva er det for rauting eg høyrer?»</span> <span class="verse"><a name="15">15</a>Saul sagde: «Frå amalekitarne hev dei ført deim hit. Folket sparde det beste av bufe og smale til slagtoffer åt Herren, din Gud. Resten bannstøytte me.»</span> <span class="verse"><a name="16">16</a>Samuel sagde til Saul: «Teg still! so vil eg kunngjera deg kva Herren hev sagt meg i natt.» Han sagde til honom: «Seg det!»</span> <span class="verse"><a name="17">17</a>Samuel sagde: «Du veit du vart hovding yver Israels-ætterne, då du tyktest deg sjølv ring. For Herren salva deg til konge yver Israel.</span> <span class="verse"><a name="18">18</a>Og Herren sende deg av stad og sagde: «Gakk og bannstøyt desse syndarar amalekitarne! Før krig mot deim, til dess du hev tynt deim!»</span> <span class="verse"><a name="19">19</a>Kvifor lydde du ikkje Herren, men kasta deg yver herfanget og gjorde det som Herren mislikar?»</span> <span class="verse"><a name="20">20</a>Saul svara Samuel: «Eg hev lydt Herren og gjenge vegen Herren sende meg. Eg hev ført Agag, amalekitarkongen, hit, og amalekitarne hev eg bannstøytt.</span> <span class="verse"><a name="21">21</a>Men folket tok av herfanget bufe og smale, det beste av det bannstøytte, til offer for Herren, din Gud, i Gilgal.»</span> <span class="verse"><a name="22">22</a>Då sagde Samuel: «Meiner du Herren hev hugnad i brennoffer og slagtoffer likso mykje som i lydnad mot Herren? Nei, lydnad er betre enn likaste offeret, ope øyra betre enn feitaste veren.</span> <span class="verse"><a name="23">23</a>Trass er trollskap, einvisa er som avgudar og husgudar. Av di du vanda Herrens ord, hev han vanda deg, so du vert ikkje kanna konge lenger.»</span> <span class="verse"><a name="24">24</a>Saul sagde til Samuel: «Eg hev synda med di eg hev gjorde tvert imot det Herren baud meg og du tala til meg. Folket var eg rædd og gjorde deim til viljes.</span> <span class="verse"><a name="25">25</a>Men tilgjev no det eg hev synda! Ver med meg heim, so eg kann bøygja kne for Herren!»</span> <span class="verse"><a name="26">26</a>Samuel sagde til Saul: «Eg vil ikkje vera med deg heim. Av di du hev vanda Herrens ord, hev Herren vanda deg, so du skal ikkje vera konge yver Israel.»</span> <span class="verse"><a name="27">27</a>Då no Samuel snudde seg og vilde ganga, tok han tak i snippen på kappa hans, og reiv honom av.</span> <span class="verse"><a name="28">28</a>Då sagde Samuel til honom: «Herren hev i dag rive kongedømet yver Israel frå deg og gjeve det åt ein annan som er betre enn du.</span> <span class="verse"><a name="29">29</a>Israels heider lyg ikkje og angrar ikkje. For ikkje eit menneskje er han, so han skulde angra.»</span> <span class="verse"><a name="30">30</a>Han svara: «Eg hev synda. Men syn meg no den æra framfor dei øvste i folket mitt og heile Israel, at du er med meg heim, so eg kann bøygja kne for Herren, din Gud.»</span> <span class="verse"><a name="31">31</a>So fylgde Samuel med Saul, og Saul bøygde på kne for Herren.</span> <span class="verse"><a name="32">32</a>Samuel sagde: «Før hit til meg Agag, amalekitarkongen!» Då gjekk Agag fram til honom med lystig hug, med di han sagde: «Visst er det beiske i dauden burte!»</span> <span class="verse"><a name="33">33</a>Men Samuel sagde: «Liksom ditt sverd hev gjort kvinnor barnlause, soleis skal di mor verta barnlaus meir enn andre kvinnor.» Og Samuel gav Agag banehogg framfor Herren i Gilgal.</span> <span class="verse"><a name="34">34</a>Samuel gjekk til Rama, og Saul for heim att til Sauls Gibea.</span> <span class="verse"><a name="35">35</a>Samuel vilde ikkje sjå Saul meir so lenge han livde. For Samuel syrgde yver Saul, av di Herren angra han hadde gjort Saul til konge yver Israel.</span> </p></div</div></div></body></html>