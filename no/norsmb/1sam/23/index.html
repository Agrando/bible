<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1sam">1 Samuel</a> &gt <strong>Chapter 23</strong></div><p><span class="verse"><a name="1">1</a>Folk melde til David: «Filistarane held på og strider mot Ke’ila, og dei herjar treskjestaderne.»</span> <span class="verse"><a name="2">2</a>Då spurde David Herren: «Skal eg draga av stad og slå desse filistarar?» Herren svara David: «Ja, drag av stad, slå filistarane og fria ut Ke’ila!»</span> <span class="verse"><a name="3">3</a>Men folki åt David sagde med honom: «Me er alt fyrr rædde um oss her i Juda. Kor skal det då ganga når me fer til Ke’ila mot filistarfylkingi?»</span> <span class="verse"><a name="4">4</a>Då spurde David Herren andre gongen, og Herren svara honom: «Ris upp! drag ned til Ke’ila! Eg gjev filistarane i di hand.»</span> <span class="verse"><a name="5">5</a>So for David med kararne sine til Ke’ila og stridde mot filistarane, førde burt buskapen deira, og gjorde stort mannefald millom deim. Soleis fria David folket i Ke’ila.</span> <span class="verse"><a name="6">6</a>Då Abjatar Ahimeleksson rømde til David i Ke’ila, hadde han med seg messehakelen.</span> <span class="verse"><a name="7">7</a>Saul fekk vita at David var komen til Ke’ila. Då sagde Saul: «Gud hev gjeve honom i mi magt, sidan han hev stengt seg inne i ein by med portar og slåer.»</span> <span class="verse"><a name="8">8</a>So baud Saul ut alt folket til strid. Dei skulde draga ned til Ke’ila og kringsetja David og folket hans.</span> <span class="verse"><a name="9">9</a>Då no David fekk vita at Saul lagde meinråder mot honom, sagde han til presten Abjatar: «Ber hit messehakelen!»</span> <span class="verse"><a name="10">10</a>Og David sagde: «Herre, Israels Gud! Tenaren din hev spurt for sant at Saul tenkjer å koma til Ke’ila og øyda byen for mi skuld.</span> <span class="verse"><a name="11">11</a>Vil då Ke’ila-buarne gjeva meg i hans hand? Kjem Saul hit, som tenaren din hev spurt? Herre, Israels Gud! Lat tenaren din få vissa for det!» Herren svara: «Ja, han kjem hit.»</span> <span class="verse"><a name="12">12</a>David spurde endå ein gong: «Vil Ke’ila-buarne gjeva meg og kararne mine i Sauls hender?» Herren svara: «Ja, dei vil det.»</span> <span class="verse"><a name="13">13</a>Då reis David upp med kararne sine, um lag seks hundrad mann, og drog ut frå Ke’ila, og ferdast kvar helst det høvde. Då Saul fekk melding at David var rømd frå Ke’ila, let han vera å draga ut.</span> <span class="verse"><a name="14">14</a>So heldt David seg i øydemarki i fjellborgerne, og heldt seg millom fjelli i øydemarki Zif. Saul leita etter honom allstødt. Men Gud gav honom ikkje hans hand.</span> <span class="verse"><a name="15">15</a>Medan David var i Hores i øydemarki Zif, såg han at Saul hadde fare ut og vilde drepa honom.</span> <span class="verse"><a name="16">16</a>Jonatan Saulsson for av stad og gjekk til David i Hores, og styrkte modet hans i Gud.</span> <span class="verse"><a name="17">17</a>Han sagde til honom: «Ver hugheil! handi hans Saul, far min, skal ikkje nå deg. Du skal verta konge yver Israel, og eg skal vera den andre etter deg. Det skyner ogso Saul, far min.»</span> <span class="verse"><a name="18">18</a>So gjorde dei båe ei pakt for Herren. Og David heldt seg i Hores. Men Jonatan for heim att.</span> <span class="verse"><a name="19">19</a>Nokre Zif-folk drog upp til Saul i Gibea og sagde: «David held seg løynd hjå oss, i fjellborgerne i Hores, på Hakilahøgdi, sunnanfor øydemarki.</span> <span class="verse"><a name="20">20</a>Tekkjest det deg å draga ned no, konge, so gjer det! Vår sak vert det då å gjeva honom i kongens hand.»</span> <span class="verse"><a name="21">21</a>Då sagde Saul: «Velsigna av Herren vere de, at de tykkjer synd i meg.</span> <span class="verse"><a name="22">22</a>Far no heim, og få endå meir vissa! finn ut og sjå etter kva stad han ferdast, og kven det er som ser honom der! For dei hev sagt meg at han er ein ful fant.</span> <span class="verse"><a name="23">23</a>Finn ut og få greida på alle løynstader, der han kann løyna seg! Kom so att til meg, når det hev fenge vissa! so vil eg draga med dykk. Finst han i landet, skal eg vita å leita honom upp, um eg so skal leita millom alle Juda-ætterne.»</span> <span class="verse"><a name="24">24</a>So tok dei ut og gjekk til Zif fyre Saul. David og kararne hans var i øydemarki Maon, på heidi sunnanfor øydemarki.</span> <span class="verse"><a name="25">25</a>Då no Saul drog av stad med folki sine på leit etter David, fekk David høyra gjete det, og drog då ned på ein hamar, og heldt seg i øydemarki Maon. Då Saul frette det, sette han etter David inn i øydemarki Maon.</span> <span class="verse"><a name="26">26</a>Saul gjekk på den eine fjellsida, og David og kararne hans på hi. Nett som no David gjekk i angest og vilde sleppa frå Saul, og Saul og folki hans freista ringa David og kararne hans og fanga deim,</span> <span class="verse"><a name="27">27</a>so kom det bod til Saul: «Skunda deg og kom! filistarane hev falle inn i landet.»</span> <span class="verse"><a name="28">28</a>So heldt Saul upp med å forfølja David, og drog mot filistarane. Derav fekk den staden namnet Sela-Hammahlekot.</span> </p></div</div></div></body></html>