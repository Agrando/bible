<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1tim/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1tim">1 Timothy</a> &gt <strong>Chapter 6</strong></div><p><span class="verse"><a name="1">1</a>So mange som er trælar under oket, skal halda herrarne sine all æra verde, so ikkje Guds namn og læra skal verta spotta.</span> <span class="verse"><a name="2">2</a>Men dei som hev truande herrar, skal ikkje vanmæta deim for di dei er brør, men skal so mykje heller gjera si tenesta, av di dei som tek imot velgjerningi av deim, er truande og elska. Dette skal du læra og påminna um.</span> <span class="verse"><a name="3">3</a>Dersom nokon lærer framand læra og ikkje held seg til vår Herre Jesu Kristi heilsame ord og den læra som høver til gudlegdom,</span> <span class="verse"><a name="4">4</a>so er han ovmodig, endå han ingen ting skynar, men er sjuk for stridsspursmål og ordkivsmål, som det kjem ovund av og trætta, spotting, vond mistru,</span> <span class="verse"><a name="5">5</a>stendig krangling millom menneskje som er øydelagde i hugen og skilde med sanningi, dei som held gudlegdomen for ein veg til vinning.</span> <span class="verse"><a name="6">6</a>Ja, gudlegdom saman med nøgsemd er ei stor vinning;</span> <span class="verse"><a name="7">7</a>for me hev ikkje havt noko med oss til verdi, det er då audsynt at me ikkje heller kann føra noko med oss derifrå;</span> <span class="verse"><a name="8">8</a>men når me hev føda og klæde, skal me vera nøgde med det.</span> <span class="verse"><a name="9">9</a>Men dei som vil verta rike, fell i freisting og snara og mange dårlege og skadelege lyster, som søkkjer menneski ned i undergang og fortaping.</span> <span class="verse"><a name="10">10</a>For pengehugen er ei rot til alt vondt; av trådom deretter hev sume fare vilt frå trui og hev gjenomstunge seg sjølve med mange pinslor.</span> <span class="verse"><a name="11">11</a>Men du, Guds menneskje, fly frå desse ting! Men trå etter rettferd, gudlegdom, tru, kjærleik, tolmod, spaklynde!</span> <span class="verse"><a name="12">12</a>Strid den gode striden i trui! grip det ævelege liv, som du vart kalla til og bar fram den gode vedkjenningi for mange vitne!</span> <span class="verse"><a name="13">13</a>Eg byd deg for Gud, som gjev alle ting liv, og for Kristus Jesus, som vitna den gode vedkjenning for Pontius Pilatus,</span> <span class="verse"><a name="14">14</a>at du skal halda bodet uflekka og ulastelegt til vår Herre Jesu Kristi openberring,</span> <span class="verse"><a name="15">15</a>som den sæle og einaste megtige Herre skal visa oss i si tid, han som er kongen yver kongarne og herren yver herrarne,</span> <span class="verse"><a name="16">16</a>han som åleine hev udøyelegdom, som bur i eit ljos som ingen kann koma til, som inkje menneskje hev set eller kann sjå; han hev æra og æveleg magt! Amen.</span> <span class="verse"><a name="17">17</a>Bjod deim som er rike i den noverande verdi, at dei ikkje skal ovmoda seg eller setja si von til den uvisse rikdomen, men til Gud, som gjev oss rikleg alle ting å njota;</span> <span class="verse"><a name="18">18</a>at dei skal gjera godt, vera rike på gode gjerningar, gjevmilde, velgjerdsame,</span> <span class="verse"><a name="19">19</a>so dei legg seg upp ein god grunnvoll for den komande tid, so dei kann gripa det sanne liv.</span> <span class="verse"><a name="20">20</a>Du, Timoteus, tak vare på det som er nedlagt hjå deg, og vend deg frå det vanheilage tome svall og dei motsegner av den kunnskap, som falskeleg vert kalla so,</span> <span class="verse"><a name="21">21</a>som sume vedkjenner seg og hev fare vilt i trui! Nåden vere med deg!</span> </p></div</div></div></body></html>