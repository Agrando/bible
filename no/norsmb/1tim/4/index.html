<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1tim">1 Timothy</a> &gt <strong>Chapter 4</strong></div><p><span class="verse"><a name="1">1</a>Men Anden segjer klårleg, at i dei komande tider skal sume falla frå trui og halda seg til dårande ånder og lærdomar av djevlar</span> <span class="verse"><a name="2">2</a>ved hykling av falske lærarar, som er brennemerkte i sitt eige samvit,</span> <span class="verse"><a name="3">3</a>som forbyd å gifta seg og påbyd å halda seg frå mat, som Gud hev skapt til å verta motteken med takk av deim som trur og hev lært sanningi å kjenna.</span> <span class="verse"><a name="4">4</a>For all Guds skapning er god, og inkje er til å vanda, når det vert motteke med takk;</span> <span class="verse"><a name="5">5</a>for det vert helga med Guds ord og bøn.</span> <span class="verse"><a name="6">6</a>Når du lærer brørne dette, so er du ein god Jesu Kristi tenar, med di du vert uppfødd med ordi av trui og den gode lærdomen som du hev fylgt.</span> <span class="verse"><a name="7">7</a>Men haldt deg frå dei vanheilage og kjerringslege eventyr, men tem deg derimot upp i gudlegdom!</span> <span class="verse"><a name="8">8</a>For den likamlege tamen er gagnleg til lite, men gudlegdom er gagnleg til alt; med di han hev lovnad for det livet som no er og for det som kjem.</span> <span class="verse"><a name="9">9</a>Det ord er sant og all fagning verdt.</span> <span class="verse"><a name="10">10</a>For difor både arbeider me og lid hæding, for di me hev sett vår von til den livande Gud, som er frelsar for alle menneskje, mest dei truande.</span> <span class="verse"><a name="11">11</a>Dette skal du bjoda og læra.</span> <span class="verse"><a name="12">12</a>Lat ingen vanvyrda deg for din ungdom, men ver eit fyredøme for dei truande i tale, i ferd, i kjærleik, i tru, i reinleik!</span> <span class="verse"><a name="13">13</a>Til dess eg kjem, so legg vinn på fyrelesnaden, på påminningi, på læra!</span> <span class="verse"><a name="14">14</a>Vanskøyt ikkje den nådegåva som er i deg, som vart gjevi deg ved profetord med handpåleggjing av dei eldste!</span> <span class="verse"><a name="15">15</a>Tenk på dette, liv i dette, so din framgang kann vera kunnig for alle!</span> <span class="verse"><a name="16">16</a>Gjev agt på deg sjølv og på læra, haldt ved med det! for når du det gjer, skal du frelsa både deg sjølv og deim som høyrer deg.</span> </p></div</div></div></body></html>