<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1tim/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1tim">1 Timothy</a> &gt <strong>Chapter 1</strong></div><p><span class="verse"><a name="1">1</a>Paulus, Kristi Jesu apostel etter påbod frå Gud, vår frelsar, og Kristus Jesus, vår von,</span> <span class="verse"><a name="2">2</a>til Timoteus, min egtefødde son i trui: Nåde, miskunn, fred frå Gud Fader og Kristus Jesus, vår Herre!</span> <span class="verse"><a name="3">3</a>Som eg bad deg vera att i Efesus, då eg for til Makedonia, for at du skulde bjoda sume folk at dei ikkje skal fara med framand læra,</span> <span class="verse"><a name="4">4</a>og ikkje ansa eventyr og endelause ættartal, som heller fører til stridsspursmål enn til å vera Guds hushaldarar i trui: so gjer no det!</span> <span class="verse"><a name="5">5</a>Men endemålet med bodet er kjærleik av eit reint hjarta og eit godt samvit og ei uskrymta tru,</span> <span class="verse"><a name="6">6</a>som sume hev fare vilt ifrå og vendt seg burt til tomt svall,</span> <span class="verse"><a name="7">7</a>dei som vil vera lovlærarar, endå dei korkje skynar det dei sjølve segjer eller kva det er dei talar so fullvist um.</span> <span class="verse"><a name="8">8</a>Men me veit at lovi er god, dersom nokon brukar henne på lovleg vis,</span> <span class="verse"><a name="9">9</a>so han veit dette, at lovi ikkje er sett for ein rettferdig, men for lovlause og agelause, ugudlege og syndarar, vanheilage og ureine, fadermordarar og modermordarar, manndråparar,</span> <span class="verse"><a name="10">10</a>horkarar, syndarar mot naturi, menneskjerøvarar, ljugarar, meineidarar, og um det elles er noko som er imot den heilsame læra,</span> <span class="verse"><a name="11">11</a>etter evangeliet um den sæle Guds herlegdom, det som er meg yverlate.</span> <span class="verse"><a name="12">12</a>Eg takkar honom som gjorde meg sterk, Kristus Jesus, vår Herre, at han heldt meg for tru, med di han sette meg til tenesta,</span> <span class="verse"><a name="13">13</a>meg som fyrr var ein spottar og forfylgjar og valdsmann, men eg fekk miskunn, av di eg gjorde det uvitande, i vantru,</span> <span class="verse"><a name="14">14</a>og nåden hjå vår Herre viste seg ovleg stor i tru og kjærleik i Kristus Jesus.</span> <span class="verse"><a name="15">15</a>Sant er det ordet og vel verdt å taka imot, at Kristus Jesus kom til verdi for å frelsa syndarar, og millom deim er eg den største;</span> <span class="verse"><a name="16">16</a>men difor fekk eg miskunn, at Jesus Kristus kunde syna alt sitt langmod på meg fyrst, til eit fyredøme for deim som skulde tru på honom til ævelegt liv.</span> <span class="verse"><a name="17">17</a>Men den ævelege konge, den uforgjengelege, usynlege, einaste Gud vere pris og æra i all æva! Amen.</span> <span class="verse"><a name="18">18</a>Dette bod legg eg deg på hjarta, min son Timoteus, etter dei spådomar som fyrr er sagde um deg, so du i deim skal strida den gode striden,</span> <span class="verse"><a name="19">19</a>med di du hev tru og eit godt samvit, som sume hev støytt ifrå seg og lide skipbrot på trui;</span> <span class="verse"><a name="20">20</a>imillom deim er Hymenæus og Aleksander, som eg hev gjeve yver til Satan, so dei skal verta tukta til å lata vera å spotta.</span> </p></div</div></div></body></html>