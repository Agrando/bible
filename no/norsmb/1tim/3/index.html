<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/1tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/1tim">1 Timothy</a> &gt <strong>Chapter 3</strong></div><p><span class="verse"><a name="1">1</a>Det er eit sant ord: Um nokon trår etter eit tilsynsembætte, so hev han lyst til ei gjæv gjerning.</span> <span class="verse"><a name="2">2</a>Difor skal ein tilsynsmann vera ulastande, mann til ei kvinna, ædrueleg, visleg, verdig, gjestmild, dugleg til å læra frå seg,</span> <span class="verse"><a name="3">3</a>ikkje drikkekjær, ikkje hardhendt, men godlyndt, ikkje stridsam, ikkje pengekjær,</span> <span class="verse"><a name="4">4</a>ein som styrer vel sitt eige hus, og hev lyduge born med all søma</span> <span class="verse"><a name="5">5</a>- um nokon ikkje veit å styra sitt eige hus, kor kann han då hava umsut for Guds kyrkja? -</span> <span class="verse"><a name="6">6</a>ikkje ein ny-umvend, so han ikkje skal ovmoda seg og falla i djevelens dom.</span> <span class="verse"><a name="7">7</a>Men han skal og hava godt vitnemål av deim som er utanfor, so han ikkje skal få lastord og falla i djevelens snara.</span> <span class="verse"><a name="8">8</a>Like eins skal tenarane for kyrkjelyden vera vyrdelege, ikkje tvitunga, ikkje kjære etter mykje vin, ikkje lystne etter låk vinning,</span> <span class="verse"><a name="9">9</a>slike som hev løyndomen i trui i eit godt samvit.</span> <span class="verse"><a name="10">10</a>Dei og skal fyrst verta prøvde; sidan skal dei tena kyrkjelyden, um dei er ulastelege.</span> <span class="verse"><a name="11">11</a>Like eins skal kvinnorne vera vyrdelege, ikkje baktalande, men ædruelege, true i alle ting.</span> <span class="verse"><a name="12">12</a>Tenarane for kyrkjelyden skal kvar vera mann til ei kona og styra vel sine born og sine eigne hus.</span> <span class="verse"><a name="13">13</a>For dei som hev tent kyrkjelyden vel, dei vinn seg eit godt støde og stort frimod i trui på Kristus Jesus.</span> <span class="verse"><a name="14">14</a>Dette skriv eg til deg, endå eg vonar å koma snart til deg,</span> <span class="verse"><a name="15">15</a>men um eg drygjer, at du so skal vita korleis ein skal ferdast i Guds hus, som er kyrkja åt den livande Gud, pilaren og grunnvollen til sanningi.</span> <span class="verse"><a name="16">16</a>Og som kvar må sanna, stor er den løyndom i gudlegdomen: Han som vart openberra i kjøt, rettferdiggjord i ånd, sedd av englar, forkynt millom folkeslag, trudd i verdi, uppteken i herlegdom.</span> </p></div</div></div></body></html>