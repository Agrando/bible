<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/hag/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/hag">Haggai</a> &gt <strong>Chapter 1</strong></div><p><span class="verse"><a name="1">1</a>I andre styringsåret åt kong Darius, fyrste dagen i sette månaden, kom Herrens ord ved profeten Haggai til Zerubbabel Sealtielsson, jarl yver Juda, og til øvstepresten Josva Josadaksson:</span> <span class="verse"><a name="2">2</a>So segjer Herren, allhers drott: Dette folket segjer: «Det er ikkje enno tid til å koma, tid til å byggja Herrens hus.»</span> <span class="verse"><a name="3">3</a>Men so kom Herrens ord ved profeten Haggai:</span> <span class="verse"><a name="4">4</a>Er det då tid for dykk sjølve å bu i dykkar bordklædde hus, medan dette huset ligg i øyde?</span> <span class="verse"><a name="5">5</a>Og no segjer Herren, allhers drott, so: Agta på korleis det gjeng dykk!</span> <span class="verse"><a name="6">6</a>De sår mykje, og haustar lite; de et og vert ikkje mette; de drikk og sløkkjer ikkje torsten; de klæder dykk og vert ikkje varme; leigetenaren fær si løn i ein botnelaus pung.</span> <span class="verse"><a name="7">7</a>So segjer Herren, allhers drott: «Agta på korleis det gjeng dykk!»</span> <span class="verse"><a name="8">8</a>Far til fjells og henta timber og bygg upp templet, so eg kann hava hugnad i det og syna meg herleg, segjer Herren.</span> <span class="verse"><a name="9">9</a>De vona mykje og vann lite; de førde heim og eg bles det burt. Kvifor? segjer Herren, allhers drott. Jau, for mitt hus skuld, av di det ligg i øyde, medan de sjølve hev det annsamt kvar med sitt hus.</span> <span class="verse"><a name="10">10</a>Difor hev himmelen meinka dykk dogg og jordi meinka dykk grøda.</span> <span class="verse"><a name="11">11</a>Eg hev kalla turk yver land og fjell, yver korn og druvesaft og olje og alt som gror på marki, yver folk og fe og all dykkar arbeidsvinning.</span> <span class="verse"><a name="12">12</a>Zerubbabel Sealtielsson og øvstepresten Josva Josadaksson og alt det som var att av folket lydde på Herren, sin Gud, og ordi frå profeten Haggai, av di Herren, deira Gud, hadde sendt honom; og folket bar age for Herren.</span> <span class="verse"><a name="13">13</a>Og Herrens sendebod Haggai bar fram Herrens bod til folket: Eg er med dykk, segjer Herren.</span> <span class="verse"><a name="14">14</a>Og Herren kveikte hugen hjå Zerubbabel Sealtielsson, jarlen yver Juda, og hjå øvstepresten Josva Josadaksson og hjå alle deim som var att av folket, so dei lagde i veg og arbeidde på huset åt Herren, allhers drott, deira Gud;</span> <span class="verse"><a name="15">15</a>den fire og tjugande dagen i sette månaden i andre styringsåret åt kong Darius.</span> </p></div</div></div></body></html>