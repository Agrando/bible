<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2sam/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2sam">2 Samuel</a> &gt <strong>Chapter 6</strong></div><p><span class="verse"><a name="1">1</a>Endå eingong stemnde David saman alt det utvalde mannskapet i Israel: tretti tusund mann.</span> <span class="verse"><a name="2">2</a>Og David gav seg på veg, og drog ut med alt sitt folk frå Ba’ale-Juda, og førde derifrå Guds kista, som heiter etter Herren, allhers drott, han som tronar på kerubarne.</span> <span class="verse"><a name="3">3</a>Dei sette Guds kista på ei ny vogn og førde henne frå Abinadabs hus på haugen. Og Uzza og Ahjo Abinadabs-søner køyrde den nye vogni.</span> <span class="verse"><a name="4">4</a>Soleis førde dei Guds kista burt frå Abinadabs hus på haugen, med di dei fylgde henne, og Ahjo gjekk fyre kista.</span> <span class="verse"><a name="5">5</a>David og heile Israels-ætti leika for Herren, til alle slag spel av cypresstre, til cithrar, harpor, trummor, bjøllor og cymblar.</span> <span class="verse"><a name="6">6</a>Då dei kom burtimot treskjestaden åt Nakon, tok Uzza tak med henderne i Guds kista og heldt fast i henne, av di uksarne snåva.</span> <span class="verse"><a name="7">7</a>Då loga Herrens harm upp mot Uzza. Og Gud slo honom for det brotet skuld. Og han fekk sin bane der attmed Guds kista.</span> <span class="verse"><a name="8">8</a>David vart ille ved av di Herren øydelagde Uzza. Og den staden heite Peres-Uzza den dag i dag.</span> <span class="verse"><a name="9">9</a>Men David vart so rædd for Herren den dagen, at han sagde: «Kor kann eg våga føra Herrens kista upp til meg!»</span> <span class="verse"><a name="10">10</a>Difor vilde ikkje David flytja Herrens kista upp til Davidsbyen, men let deim setja henne inn i huset åt gatiten Obed-Edom.</span> <span class="verse"><a name="11">11</a>So stod Herrens kista der i tri månader. Og Herren velsigna Obed-Edom og heile hans hus.</span> <span class="verse"><a name="12">12</a>Då kong David spurde at Herren velsigna huset åt Obed-Edom og all hans eigedom for Guds kista skuld, drog David av stad og flutta Guds kista derifrå og upp til Davidsbyen med stor fagnad.</span> <span class="verse"><a name="13">13</a>Då dei som bar Herrens kista, hadde gjenge seks stig, ofra han ein ukse og ein gjødkalv.</span> <span class="verse"><a name="14">14</a>David sjølv dansa av all magt framfor Herren i ein messehakel av lin.</span> <span class="verse"><a name="15">15</a>Soleis henta David og heile Israels-ætti Herrens kista dit upp med fagnadrop og lurljod.</span> <span class="verse"><a name="16">16</a>Då Herrens kista kom inn i Davidsbyen, stod Mikal Saulsdotter og såg ut igjenom vindauga. Då ho fekk sjå kong David sprang og dansa framfor Herren, då fekk ho vanvyrdnad for honom i sitt hjarta.</span> <span class="verse"><a name="17">17</a>Då dei hadde ført Herrens kista upp, sette dei henne på sin stad midt i det tjeldet som David hadde reist åt henne. David ofra brennoffer og takkoffer for Herren.</span> <span class="verse"><a name="18">18</a>Og då han var ferdig med desse ofringarne, velsigna han folket i namnet åt Herren, allhers drott.</span> <span class="verse"><a name="19">19</a>Deretter skifte han ut åt heile folket, åt heile Israels-ålmugen, både åt kar og kvende, ei hellekaka, eit stykke kjøt og ei rosinkaka til manns. So gjekk heile folket heim kvar til seg.</span> <span class="verse"><a name="20">20</a>Men då David kom heim og helsa husfolki sine, gjekk Mikal Saulsdotter til møtes med honom og sagde: «Kor måtte ikkje Israels konge kjenna seg høgvyrd i dag, med han i dag hev nækt seg framfor tenestgjentorne åt tenarane sine, soleis som skamlaust folk plar nækja seg.»</span> <span class="verse"><a name="21">21</a>David svara Mikal: «For Herrens åsyn hev eg dansa, han som valde meg ut framfor far din og framfor heile hans ætt, og sette meg til fyrste for Israel, Herrens folk. For Herrens åsyn var det eg dansa,</span> <span class="verse"><a name="22">22</a>og småminka meg meir, og verta ring i mine augo. Men hjå dei tenestgjentorne du nemnde, hjå deim skal eg verta høgvyrd.»</span> <span class="verse"><a name="23">23</a>Mikal Saulsdotter vart verande barnlaus alt til sin døyande dag.</span> </p></div</div></div></body></html>