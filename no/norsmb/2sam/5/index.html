<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2sam">2 Samuel</a> &gt <strong>Chapter 5</strong></div><p><span class="verse"><a name="1">1</a>Då kom alle Israels ætter til David i Hebron, og tala soleis: «Du veit me og du er same folket.</span> <span class="verse"><a name="2">2</a>Alt lenge sidan, med Saul var kongen vår, so var du føraren for Israel. Og med deg hev Herren sagt: «Du skal vera hyrding for Israel, folket mitt! du skal vera fyrste yver Israel!»»</span> <span class="verse"><a name="3">3</a>Då alle dei øvste i Israel var komne til Hebron, til kongen, gjorde kong David samband med deim i Hebron for Herrens åsyn. Og dei salva David til konge yver Israel.</span> <span class="verse"><a name="4">4</a>Tretti år var David då han vart konge. Og han var konge i fyrti år.</span> <span class="verse"><a name="5">5</a>I Hebron var han konge yver Juda i sju år og seks månader. I Jerusalem var han konge i tri og tretti år yver heile Israel og Juda.</span> <span class="verse"><a name="6">6</a>Kongen drog upp til Jerusalem med heren sin mot jebusitarne, som budde der i landet. Dei sagde då til David: «Hit inn vinn du ikkje koma! Jamvel blinde og lame folk kann driva deg burt berre med dei ordi: Hit kjem David ikkje!»</span> <span class="verse"><a name="7">7</a>David tok like vel Sionsborgi. Den borgi vart Davidsbyen.</span> <span class="verse"><a name="8">8</a>David gav den dagsordren: «Kvar ein som slær jebusitarne, lat honom ganga upp til vatsleidingi, og slå desse blinde og lame som ber David imot!» Difor plar dei segja: «Blind og lam kjem ikkje inn i huset.»</span> <span class="verse"><a name="9">9</a>David tok bustad der på borgi og kalla henne Davidsbyen. David bygde byen rundt ikring frå Millo og innetter.</span> <span class="verse"><a name="10">10</a>Davids velde auka stødt og stendigt. Og Herren, allhers Gud, var med honom.</span> <span class="verse"><a name="11">11</a>Kong Hiram i Tyrus sende folk til David med cedertre og timbremenner og steinhoggarar. Dei bygde eit hus for David.</span> <span class="verse"><a name="12">12</a>Og David skyna at Herren hadde grunnfest kongedømet hans yver Israel, og lyft kongedømet hans upp til æra for Israel, folket sitt, skuld.</span> <span class="verse"><a name="13">13</a>David tok seg endå fleire fylgjekonor og konor frå Jerusalem, etter han var komen dit frå Hebron. Og David fekk endå fleire søner og døtter.</span> <span class="verse"><a name="14">14</a>Dei sønerne han fekk i Jerusalem heitte: Sammua, Sobab, Natan, Salomo,</span> <span class="verse"><a name="15">15</a>Jibhar, Elisua, Nefeg, Jafia,</span> <span class="verse"><a name="16">16</a>Elisama, Eljada og Elifelet.</span> <span class="verse"><a name="17">17</a>Då filistarane frette at David var salva til konge yver Israel, drog alle filistarane upp og søkte åt honom. Då David spurde det, drog han ned til borgi.</span> <span class="verse"><a name="18">18</a>Filistarane kom og spreidde seg utyver i Refa’imsdalen.</span> <span class="verse"><a name="19">19</a>Då gjorde David det spursmålet til Herren: «Skal eg draga upp mot filistarane? Vil du gjeva deim i mi hand?» Herren svara David: «Drag upp, eg vil gjeva filistarane i di hand.»</span> <span class="verse"><a name="20">20</a>David kom til Ba’al-Perasim. Og der vann David yver deim. Då sagde han: «Herren hev brote igjenom uvenerne mine, liksom vatn bryt igjenom.» Det er difor staden hev fenge namnet Ba’al-Perasim.</span> <span class="verse"><a name="21">21</a>Dei let etter seg gudebilæti sine, og David og folki hans tok deim.</span> <span class="verse"><a name="22">22</a>Endå ein gong drog filistarane upp og spreidde seg utyver i Refa’imsdalen.</span> <span class="verse"><a name="23">23</a>Då David spurde Herren, svara han: «Drag ikkje mot deim! Kringset deim attanfrå, so du fell yver deim frå den staden der bakatrei stend.</span> <span class="verse"><a name="24">24</a>So snart du høyrer ljoden av stig i topparne på bakatrei, so må du springa fram. For då dreg Herren ut framfyre deg og vinn yver filistarheren!»</span> <span class="verse"><a name="25">25</a>David gjorde som Herren baud; og han slo filistarane og forfylgde deim frå Geba heilt fram til Gezer.</span> </p></div</div></div></body></html>