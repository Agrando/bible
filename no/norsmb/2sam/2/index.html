<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2sam/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2sam">2 Samuel</a> &gt <strong>Chapter 2</strong></div><p><span class="verse"><a name="1">1</a>Sidan spurde David Herren: «Skal eg draga upp til ein av byarne i Juda?» Herren svara ja. «Kvar helst?» spurde David. Herren svara: «Til Hebron.»</span> <span class="verse"><a name="2">2</a>So drog David dit med båe konorne sine, Ahinoam frå Jizre’el og Abiga’il, kona åt Nabal frå Karmel.</span> <span class="verse"><a name="3">3</a>David førde ogso fylgjesveinarne sine dit upp med huslydarne sine; og dei busette seg i byarne kringum Hebron.</span> <span class="verse"><a name="4">4</a>Då kom Juda-folket dit og salva David til konge yver Juda-ætti. Då David fekk høyra at det var folket i Jabes i Gilead som hadde gravlagt Saul,</span> <span class="verse"><a name="5">5</a>sende han bod til folket i Jabes i Gilead og sagde til deim: «Velsigna av Herren vere de som gjorde denne sælebotstenesta mot Saul, herren dykkar, at det gravlagde honom.</span> <span class="verse"><a name="6">6</a>So vise då Herren dykk kjærleik og truskap! Sjølv vil eg løna dykk vel for de gode de gjorde.</span> <span class="verse"><a name="7">7</a>Ver då urædde, og dugande karar! Saul, herren dykkar, er dåen; men meg hev Juda-ætti salva til konge yver seg.»</span> <span class="verse"><a name="8">8</a>Abner Nersson, herhovdingen åt Saul, tok Isboset Saulsson og førde honom yver til Mahanajim,</span> <span class="verse"><a name="9">9</a>og gjorde honom til konge yver Gilead, yver asuritarne og Jizre’el, yver Efraim, yver Benjamin, og yver heile Israel.</span> <span class="verse"><a name="10">10</a>Isboset Saulsson var fyrti år gamall då han vart konge yver Israel, og han var konge i tvo år. Einast Juda-ætti fylgde David.</span> <span class="verse"><a name="11">11</a>Og den tidi David var konge i Hebron yver Juda-ætti, var sju år og seks månader.</span> <span class="verse"><a name="12">12</a>Abner Nersson drog ut frå Mahanajim til Gibeon med folket åt Isboset Saulsson.</span> <span class="verse"><a name="13">13</a>Joab Serujason og Davids folk drog ut dei og. Og dei møttest ved Gibeontjørni. Der stogga dei på kvar si sida av tjørni.</span> <span class="verse"><a name="14">14</a>Abner sagde til Joab: «Lat nokre av sveinarne våre koma fram og halda våpnleik for oss!» «Ja vel,» svara Joab.</span> <span class="verse"><a name="15">15</a>Dei kom og møtte fram like mange i tal: tolv av Benjamin for Isboset Saulsson, og tolv av Davids folk.</span> <span class="verse"><a name="16">16</a>Dei treiv kvarandre kring hovudet, og rende sverdi i sida på kvarandre, so dei fall alle i hop. Difor heitar den staden Sverdåkeren; han ligg attmed Gibeon.</span> <span class="verse"><a name="17">17</a>Då vart det ein ovhard strid den dagen. Abner og Israels-mennerne vart slegne av Davids folk.</span> <span class="verse"><a name="18">18</a>Tri søner av Seruja var med i striden: Joab, Ahisai og Asael. Asael var lettføtt som ei hind i heidi.</span> <span class="verse"><a name="19">19</a>Og Asael forfylgde Abner, og veik korkje til høgre eller vinstre frå Abner.</span> <span class="verse"><a name="20">20</a>Abner vende seg og sagde: «Er du Asael?» Han svara ja.</span> <span class="verse"><a name="21">21</a>Abner sagde til honom: «Vend deg ei onnor leid, til høgre eller til vinstre! Tak på ein av sveinarne, og freista taka våpni hans!» Men Asael vilde ikkje slutta å elta honom.</span> <span class="verse"><a name="22">22</a>Abner heldt endå fram og ropa til Asael: «Lat meg vera! elles lyt eg slå deg til jordi; og korleis skal eg då sjå Joab, bror din, i augo?»</span> <span class="verse"><a name="23">23</a>Men han vilde ikkje slutta. Og so støytte Abner bakenden av spjotet inn i magen hans, so spjotet gjekk ut gjenom ryggen. Og det vart hans bane. Alle stogga når dei kom dit Asael fall og døydde.</span> <span class="verse"><a name="24">24</a>Joab og Abisai forfylgde Abner. Men då soli gladde, var dei komne til Ammahaugen, beint imot Giah, på vegen til Gibeons-øydemarki.</span> <span class="verse"><a name="25">25</a>Då samla dei seg, Benjamins-folki, attum Abner, so dei vart til ein flokk, og fylkte seg på toppen av ein og same haugen.</span> <span class="verse"><a name="26">26</a>Abner ropa til Joab: «Skal då sverdet halda på og øyde i all æva? Skynar du ikkje at dette tek ein beisk ende? Kor lenge vil du drygja fyrr du byd folki dine slutta å elta brørne sine?»</span> <span class="verse"><a name="27">27</a>Joab svara: «So sant Gud liver: hadde du ikkje tala, so vilde folket ha slutta å elta brørne sine alt frå morgonen.»</span> <span class="verse"><a name="28">28</a>Joab let blåsa i luren. Alle stana, og slutta å elta Israel. Og so heldt dei upp å slåst.</span> <span class="verse"><a name="29">29</a>Abner og kararne hans for yver heidi heile natti; dei gjekk yver Jordan og for gjenom heile Bitron, og kom so til Mahanajim.</span> <span class="verse"><a name="30">30</a>Då Joab hadde slutta å elta Abner, samla han alt folket. Då sakna dei nittan mann av Davids folk, forutan Asael.</span> <span class="verse"><a name="31">31</a>David folk hadde drepe tri hundrad og seksti mann av benjaminitarne og Abner-folket.</span> <span class="verse"><a name="32">32</a>Dei tok Asael og gravlagde honom i farsgravi i Betlehem. So gjekk dei heile natti, Joab og mennerne hans, og kom ved dagsprett til Hebron.</span> </p></div</div></div></body></html>