<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/norsmb/2sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/norsmb">Studentmållagsbibelen frå 1921</a> &gt; <a href="/no/norsmb/2sam">2 Samuel</a> &gt <strong>Chapter 1</strong></div><p><span class="verse"><a name="1">1</a>Saul var dåen, og David var attkomen frå sigeren yver Amalek og hadde halde seg i Siklag tvo dagar.</span> <span class="verse"><a name="2">2</a>Då hende det seg tridje dagen at han fekk sjå ein mann kom springande frå Sauls-lægret med sundrivne klæde og mold på hovudet. Då han kom burtåt David, fall han å gruve til jordi.</span> <span class="verse"><a name="3">3</a>David spurde honom: «Kvar kjem du ifrå?» Han svara: «Eg hev kome meg undan frå Israels-lægret.»</span> <span class="verse"><a name="4">4</a>«Kor hev det gjenge?» spurde David, «seg meg det!» Han svara: «Folket rømde frå striden, mange av herfolket fall og døydde; Saul og Jonatan, son hans, er døydde og.»</span> <span class="verse"><a name="5">5</a>David spurde sveinen som kom med tidendi: «Kor veit du at Saul og Jonatan, son hans, er daude?»</span> <span class="verse"><a name="6">6</a>Då svara tidendsveinen: «Av eit hende høvde eg til å koma upp på Gilboafjellet og fekk sjå Saul studde seg til spjotet sitt, medan stridsvognerne og hestfolket sette inn på honom.</span> <span class="verse"><a name="7">7</a>Han vende seg og såg meg, og ropte på meg, og eg svara ja;</span> <span class="verse"><a name="8">8</a>Han spurde meg kven eg var; eg svara eg var ein amalekit.</span> <span class="verse"><a name="9">9</a>So bad han meg: «Kom hit og drep meg! eg hev fenge baneridi, alt med det endå er liv i meg.»</span> <span class="verse"><a name="10">10</a>Eg gjekk då fram og gav honom banestyngen. Eg skyna han kunde ikkje liva når han stupte. Eg tok so hovudgullet og ein armring av honom og bar hit til deg, herre!»</span> <span class="verse"><a name="11">11</a>Då tok David og reiv sund klædi sine. Sameleis gjorde alle fylgjesveinarne hans.</span> <span class="verse"><a name="12">12</a>Dei øya og gret og fasta alt til kvelden, for di Saul og Jonatan, son hans, og Herrens folk og Israels ætt hadde falle for sverd.</span> <span class="verse"><a name="13">13</a>David spurde tiendsveinen: «Kvar er du ifrå?» Han svara: «Framandmanns son, amalekit er eg.»</span> <span class="verse"><a name="14">14</a>Då sagde David med honom: «Kor våga du leggja hand på den som Herren hev salva, og drepe honom?»</span> <span class="verse"><a name="15">15</a>Og David ropa på ein av sveinarne sine og sagde: «Hit, og hogg honom ned!» Og han gav honom banehogg.</span> <span class="verse"><a name="16">16</a>«Ditt blod kome yver ditt hovud,» sagde David; «din eigen munn vitna mot deg då du sagde: «Eg hev drepe honom som Herren hadde salva.»»</span> <span class="verse"><a name="17">17</a>David kvad eit syrgjekvæde yver Saul og Jonatan, son hans</span> <span class="verse"><a name="18">18</a>han baud dei skulde læra Juda-borni «Kvædet um bogen», det finst uppskrive i boki åt den rettvise:</span> <span class="verse"><a name="19">19</a>Israels prydnad! drepen ligg du på haugarne dine! Ai ei! falne er kjemporne dine!</span> <span class="verse"><a name="20">20</a>Gjet det ikkje i Gat! Lat deim ikkje gleda seg i Askalons-gatorne, so ikkje filistardøtter skal frygda seg og døtter av u-umskorne fegnast!</span> <span class="verse"><a name="21">21</a>Og Gilboafjell! gjev dogg og regn ei må falla på dykk! og ingen åke gro med offergåvor! Der kasta kjemporne skjoldarne frå seg. Skjolden åt Saul - aldri med olje han meir vert smurd!</span> <span class="verse"><a name="22">22</a>Av bøygde aldri Jonatans boge frå blod åt falne, frå feitta åt kjempor. Og aldri kom sverdet hans Saul kom att med ugjort!</span> <span class="verse"><a name="23">23</a>Saul og Jonatan, elska og ljuvlege, uskiljande både i liv og daude! snøggare var dei enn ørnar, sterkare var dei enn løvor.</span> <span class="verse"><a name="24">24</a>Israels døtter! Gråt for Saul, han som klædde dykk i yndeleg skarlak, han som prydde med gull dykkar klæde!</span> <span class="verse"><a name="25">25</a>Ai ei! kjemporne fall i striden! Jonatan, drepen ligg han på haugarne dine!</span> <span class="verse"><a name="26">26</a>Sårt eg deg syrgjer, Jonatan, bror min! Utifrå yndeleg var du for meg. Kjærleiken din kjærare var meg enn kvende-elsk.</span> <span class="verse"><a name="27">27</a>Ai ei! at kjempor fall, og båe strids-sverdi øyddest!</span> </p></div</div></div></body></html>