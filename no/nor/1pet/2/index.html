<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/1pet/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/1pet">1 Peter</a> &gt <strong>Chapter 2</strong></div><p><span class="verse"><a name="1">1</a>Avlegg derfor all ondskap og all svik og også hykleri og avind og all baktalelse,</span> <span class="verse"><a name="2">2</a>og lenges som nyfødte barn efter den åndelige uforfalskede melk, forat I kan vokse ved den til frelse,</span> <span class="verse"><a name="3">3</a>så sant I har smakt at Herren er god!</span> <span class="verse"><a name="4">4</a>Kom til ham, den levende sten, som vel blev forkastet av mennesker, men er utvalgt og kostelig for Gud,</span> <span class="verse"><a name="5">5</a>og bli også I opbygget som levende stener til et åndelig hus, et hellig presteskap til å frembære åndelige offer, som tekkes Gud ved Jesus Kristus.</span> <span class="verse"><a name="6">6</a>For det heter i Skriften: Se, jeg legger i Sion en hjørnesten, utvalgt, kostelig, og den som tror på ham, skal ingenlunde bli til skamme.</span> <span class="verse"><a name="7">7</a>Eder altså som tror, hører æren til; men for de vantro er den sten som bygningsmennene forkastet, blitt til hjørnesten og snublesten og anstøtsklippe,</span> <span class="verse"><a name="8">8</a>disse som snubler ved sin vantro mot ordet; dertil er de og satt.</span> <span class="verse"><a name="9">9</a>Men I er en utvalgt ætt, et kongelig presteskap, et hellig folk, et folk til eiendom, forat I skal forkynne hans dyder som kalte eder fra mørke til sitt underfulle lys,</span> <span class="verse"><a name="10">10</a>I som fordum ikke var et folk, men nu er Guds folk, I som ikke hadde funnet miskunn, men nu har fått miskunn.</span> <span class="verse"><a name="11">11</a>I elskede! jeg formaner eder som fremmede og utlendinger at I avholder eder fra de kjødelige lyster, som strider mot sjelen,</span> <span class="verse"><a name="12">12</a>så I lar eders ferd iblandt hedningene være god, forat de mens de baktaler eder som ugjerningsmenn, kan se eders gode gjerninger og for deres skyld prise Gud på besøkelsens dag.</span> <span class="verse"><a name="13">13</a>Vær derfor all menneskelig ordning undergitt for Herrens skyld, enten det nu er kongen som den høieste,</span> <span class="verse"><a name="14">14</a>eller landshøvdinger som utsendinger fra ham til straff for ugjerningsmenn, men til ros for dem som gjør godt.</span> <span class="verse"><a name="15">15</a>For således er det Guds vilje at I ved å gjøre det gode skal målbinde de uvettige menneskers vankundighet,</span> <span class="verse"><a name="16">16</a>som frie, og ikke som de som har friheten til ondskaps skjul, men som Guds tjenere.</span> <span class="verse"><a name="17">17</a>Ær alle, elsk broderskapet, frykt Gud, ær kongen!</span> <span class="verse"><a name="18">18</a>I tjenere! vær eders herrer undergitt i all frykt, ikke bare de gode og rimelige, men også de vrange!</span> <span class="verse"><a name="19">19</a>For dette finner nåde, om nogen av samvittighet for Gud finner sig i sorger når han lider urettferdig.</span> <span class="verse"><a name="20">20</a>For hvad ros er det om I er tålmodige når I synder og får straff for det? Men om I er tålmodige når I gjør det gode og allikevel må lide, da finner dette nåde hos Gud.</span> <span class="verse"><a name="21">21</a>For dertil blev I og kalt, fordi også Kristus led for eder og efterlot eder et eksempel, forat I skal følge efter i hans fotspor,</span> <span class="verse"><a name="22">22</a>han som ikke gjorde synd, og i hvis munn det ikke blev funnet svik,</span> <span class="verse"><a name="23">23</a>han som ikke skjelte igjen når han blev utskjelt, ikke truet når han led, men overlot det til ham som dømmer rettferdig;</span> <span class="verse"><a name="24">24</a>han som bar våre synder på sitt legeme op på treet, forat vi skal avdø fra våre synder og leve for rettferdigheten, han ved hvis sår I er lægt.</span> <span class="verse"><a name="25">25</a>For I var villfarende som får, men har nu omvendt eder til eders sjelers hyrde og tilsynsmann.</span> </p></div</div></div></body></html>