<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ezek/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ezek">Ezekiel</a> &gt <strong>Chapter 4</strong></div><p><span class="verse"><a name="1">1</a>Og du menneskesønn, ta dig en mursten og legg den foran dig og riss på den en by, Jerusalem,</span> <span class="verse"><a name="2">2</a>og reis bolverk mot den og bygg skanser mot den og kast op en voll mot den og still op leire mot den og sett murbrekkere mot den rundt omkring!</span> <span class="verse"><a name="3">3</a>Og ta dig så en jernpanne og sett den som en jernvegg mellem dig og byen og vend ditt ansikt mot den, så den blir kringsatt, og du kringsetter den. Dette skal være et tegn for Israels hus.</span> <span class="verse"><a name="4">4</a>Og så skal du legge dig på din venstre side og legge Israel-folkets misgjerning på den! I så mange dager som du ligger på den side, skal du bære deres misgjerning;</span> <span class="verse"><a name="5">5</a>og jeg vil la deres misgjernings år for dig bli like så mange dager - tre hundre og nitti dager - så lenge skal du bære Israel-folkets misgjerning.</span> <span class="verse"><a name="6">6</a>Og når du er kommet til ende med dem, så skal du annen gang legge dig på din høire side og bære Juda-folkets misgjerning; i firti dager, en dag for hvert år, vil jeg la dig bære den.</span> <span class="verse"><a name="7">7</a>Og du skal vende ditt åsyn og din nakne arm mot det kringsatte Jerusalem og profetere mot det.</span> <span class="verse"><a name="8">8</a>Og se, jeg legger rep om dig, så du ikke kan vende dig fra den ene side til den andre, før du er kommet til ende med de dager du holder det kringsatt.</span> <span class="verse"><a name="9">9</a>Og ta dig så hvete og bygg og bønner og linser og hirse og spelt og legg dem i ett kar og bak dig brød av dem! I så mange dager som du ligger på din ene side, i tre hundre og nitti dager, skal du ete det.</span> <span class="verse"><a name="10">10</a>Og den mat som du eter, skal være efter vekt, tyve sekel til hver dag; fra tid til tid skal du ete den.</span> <span class="verse"><a name="11">11</a>Det vann du drikker, skal også være efter mål, sjettedelen av en hin; fra tid til tid skal du drikke det.</span> <span class="verse"><a name="12">12</a>Som en byggkake skal du ete det, med menneskeskarn skal du steke det for deres øine.</span> <span class="verse"><a name="13">13</a>Og Herren sa: Således skal Israels barn ete sitt brød urent blandt de folk som jeg vil drive dem bort til.</span> <span class="verse"><a name="14">14</a>Da sa jeg: Akk, Herre, Herre! Se, min sjel er ikke blitt uren, og noget selvdødt eller sønderrevet har jeg ikke ett fra min ungdom like til nu, og det er ikke kommet urent kjøtt i min munn.</span> <span class="verse"><a name="15">15</a>Så sa han til mig: Vel, jeg vil la dig ta kumøkk i stedet for menneskeskarn, så du kan steke ditt brød over den.</span> <span class="verse"><a name="16">16</a>Og han sa til mig: Menneskesønn! Se, jeg sønderbryter brødets stav i Jerusalem, og de skal ete brød efter vekt og med bekymring og drikke vann efter mål og med forferdelse,</span> <span class="verse"><a name="17">17</a>så de skal lide mangel på brød og vann og forferdes, den ene med den andre, og visne bort i sin misgjerning.</span> </p></div</div></div></body></html>