<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ezek/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ezek">Ezekiel</a> &gt <strong>Chapter 28</strong></div><p><span class="verse"><a name="1">1</a>Og Herrens ord kom til mig, og det lød så:</span> <span class="verse"><a name="2">2</a>Menneskesønn! Si til Tyrus' fyrste: Så sier Herren, Israels Gud: Fordi ditt hjerte ophøier sig, og du sier: Jeg er en gud, jeg sitter på et gudesete midt ute i havet, enda du er et menneske og ikke nogen gud, men allikevel i ditt hjerte tykkes dig å være en gud -</span> <span class="verse"><a name="3">3</a>ja, du er visere enn Daniel, intet lønnlig er skjult for dig;</span> <span class="verse"><a name="4">4</a>ved din visdom og forstand har du vunnet dig rikdom og samlet gull og sølv i dine skattkammer;</span> <span class="verse"><a name="5">5</a>ved din store klokskap i handel har du øket din rikdom, og ditt hjerte ophøiet sig for din rikdoms skyld -</span> <span class="verse"><a name="6">6</a>derfor sier Herren, Israels Gud, så: Fordi du i ditt hjerte tykkes dig å være en gud,</span> <span class="verse"><a name="7">7</a>se, derfor lar jeg fremmede komme over dig, de grusomste blandt folkene, og de skal dra sine sverd mot din strålende visdom og vanhellige din glans.</span> <span class="verse"><a name="8">8</a>I graven skal de støte dig ned, og du skal dø som de ihjelslåtte dør, midt ute i havet.</span> <span class="verse"><a name="9">9</a>Vil du vel da si til din banemann: Jeg er en gud, enda du er et menneske og ikke nogen gud, du som er i din drapsmanns vold?</span> <span class="verse"><a name="10">10</a>Som de uomskårne dør, skal du dø ved fremmedes hånd; for jeg har talt, sier Herren, Israels Gud.</span> <span class="verse"><a name="11">11</a>Og Herrens ord kom til mig, og det lød så:</span> <span class="verse"><a name="12">12</a>Menneskesønn! Stem i en klagesang over Tyrus' konge og si til ham: Så sier Herren, Israels Gud: Du som var seglet på den velordnede bygning, full av visdom og fullkommen i skjønnhet!</span> <span class="verse"><a name="13">13</a>I Eden, Guds have, bodde du; kostbare stener dekket dig, karneol, topas og diamant, krysolitt, onyks og jaspis, safir, karfunkel og smaragd, og gull; dine trommer og fløiter var i fullt arbeid hos dig; den dag du blev skapt, stod de rede.</span> <span class="verse"><a name="14">14</a>Du var en salvet kjerub med dekkende vinger, og jeg satte dig på det hellige gudefjell; der gikk du omkring blandt skinnende stener*. / <* funklende edelstener. 2MO 25, 20.></span> <span class="verse"><a name="15">15</a>Ustraffelig var du i din ferd fra den dag du blev skapt, til det blev funnet urettferdighet hos dig.</span> <span class="verse"><a name="16">16</a>Ved din store handel fyltes ditt indre med urett, og du syndet; så vanhelliget jeg dig og drev dig bort fra gudefjellet, og jeg gjorde dig til intet, du salvede kjerub, så du ikke mere fikk være blandt de skinnende stener.</span> <span class="verse"><a name="17">17</a>Ditt hjerte ophøiet sig for din skjønnhets skyld, du ødela din visdom på grunn av din glans; jeg kastet dig til jorden, jeg la dig ned for kongers åsyn, forat de skulde se på dig med lyst.</span> <span class="verse"><a name="18">18</a>Ved dine mange misgjerninger, ved din urettferdige handel vanhelliget du dine helligdommer. Derfor lar jeg ild gå ut fra dig, og den skal fortære dig; jeg gjør dig til aske på jorden for alle deres øine som ser dig.</span> <span class="verse"><a name="19">19</a>Alle som kjente dig blandt folkene, er forferdet over dig; en redsel er du blitt, og du er blitt borte - for evig tid.</span> <span class="verse"><a name="20">20</a>Og Herrens ord kom til mig, og det lød så:</span> <span class="verse"><a name="21">21</a>Menneskesønn! Vend ditt åsyn mot Sidon og spå mot det</span> <span class="verse"><a name="22">22</a>og si: Så sier Herren, Israels Gud: Se, jeg kommer over dig, Sidon, og jeg vil forherlige mig i dig. Og de skal kjenne at jeg er Herren, når jeg holder dom over det og åpenbarer min hellighet på det.</span> <span class="verse"><a name="23">23</a>Og jeg vil sende pest og blod over det på dets gater, og drepte menn skal falle der for et sverd som kommer over det fra alle kanter, og de skal kjenne at jeg er Herren.</span> <span class="verse"><a name="24">24</a>Og ikke skal det for Israels hus mere være nogen stikkende torn eller brennende tistel blandt alle dem som bor rundt omkring dem, og som forakter dem, og de skal kjenne at jeg er Herren, Israels Gud.</span> <span class="verse"><a name="25">25</a>Så sier Herren, Israels Gud: Når jeg samler Israels hus fra de folk som de er spredt iblandt, da vil jeg åpenbare min hellighet på dem for folkenes øine, og de skal bo i sitt land, det som jeg gav min tjener Jakob,</span> <span class="verse"><a name="26">26</a>og de skal bo trygt der og bygge hus og plante vingårder - de skal bo trygt, mens jeg holder dom over alle dem som bor rundt omkring dem, og som forakter dem, og de skal kjenne at jeg, Herren, er deres Gud.</span> </p></div</div></div></body></html>