<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ezek/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ezek">Ezekiel</a> &gt <strong>Chapter 43</strong></div><p><span class="verse"><a name="1">1</a>Så førte han mig til porten, den port som vendte mot øst.</span> <span class="verse"><a name="2">2</a>Og se, Israels Guds herlighet kom fra øst, og lyden av den var som lyden av store vann, og jorden lyste av hans herlighet.</span> <span class="verse"><a name="3">3</a>Og det var å se til som det syn jeg før hadde sett, som det syn jeg så da jeg kom for å ødelegge staden*, og synene var som det syn jeg hadde sett ved elven Kebar, og jeg falt ned på mitt ansikt. / <* d.e. forkynne staden at den skulde ødelegges; ESK 9, 1 fg. 1, 1. 28.></span> <span class="verse"><a name="4">4</a>Og Herrens herlighet drog inn i huset gjennem den port som vendte mot øst.</span> <span class="verse"><a name="5">5</a>Og Ånden løftet mig op og førte mig inn i den indre forgård, og se, Herrens herlighet fylte huset.</span> <span class="verse"><a name="6">6</a>Og jeg hørte en som talte til mig ut fra huset, mens en mann stod ved siden av mig.</span> <span class="verse"><a name="7">7</a>Og han sa til mig: Menneskesønn! Dette er stedet for min trone, det sted hvor mine føtter skal stå, og der vil jeg bo blandt Israels barn til evig tid, og Israels hus skal ikke mere gjøre mitt hellige navn urent, hverken de eller deres konger, med sitt horelevnet og med sine kongers* døde kropper og med sine offerhauger, / <* d.e. sine avguders.></span> <span class="verse"><a name="8">8</a>således som de gjorde da de satte deres treskel ved min treskel og deres dørstolpe ved siden av min dørstolpe, så bare veggen var imellem mig og dem, og de gjorde mitt hellige navn urent med de vederstyggelige ting som de fór med, så jeg måtte gjøre ende på dem i min vrede.</span> <span class="verse"><a name="9">9</a>Nu skal de ha sitt horelevnet og sine kongers døde kropper langt bort fra mig, og da vil jeg bo iblandt dem til evig tid.</span> <span class="verse"><a name="10">10</a>Du menneskesønn! Tal til Israels hus om dette hus, så de må skamme sig over sine misgjerninger og måle den velordnede bygning.</span> <span class="verse"><a name="11">11</a>Og når de skammer sig over alt det de har gjort, da skal du kunngjøre dem husets skikkelse og dets innredning, dets utganger og innganger, hele dets skikkelse og alle forskriftene om det - hele dets skikkelse og alle lovene om det, og skriv det op for deres øine, sa de må akte på hele dets skikkelse og alle forskriftene om det og gjøre efter dem.</span> <span class="verse"><a name="12">12</a>Dette er loven om huset: På toppen av fjellet skal hele dets område rundt omkring være høihellig. Se, dette er loven om huset.</span> <span class="verse"><a name="13">13</a>Og dette er alterets mål i alen - hver alen regnet til en almindelig alen og en håndsbredd: Der skal være et fotstykke, én alen høit og én alen bredt, og kantlisten på randen av det skal være et spann rundt omkring; dette er alterets underlag.</span> <span class="verse"><a name="14">14</a>Og fra fotstykket på jorden til den nedre avsats skal det være to alen, og bredden skal være én alen, og fra den lille avsats til den store avsats skal det være fire alen, og bredden skal være én alen.</span> <span class="verse"><a name="15">15</a>Og Har'el* skal være fire alen, og fra Ariel* og opefter skal det være fire horn**. / <* Har'el (Guds berg) er hele alterets øverste del, og Ariel (Guds arne) dets ildsted.> / <** 2MO 27, 2.></span> <span class="verse"><a name="16">16</a>Og Ariel skal være tolv alen lang og tolv alen bred, firkantet med fire like lange sider.</span> <span class="verse"><a name="17">17</a>Og avsatsen skal være fjorten alen lang og fjorten alen bred, med fire like lange sider, og kantlisten omkring den skal være en halv alen, og fotstykket dertil en alen rundt omkring, og dets trapper skal vende mot øst.</span> <span class="verse"><a name="18">18</a>Og han sa til mig: Menneskesønn! Så sier Herren, Israels Gud: Dette er forskriftene om alteret på den dag det blir gjort, så en kan ofre brennoffer og sprenge blod på det.</span> <span class="verse"><a name="19">19</a>Du skal gi de levittiske prester, de som er av Sadoks ætt, som står mig nær og tjener mig, en ung okse til syndoffer, sier Herren, Israels Gud.</span> <span class="verse"><a name="20">20</a>Og du skal ta noget av dens blod og stryke på dets fire horn og på avsatsens fire hjørner og på kantlisten rundt omkring, og du skal rense det fra synd og gjøre soning for det.</span> <span class="verse"><a name="21">21</a>Så skal du ta syndofferoksen, og den skal brennes på det foreskrevne sted i huset, utenfor helligdommen.</span> <span class="verse"><a name="22">22</a>Og den annen dag skal du ofre en gjetebukk uten lyte til syndoffer, og de skal rense alteret fra synd, likesom de renset det med oksen.</span> <span class="verse"><a name="23">23</a>Når du er ferdig med å rense det, skal du ofre en ung okse uten lyte og en vær uten lyte av småfeet.</span> <span class="verse"><a name="24">24</a>Og du skal føre dem frem for Herrens åsyn, og prestene skal strø salt på dem og ofre dem til brennoffer for Herren.</span> <span class="verse"><a name="25">25</a>I syv dager skal du ofre en bukk til syndoffer hver dag, og en ung okse og en vær av småfeet, begge uten lyte, skal ofres.</span> <span class="verse"><a name="26">26</a>I syv dager skal de gjøre soning for alteret og rense det og innvie det.</span> <span class="verse"><a name="27">27</a>Og når disse dager er til ende, da skal prestene på den åttende dag og alltid senere ofre eders brennoffer og takkoffer på alteret, og jeg vil ha behag i eder, sier Herren, Israels Gud.</span> </p></div</div></div></body></html>