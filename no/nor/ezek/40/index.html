<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ezek/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ezek">Ezekiel</a> &gt <strong>Chapter 40</strong></div><p><span class="verse"><a name="1">1</a>I det fem og tyvende år efterat vi var bortført, i begynnelsen av året, på den tiende dag i måneden, i det fjortende år efterat staden var inntatt, nettop på den dag kom Herrens hånd over mig, og han førte mig dit.</span> <span class="verse"><a name="2">2</a>I syner fra Gud førte han mig til Israels land og satte mig ned på et meget høit fjell, og på det var det likesom en bygget stad i syd.</span> <span class="verse"><a name="3">3</a>Og han førte mig dit, og se, der var en mann hvis utseende var som kobber, og han hadde en linsnor og en målestang i hånden, og han stod i porten.</span> <span class="verse"><a name="4">4</a>Og mannen talte til mig og sa: Menneskesønn! Se med dine øine og hør med dine ører og akt på alt det jeg vil la dig se! For du er ført hit, forat jeg skal la dig se det. Forkynn Israels hus alt det du ser!</span> <span class="verse"><a name="5">5</a>Og se, der var en mur utenom huset rundt omkring, og målestangen som mannen hadde i hånden, var seks alen lang, hver alen regnet til en almindelig alen og en håndsbredd, og han målte murens bredde: den var én stang, og dens høide: den var én stang.</span> <span class="verse"><a name="6">6</a>Så kom han til den port hvis forside vendte mot øst, og han steg op efter dens trin, og han målte portens treskel: den var én stang i bredden - det var den første treskel, og den var én stang i bredden.</span> <span class="verse"><a name="7">7</a>Og hver vaktstue var én stang i lengden og én stang i bredden, og mellem vaktstuene var det fem alen, og portens treskel ved portens forhall på den indre side var én stang.</span> <span class="verse"><a name="8">8</a>Og han målte portens forhall på den indre side: den var én stang.</span> <span class="verse"><a name="9">9</a>Og han målte portens forhall: den var åtte alen, og dens pilarer: de var to alen, og portens forhall lå på innsiden.</span> <span class="verse"><a name="10">10</a>Og vaktstuene i porten mot øst var tre på hver side; alle tre var like store, og pilarene på begge sider var også like store.</span> <span class="verse"><a name="11">11</a>Og han målte bredden av portåpningen: den var ti alen, og portens lengde: den var tretten alen.</span> <span class="verse"><a name="12">12</a>Foran vaktstuene var det et rum på én alen, og på den andre side likeledes et rum på én alen, og hver vaktstue var seks alen på den ene og seks alen på den andre side.</span> <span class="verse"><a name="13">13</a>Og han målte porten fra den ene vaktstues tak til den andres tak; bredden var fem og tyve alen, dør midt imot dør.</span> <span class="verse"><a name="14">14</a>Og han gjorde pilarene seksti alen høie, og tett inn til pilarene lå forgården, rundt omkring porten.</span> <span class="verse"><a name="15">15</a>Og fra forsiden av inngangsporten til forsiden av den indre ports forhall var det femti alen.</span> <span class="verse"><a name="16">16</a>Og det var vinduer med fast gitter på vaktstuene og på deres pilarer innentil mot porten rundt omkring, og likeså på hallene; og således var det vinduer rundt omkring innentil, og på pilarene var det palmer.</span> <span class="verse"><a name="17">17</a>Så førte han mig til den ytre forgård, og se, der var kammere og et stenlagt gulv i forgården rundt omkring; det var tretti kammer på stengulvet.</span> <span class="verse"><a name="18">18</a>Og stengulvet var ved siden av portene, svarende til portenes lengde; det var det nedre stengulv.</span> <span class="verse"><a name="19">19</a>Og han målte bredden fra forsiden av den nedre port til den ytre forside av den indre forgård: den var hundre alen mot øst og mot nord.</span> <span class="verse"><a name="20">20</a>Så målte han lengden og bredden av den port hvis forside vendte mot nord, og som hørte til den ytre forgård.</span> <span class="verse"><a name="21">21</a>Den hadde tre vaktstuer på hver side, og dens pilarer og haller var like store som de i den første port; den var femti alen lang og fem og tyve alen bred.</span> <span class="verse"><a name="22">22</a>Og vinduene og hallene og palmene var like store som i den port hvis forside vendte mot øst, og på syv trin steg en op i den, og dens haller lå foran dem.</span> <span class="verse"><a name="23">23</a>Og porten til den indre forgård lå midt imot porten som vendte mot nord og mot øst, og han målte hundre alen fra port til port.</span> <span class="verse"><a name="24">24</a>Så førte han mig mot syd, og se, der var en port som vendte mot syd; og han målte dens pilarer og haller: de var like store som de andre.</span> <span class="verse"><a name="25">25</a>Og det var vinduer på den og på dens haller rundt omkring, likesom de andre vinduer; den var femti alen lang og fem og tyve alen bred.</span> <span class="verse"><a name="26">26</a>Dens trapper hadde syv trin, og dens haller lå foran dem, og på dens pilarer var det palmer, én på hver side.</span> <span class="verse"><a name="27">27</a>Og der var en port til den indre forgård mot syd, og fra denne port til porten mot syd målte han hundre alen.</span> <span class="verse"><a name="28">28</a>Så førte han mig til den indre forgård gjennem sydporten, og han målte sydporten: den var like stor som de andre.</span> <span class="verse"><a name="29">29</a>Og dens vaktstuer og pilarer og haller var like store som de andre, og det var vinduer på den og på dens haller rundt omkring; den var femti alen lang og fem og tyve alen bred.</span> <span class="verse"><a name="30">30</a>Og det var haller rundt omkring, fem og tyve alen lange og fem alen brede.</span> <span class="verse"><a name="31">31</a>Hallene vendte ut mot den ytre forgård, og det var palmer på pilarene, og trappene hadde åtte trin.</span> <span class="verse"><a name="32">32</a>Så førte han mig til den indre forgård mot øst, og han målte porten: den var like stor som de andre.</span> <span class="verse"><a name="33">33</a>Og dens vaktstuer og pilarer og haller var like store som de andre; og det var vinduer på den og på dens haller rundt omkring; den var femti alen lang og fem og tyve alen bred.</span> <span class="verse"><a name="34">34</a>Hallene vendte ut mot den ytre forgård, og det var palmer på pilarene på begge sider, og trappene hadde åtte trin.</span> <span class="verse"><a name="35">35</a>Så førte han mig til nordporten, og han målte den: den var like stor som de andre;</span> <span class="verse"><a name="36">36</a>likeså målte han dens vaktstuer, pilarer og haller, og det var vinduer på den rundt omkring; den var femti alen lang og fem og tyve alen bred.</span> <span class="verse"><a name="37">37</a>Dens pilarer vendte mot den ytre forgård, og det var palmer på pilarene på begge sider, og trappene hadde åtte trin.</span> <span class="verse"><a name="38">38</a>Og det var et kammer med dør i pilarene ved portene; der skulde de skylle brennofferet.</span> <span class="verse"><a name="39">39</a>Og i portens forhall stod det to bord på hver side til å slakte brennofferet og syndofferet og skyldofferet på.</span> <span class="verse"><a name="40">40</a>Og ved den ytre sidevegg, når en steg op i inngangen til porten mot nord, stod det to bord, og ved deri andre sidevegg på portens forhall stod det også to bord -</span> <span class="verse"><a name="41">41</a>fire bord ved hver sidevegg på porten, tilsammen åtte bord; på dem skulde de slakte.</span> <span class="verse"><a name="42">42</a>Og det var fire bord til brennofferet; de var av hugne stener, halvannen alen lange og halvannen alen brede og én alen høie; på dem skulde de legge de redskaper som de skulde slakte brennofferet og slaktofferet med.</span> <span class="verse"><a name="43">43</a>Og dobbelte knagger, en hånd brede, var festet på huset rundt omkring, og på bordene skulde offerkjøttet legges.</span> <span class="verse"><a name="44">44</a>Og utenfor den indre port var det kammere for sangerne i den indre forgård, ved siden av nordporten, og deres forside vendte mot syd; og en annen rad kammer lå ved siden av østporten, med forsiden mot nord.</span> <span class="verse"><a name="45">45</a>Og han talte til mig og sa: Denne rad kammer, hvis forside vender mot syd, er for de prester som tar vare på det som er å vareta ved huset;</span> <span class="verse"><a name="46">46</a>men den rad kammer hvis forside vender mot nord, er for de prester som tar vare på det som er å vareta ved alteret; det er Sadoks sønner, de av Levis sønner som treder nær til Herren for å tjene ham.</span> <span class="verse"><a name="47">47</a>Og han målte forgården: den var hundre alen lang og hundre alen bred i firkant, og alteret* stod foran huset. / <* d.e. brennofferalteret; ESK 43, 13 fg.></span> <span class="verse"><a name="48">48</a>Så førte han mig til husets forhall og målte forhallens pilarer: de var fem alen på den ene og fem alen på den andre side, og portens bredde: den var tre alen på hver side.</span> <span class="verse"><a name="49">49</a>Forhallen var tyve alen lang og elleve alen bred, og den hadde trin som førte op til den, og ved pilarene stod der søiler, én på hver side.</span> </p></div</div></div></body></html>