<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/heb">Hebrews</a> &gt <strong>Chapter 7</strong></div><p><span class="verse"><a name="1">1</a>For denne Melkisedek, konge i Salem, den høieste Guds prest, han som gikk Abraham i møte da han vendte tilbake fra sin seier over kongene, og som velsignet ham,</span> <span class="verse"><a name="2">2</a>han som Abraham også gav tiende av alt, og som først, når hans navn utlegges, er rettferdighets konge, men dernæst også Salems konge, det er freds konge,</span> <span class="verse"><a name="3">3</a>som er uten far, uten mor, uten ættetavle, som hverken har dagers begynnelse eller livs ende, men er gjort lik med Guds Sønn - han blir prest for alltid.</span> <span class="verse"><a name="4">4</a>Og se, hvor stor han er, denne som Abraham, patriarken, endog gav tiende av byttet!</span> <span class="verse"><a name="5">5</a>Og mens de av Levis barn som får prestedømmet, har et bud om å ta tiende efter loven av folket, det er av sine brødre, skjønt disse er kommet av Abrahams lend,</span> <span class="verse"><a name="6">6</a>så har denne, som ikke regner sin ætt fra dem, tatt tiende av Abraham og velsignet ham som hadde løftene.</span> <span class="verse"><a name="7">7</a>Men uten all motsigelse er det den ringere som velsignes av den høiere.</span> <span class="verse"><a name="8">8</a>Og her er det dødelige mennesker som tar tiende, men der en som har det vidnesbyrd at han lever.</span> <span class="verse"><a name="9">9</a>Og om jeg så må si: Ved Abraham er endog Levi, som tar tiende, blitt lagt i tiende;</span> <span class="verse"><a name="10">10</a>for han var ennu i sin fars lend dengang da Melkisedek møtte ham.</span> <span class="verse"><a name="11">11</a>Var det da fullkommenhet å vinne ved det levittiske prestedømme - for dette var folket bundet til ved loven - hvad trang hadde det da vært til at en annen prest skulde opstå efter Melkisedeks vis og ikke nevnes efter Arons vis?</span> <span class="verse"><a name="12">12</a>Omskiftes prestedømmet, da går jo nødvendigvis også en omskiftelse av loven for sig;</span> <span class="verse"><a name="13">13</a>for han som dette sies om, hørte til en annen stamme, hvorav ingen har tatt vare på alteret;</span> <span class="verse"><a name="14">14</a>det er jo kjent nok at vår Herre er oprunnet av Juda, og til denne stamme har Moses ikke talt noget om prester.</span> <span class="verse"><a name="15">15</a>Og enn mere klart er det når det opstår en annen prest efter Melkisedeks vis,</span> <span class="verse"><a name="16">16</a>som ikke er blitt det ifølge et kjødelig buds lov, men ifølge et uforgjengelig livs kraft;</span> <span class="verse"><a name="17">17</a>for han får det vidnesbyrd: Du er prest til evig tid efter Melkisedeks vis.</span> <span class="verse"><a name="18">18</a>For et eldre bud settes ut av kraft, fordi det var svakt og unyttig -</span> <span class="verse"><a name="19">19</a>loven førte jo ikke noget frem til fullkommenhet - og et bedre håp føres inn, så vi kan nærme oss til Gud.</span> <span class="verse"><a name="20">20</a>Og så visst som det ikke gikk for sig uten ed -</span> <span class="verse"><a name="21">21</a>for hine er blitt prester uten ed, men han med ed ved den som sier til ham: Herren svor, og han skal ikke angre det: Du er prest til evig tid efter Melkisedeks vis -</span> <span class="verse"><a name="22">22</a>så visst er det en bedre pakt som Jesus er blitt borgsmann for.</span> <span class="verse"><a name="23">23</a>Og av hine prester har det vært flere, fordi de ved døden blev hindret fra å holde ved;</span> <span class="verse"><a name="24">24</a>men denne har et uforgjengelig prestedømme, fordi han blir til evig tid,</span> <span class="verse"><a name="25">25</a>og derfor kan han også fullkommen frelse dem som kommer til Gud ved ham, da han alltid lever til å gå i forbønn for dem.</span> <span class="verse"><a name="26">26</a>For en sådan yppersteprest måtte vi og ha, hellig, uskyldig, ren, skilt fra syndere og ophøiet over himlene</span> <span class="verse"><a name="27">27</a>en som ikke hver dag trenger til, likesom yppersteprestene, først å frembære offer for sine egne synder, derefter for folkets; for dette gjorde han en gang for alle da han ofret sig selv.</span> <span class="verse"><a name="28">28</a>For loven innsetter til yppersteprester mennesker som har skrøpelighet, men edens ord, som kom efter loven, innsetter Sønnen, han som er blitt fullendt for all evighet.</span> </p></div</div></div></body></html>