<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/heb/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/heb">Hebrews</a> &gt <strong>Chapter 11</strong></div><p><span class="verse"><a name="1">1</a>Men tro er full visshet om det som håpes, overbevisning om ting som ikke sees.</span> <span class="verse"><a name="2">2</a>For på grunn av den fikk de gamle godt vidnesbyrd.</span> <span class="verse"><a name="3">3</a>Ved tro skjønner vi at verden er kommet i stand ved Guds ord, så det som sees, ikke blev til av det synlige.</span> <span class="verse"><a name="4">4</a>Ved tro bar Abel frem for Gud et bedre offer enn Kain; ved den fikk han det vidnesbyrd at han var rettferdig, idet Gud vidnet om hans gaver, og ved den taler han ennu efter sin død.</span> <span class="verse"><a name="5">5</a>Ved tro blev Enok bortrykket, så han ikke skulde se døden, og han blev ikke funnet, fordi Gud hadde bortrykket ham. For før han blev bortrykket, fikk han det vidnesbyrd at han tektes Gud;</span> <span class="verse"><a name="6">6</a>men uten tro er det umulig å tekkes Gud; for den som treder frem for Gud, må tro at han er til, og at han lønner dem som søker ham.</span> <span class="verse"><a name="7">7</a>Ved tro bygget Noah, varslet av Gud om det som ennu ikke var sett, i hellig frykt en ark til frelse for sitt hus; ved den fordømte han verden og blev arving til rettferdigheten av tro.</span> <span class="verse"><a name="8">8</a>Ved tro var Abraham lydig da han blev kalt, så han drog ut til det sted han skulde få til arv, og han drog ut uten å vite hvorhen han skulde komme;</span> <span class="verse"><a name="9">9</a>ved tro opholdt han sig som utlending i det lovede land som i et fremmed land, idet han bodde i telt sammen med Isak og Jakob, medarvingene til det samme løfte;</span> <span class="verse"><a name="10">10</a>for han ventet på den stad som har de faste grunnvoller, og som Gud er byggmester og skaper til.</span> <span class="verse"><a name="11">11</a>Ved tro fikk også Sara kraft til å grunnlegge en ætt, og det til tross for sin alder, da hun aktet ham trofast som gav løftet;</span> <span class="verse"><a name="12">12</a>derfor blev det også av en, og det en utlevd, avlet så mange som himmelens stjerner og som sanden ved havets strand, som ingen kan telle.</span> <span class="verse"><a name="13">13</a>I tro døde alle disse uten at de hadde opnådd det som var lovt; men de så det langt borte og hilste det og bekjente at de var fremmede og utlendinger på jorden.</span> <span class="verse"><a name="14">14</a>For de som sier slikt, gir derved til kjenne at de søker et fedreland;</span> <span class="verse"><a name="15">15</a>og dersom de hadde tenkt på det som de var kommet fra, da hadde de jo hatt tid til å vende tilbake;</span> <span class="verse"><a name="16">16</a>men nu stunder de efter et bedre, det er et himmelsk; derfor skammer Gud sig ikke ved dem, ved å kalles deres Gud; for han har gjort en stad ferdig til dem.</span> <span class="verse"><a name="17">17</a>Ved tro ofret Abraham Isak dengang han blev fristet; ja, sin enbårne ofret han som hadde fått løftene,</span> <span class="verse"><a name="18">18</a>han som det blev sagt til: I Isak skal det nevnes dig en ætt;</span> <span class="verse"><a name="19">19</a>for han tenkte at Gud er mektig endog til å opvekke fra de døde, og derfra fikk han ham og likesom tilbake.</span> <span class="verse"><a name="20">20</a>Ved tro velsignet Isak Jakob og Esau, med syn på det som skulde komme.</span> <span class="verse"><a name="21">21</a>Ved tro velsignet Jakob døende hver og en av Josefs sønner og tilbad, bøiet over knappen på sin stav.</span> <span class="verse"><a name="22">22</a>Ved tro talte Josef på sitt siste om Israels barns utgang og gav påbud om sine ben.</span> <span class="verse"><a name="23">23</a>Ved tro blev Moses efter sin fødsel skjult i tre måneder av sine foreldre, fordi de så at gutten var fager, og de fryktet ikke for kongens bud.</span> <span class="verse"><a name="24">24</a>Ved tro nektet Moses, da han var blitt stor, å kalles Faraos datters sønn,</span> <span class="verse"><a name="25">25</a>idet han heller valgte å lide ondt sammen med Guds folk enn å ha en kortvarig nydelse av synden,</span> <span class="verse"><a name="26">26</a>og aktet Kristi vanære for en større rikdom enn Egyptens skatter; for han så frem til lønnen.</span> <span class="verse"><a name="27">27</a>Ved tro forlot han Egypten, uten å frykte for kongens vrede; for han holdt ut, som om han så den usynlige.</span> <span class="verse"><a name="28">28</a>Ved tro holdt han påsken med blodsprengningen, forat ikke ødeleggeren skulde røre deres førstefødte.</span> <span class="verse"><a name="29">29</a>Ved tro gikk de gjennem det Røde Hav som over tørt land; men da egypterne prøvde på det, druknet de.</span> <span class="verse"><a name="30">30</a>Ved tro falt Jerikos murer, da de hadde gått omkring dem i syv dager.</span> <span class="verse"><a name="31">31</a>Ved tro undgikk skjøgen Rahab å gå til grunne med de vantro, da hun hadde tatt imot speiderne med fred.</span> <span class="verse"><a name="32">32</a>Og hvorfor taler jeg lenger? Tiden vilde bli mig for kort om jeg skulde fortelle om Gideon og Barak og Samson og Jefta, om David og Samuel og profetene,</span> <span class="verse"><a name="33">33</a>som ved tro seiret over kongeriker, håndhevde rettferdighet, fikk løfter opfylt, stoppet gapet på løver,</span> <span class="verse"><a name="34">34</a>slukket ilds kraft, slapp fra sverds egg, fikk styrke igjen efter sykdom, blev veldige i krig, fikk fienders hærer til å vike;</span> <span class="verse"><a name="35">35</a>kvinner fikk sine døde igjen ved opstandelse; andre blev utspent til pinsel og vilde ikke ta imot utløsning, forat de kunde få del i en bedre opstandelse;</span> <span class="verse"><a name="36">36</a>andre fikk lide spott og hudstrykning, ja bånd og fengsel;</span> <span class="verse"><a name="37">37</a>de blev stenet, gjennemsaget, fristet; de døde for sverd; de flakket omkring i fåreskinn, i gjeteskinn, de led mangel, trengsel, hård medferd</span> <span class="verse"><a name="38">38</a>- verden var dem ikke verd - de vanket om i utørkener og fjell og huler og jordkløfter.</span> <span class="verse"><a name="39">39</a>Og enda alle disse fikk vidnesbyrd for sin tro, opnådde de ikke det som var lovt,</span> <span class="verse"><a name="40">40</a>fordi Gud forut hadde utsett noget bedre for oss, så de ikke skulde nå fullendelsen uten oss.</span> </p></div</div></div></body></html>