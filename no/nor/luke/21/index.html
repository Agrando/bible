<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/luke">Luke</a> &gt <strong>Chapter 21</strong></div><p><span class="verse"><a name="1">1</a>Og da han så op, fikk han se de rike legge sine gaver i tempelkisten.</span> <span class="verse"><a name="2">2</a>Og han så en fattig enke legge to skjerver i den.</span> <span class="verse"><a name="3">3</a>Da sa han: Sannelig sier jeg eder: Denne fattige enke har lagt mere enn alle.</span> <span class="verse"><a name="4">4</a>For alle disse la sine gaver av sin overflod; men hun la av sin fattigdom alt det hun hadde å leve av.</span> <span class="verse"><a name="5">5</a>Og da nogen sa om templet at det var prydet med fagre stener og tempelgaver, sa han:</span> <span class="verse"><a name="6">6</a>Dette som I ser - de dager skal komme da det ikke skal levnes sten på sten som ikke skal brytes ned.</span> <span class="verse"><a name="7">7</a>Da spurte de ham og sa: Mester! når skal da dette skje? og hvad skal tegnet være når dette skal skje?</span> <span class="verse"><a name="8">8</a>Og han sa: Se til at I ikke føres vill! for mange skal komme i mitt navn og si: Det er mig, og: Tiden er nær. Gå ikke efter dem!</span> <span class="verse"><a name="9">9</a>Og når I får høre om krig og oprør, da la eder ikke skremme! for dette må først skje, men enden kommer ikke med det samme.</span> <span class="verse"><a name="10">10</a>Da sa han til dem: Folk skal reise sig mot folk og rike mot rike,</span> <span class="verse"><a name="11">11</a>og store jordskjelv skal det være og hunger og sott både her og der, og det skal skje forferdelige ting og store tegn fra himmelen.</span> <span class="verse"><a name="12">12</a>Men før alt dette skjer, skal de legge hånd på eder og forfølge eder og overgi eder til synagoger og fengsler, og I skal føres frem for konger og landshøvdinger for mitt navns skyld;</span> <span class="verse"><a name="13">13</a>det skal falle ut til godt vidnesbyrd for eder.</span> <span class="verse"><a name="14">14</a>Legg eder derfor på hjerte at I ikke forut skal grunde på hvorledes I skal forsvare eder!</span> <span class="verse"><a name="15">15</a>for jeg skal gi eder munn og visdom som alle eders motstandere ikke kan motstå eller motsi.</span> <span class="verse"><a name="16">16</a>Men I skal forrådes endog av foreldre og brødre og frender og venner, og de skal volde nogen av eder døden,</span> <span class="verse"><a name="17">17</a>og I skal hates av alle for mitt navns skyld.</span> <span class="verse"><a name="18">18</a>Og ikke et hår på eders hode skal gå tapt.</span> <span class="verse"><a name="19">19</a>Vær tålmodige, så skal I vinne eders sjeler!</span> <span class="verse"><a name="20">20</a>Men når I ser Jerusalem bli kringsatt av krigshærer, da skal I vite at dets ødeleggelse er nær.</span> <span class="verse"><a name="21">21</a>Da må de som er i Judea, fly til fjells, og de som er inne i byen, må gå ut, og de som er ute på landet, ikke gå inn i den;</span> <span class="verse"><a name="22">22</a>for dette er gjengjeldelsens dager, forat alt det som skrevet er, skal bli opfylt.</span> <span class="verse"><a name="23">23</a>Men ve de fruktsommelige, og dem som gir die, i de dager! for stor nød skal være på jorden, og vrede over dette folk,</span> <span class="verse"><a name="24">24</a>og de skal falle for sverds egg og føres fangne til alle folkeslag, og Jerusalem skal ligge nedtrådt av hedninger, inntil hedningenes tid er til ende.</span> <span class="verse"><a name="25">25</a>Og det skal skje tegn i sol og måne og stjerner, og på jorden skal folkene engstes i fortvilelse når hav og brenninger bruser,</span> <span class="verse"><a name="26">26</a>mens mennesker faller i avmakt av redsel og gru for det som kommer over jorderike; for himmelens krefter skal rokkes.</span> <span class="verse"><a name="27">27</a>Og da skal de se Menneskesønnen komme i skyen med kraft og megen herlighet.</span> <span class="verse"><a name="28">28</a>Men når dette begynner å skje, da rett eder op og løft eders hoder! for eders forløsning stunder til.</span> <span class="verse"><a name="29">29</a>Og han sa en lignelse til dem: Se på fikentreet og alle trær:</span> <span class="verse"><a name="30">30</a>Så snart de springer ut og I ser det, da vet I av eder selv at nu er sommeren nær.</span> <span class="verse"><a name="31">31</a>Således skal også I, når I ser dette skje, vite at Guds rike er nær.</span> <span class="verse"><a name="32">32</a>Sannelig sier jeg eder: Denne slekt skal ingenlunde forgå før det skjer alt sammen.</span> <span class="verse"><a name="33">33</a>Himmel og jord skal forgå, men mine ord skal ingenlunde forgå.</span> <span class="verse"><a name="34">34</a>Men vokt eder at ikke eders hjerte nogen tid tynges av rus og svir og timelige bekymringer, så hin dag kommer uventet over eder som en snare!</span> <span class="verse"><a name="35">35</a>for den skal komme over alle dem som bor over den hele jord.</span> <span class="verse"><a name="36">36</a>Men våk hver tid og stund, og bed, så I kan være i stand til å undfly alt dette som skal komme, og til å bli stående for Menneskesønnen!</span> <span class="verse"><a name="37">37</a>Om dagene lærte han i templet, men om nettene gikk han ut av byen og overnattet på det berg som kalles Oljeberget.</span> <span class="verse"><a name="38">38</a>Og alt folket kom tidlig om morgenen til ham i templet for å høre ham.</span> </p></div</div></div></body></html>