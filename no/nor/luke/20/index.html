<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/luke">Luke</a> &gt <strong>Chapter 20</strong></div><p><span class="verse"><a name="1">1</a>Og det skjedde en av dagene mens han lærte folket i templet og forkynte evangeliet, da stod yppersteprestene og de skriftlærde frem sammen med de eldste</span> <span class="verse"><a name="2">2</a>og sa til ham: Si oss: Med hvad myndighet gjør du dette, eller hvem er det som har gitt dig denne myndighet?</span> <span class="verse"><a name="3">3</a>Men han svarte og sa til dem: Også jeg vil spørre eder om en ting; si mig:</span> <span class="verse"><a name="4">4</a>Johannes' dåp, var den fra himmelen eller fra mennesker?</span> <span class="verse"><a name="5">5</a>Men de samrådde sig med hverandre og sa: Sier vi: Fra himmelen, da sier han: Hvorfor trodde I ham da ikke?</span> <span class="verse"><a name="6">6</a>Men sier vi: Fra mennesker, da stener hele folket oss; for de tror fullt og fast at Johannes var en profet.</span> <span class="verse"><a name="7">7</a>Og de svarte at de ikke visste hvor den var fra.</span> <span class="verse"><a name="8">8</a>Da sa Jesus til dem: Så sier heller ikke jeg eder med hvad myndighet jeg gjør dette.</span> <span class="verse"><a name="9">9</a>Han begynte da å si denne lignelse til folket: En mann plantet en vingård og leide den ut til vingårdsmenn og drog utenlands for lange tider.</span> <span class="verse"><a name="10">10</a>Og da tiden kom, sendte han en tjener til vingårdsmennene, forat de skulde gi ham av vingårdens frukt; men vingårdsmennene slo ham, og lot ham gå bort med tomme hender.</span> <span class="verse"><a name="11">11</a>Og han blev ved og sendte en annen tjener; men de slo også ham og hånte ham og lot ham gå bort med tomme hender.</span> <span class="verse"><a name="12">12</a>Og han blev ved og sendte en tredje; men de slo også ham til blods og kastet ham ut.</span> <span class="verse"><a name="13">13</a>Da sa vingårdens herre: Hvad skal jeg gjøre? Jeg vil sende min sønn, den elskede; de vil da vel undse sig for ham.</span> <span class="verse"><a name="14">14</a>Men da vingårdsmennene fikk se ham, la de op råd med hverandre og sa: Dette er arvingen; la oss slå ham ihjel, så arven kan bli vår!</span> <span class="verse"><a name="15">15</a>Og de kastet ham ut av vingården og slo ham ihjel. Hvad skal nu vingårdens herre gjøre med dem?</span> <span class="verse"><a name="16">16</a>Han skal komme og drepe disse vingårdsmenn og overgi vingården til andre. Da de hørte det, sa de: Det må aldri skje!</span> <span class="verse"><a name="17">17</a>Men han så på dem og sa: Hvad er da dette som er skrevet: Den sten som bygningsmennene forkastet, den er blitt hjørnesten?</span> <span class="verse"><a name="18">18</a>Hver den som faller på denne sten, han skal knuses; men den som den faller på, ham skal den smuldre til støv.</span> <span class="verse"><a name="19">19</a>Og de skriftlærde og yppersteprestene søkte å få lagt hånd på ham i samme stund; men de fryktet for folket; for de skjønte at det var om dem han hadde sagt denne lignelse.</span> <span class="verse"><a name="20">20</a>Og efterat de nogen tid hadde voktet på ham, sendte de lurere, som lot som de var rettferdige, for å fange ham i ord, så de kunde overgi ham til øvrigheten og til landshøvdingens makt.</span> <span class="verse"><a name="21">21</a>Og de spurte ham og sa: Mester! vi vet at du taler og lærer rett og gjør ikke forskjell på folk, men lærer Guds vei i sannhet;</span> <span class="verse"><a name="22">22</a>er det oss tillatt å gi keiseren skatt, eller ikke?</span> <span class="verse"><a name="23">23</a>Men han merket deres list og sa til dem:</span> <span class="verse"><a name="24">24</a>Vis mig en penning! Hvis billede og påskrift har den? De svarte: Keiserens.</span> <span class="verse"><a name="25">25</a>Da sa han til dem: Så gi da keiseren hvad keiserens er, og Gud hvad Guds er!</span> <span class="verse"><a name="26">26</a>Og de var ikke i stand til å fange ham i ord i folkets påhør, og de undret sig over hans svar, og tidde.</span> <span class="verse"><a name="27">27</a>Men det kom nogen av sadduseerne til ham, de som nekter at det er nogen opstandelse, og de spurte ham og sa:</span> <span class="verse"><a name="28">28</a>Mester! Moses har foreskrevet oss at når en manns gifte bror dør og ikke har barn, da skal hans bror ta hans hustru til ekte og opreise sin bror avkom.</span> <span class="verse"><a name="29">29</a>Nu var det syv brødre; og den første tok sig en hustru og døde barnløs.</span> <span class="verse"><a name="30">30</a>Og den annen</span> <span class="verse"><a name="31">31</a>og den tredje tok henne, og likeså alle syv; de efterlot ikke barn, og døde.</span> <span class="verse"><a name="32">32</a>Til sist døde også kvinnen.</span> <span class="verse"><a name="33">33</a>Hvem iblandt dem skal nu få kvinnen til hustru i opstandelsen? for alle syv har jo hatt henne til hustru.</span> <span class="verse"><a name="34">34</a>Og Jesus sa til dem: Denne verdens barn tar til ekte og gis til ekte;</span> <span class="verse"><a name="35">35</a>men de som aktes verdige til å få del i hin verden og i opstandelsen fra de døde, de hverken tar til ekte eller gis til ekte;</span> <span class="verse"><a name="36">36</a>for de kan ikke mere dø, for de er englene like og er Guds barn, idet de er opstandelsens barn.</span> <span class="verse"><a name="37">37</a>Men at de døde står op, det har også Moses gitt til kjenne, der hvor det tales om tornebusken, når han kaller Herren Abrahams Gud og Isaks Gud og Jakobs Gud;</span> <span class="verse"><a name="38">38</a>men han er ikke de dødes Gud, men de levendes; for de lever alle for ham.</span> <span class="verse"><a name="39">39</a>Da svarte nogen av de skriftlærde og sa: Mester! du taler vel.</span> <span class="verse"><a name="40">40</a>For de vågde ikke mere å spørre ham om noget.</span> <span class="verse"><a name="41">41</a>Men han sa til dem: Hvorledes kan det sies at Messias er Davids sønn?</span> <span class="verse"><a name="42">42</a>David selv sier jo i Salmenes bok: Herren sa til min herre: Sett dig ved min høire hånd,</span> <span class="verse"><a name="43">43</a>til jeg får lagt dine fiender til skammel for dine føtter!</span> <span class="verse"><a name="44">44</a>David kaller ham altså herre; hvorledes kan han da være hans sønn?</span> <span class="verse"><a name="45">45</a>Men i hele folkets påhør sa han til sine disipler:</span> <span class="verse"><a name="46">46</a>Vokt eder for de skriftlærde, som gjerne vil gå i side klær og gjerne vil la sig hilse på torvene og ha de øverste seter i synagogene og sitte øverst ved gjestebudene;</span> <span class="verse"><a name="47">47</a>de som opeter enkers hus og for et syns skyld holder lange bønner! Disse skal få dess hårdere dom.</span> </p></div</div></div></body></html>