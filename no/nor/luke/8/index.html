<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/luke/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/luke">Luke</a> &gt <strong>Chapter 8</strong></div><p><span class="verse"><a name="1">1</a>Og det skjedde derefter at han drog omkring fra by til by og fra landsby til landsby og forkynte evangeliet om Guds rike, og de tolv var med ham,</span> <span class="verse"><a name="2">2</a>og likeså nogen kvinner som var helbredet for onde ånder og sykdommer: Maria med tilnavnet Magdalena, som syv onde ånder var faret ut av,</span> <span class="verse"><a name="3">3</a>og Johanna, som var gift med Kuzas, Herodes' foged, og Susanna og mange andre, som tjente dem med det de eide.</span> <span class="verse"><a name="4">4</a>Da nu meget folk strømmet sammen, og de som bodde omkring i byene, drog ut til ham, sa han i en lignelse:</span> <span class="verse"><a name="5">5</a>En såmann gikk ut for å så sin sæd, og da han sådde, falt noget ved veien; og det blev trådt ned, og himmelens fugler åt det op.</span> <span class="verse"><a name="6">6</a>Og noget falt på stengrunn; og da det var vokset op, visnet det, fordi det ikke hadde væte.</span> <span class="verse"><a name="7">7</a>Og noget falt midt iblandt torner; og tornene vokste op med og kvalte det.</span> <span class="verse"><a name="8">8</a>Og noget falt i god jord; og det vokste op og bar frukt i hundre fold. Da han sa dette, ropte han: Den som har ører å høre med, han høre!</span> <span class="verse"><a name="9">9</a>Men hans disipler spurte ham hvad denne lignelse skulde bety.</span> <span class="verse"><a name="10">10</a>Han sa da: Eder er det gitt å få vite Guds rikes hemmeligheter; men de andre gis det i lignelser, forat de skal se og dog ikke se, og høre og dog ikke forstå.</span> <span class="verse"><a name="11">11</a>Men dette er lignelsen: Sæden er Guds ord.</span> <span class="verse"><a name="12">12</a>De ved veien er de som hører det; så kommer djevelen og tar ordet bort fra deres hjerte, forat de ikke skal tro og bli frelst.</span> <span class="verse"><a name="13">13</a>De på stengrunn er de som tar imot ordet med glede når de hører det; men de har ikke rot; de tror til en tid, og i prøvelsens stund faller de fra.</span> <span class="verse"><a name="14">14</a>Det som falt iblandt torner, det er de som hører, og mens de vandrer under bekymringer og rikdom og livets lyst, kveles de, og bærer ikke fullmoden frukt.</span> <span class="verse"><a name="15">15</a>Men det i den gode jord, det er de som hører ordet og holder det fast i et vakkert og godt hjerte og bærer frukt i tålmodighet.</span> <span class="verse"><a name="16">16</a>Men ingen som tender et lys, skjuler det med et kar eller setter det under en seng; han setter det i en stake, forat de som kommer inn, kan se lyset.</span> <span class="verse"><a name="17">17</a>For det er ingen ting skjult som ikke skal bli åpenbar, og ingen ting dulgt som ikke skal bli kjent og komme for dagen.</span> <span class="verse"><a name="18">18</a>Se derfor til hvorledes I hører! for den som har, ham skal gis, og den som ikke har, fra ham skal endog tas det han tykkes sig å ha.</span> <span class="verse"><a name="19">19</a>Men hans mor og hans brødre kom til ham, og de kunde ikke nå frem til ham for folket.</span> <span class="verse"><a name="20">20</a>Det blev da meldt ham: Din mor og dine brødre står utenfor og vil gjerne få se dig.</span> <span class="verse"><a name="21">21</a>Men han svarte og sa til dem: Min mor og mine brødre er disse som hører Guds ord og gjør efter det.</span> <span class="verse"><a name="22">22</a>Og det skjedde en av dagene at han gikk ut i en båt, og hans disipler med ham, og han sa til dem: La oss fare over til hin side av sjøen! Og de la fra land.</span> <span class="verse"><a name="23">23</a>Men mens de seilte, sovnet han; og det fór en stormvind ned over sjøen, og båten fyltes, og de var i fare.</span> <span class="verse"><a name="24">24</a>Da gikk de til ham og vekket ham op og sa: Mester! mester! vi går under! Men han stod op og truet vinden og bølgene; og de la sig, og det blev blikkstille.</span> <span class="verse"><a name="25">25</a>Og han sa til dem: Hvor er eders tro? Men de blev forferdet og undret sig og sa til hverandre: Hvad er da dette for en, som endog byder vindene og vannet, og de er ham lydige?</span> <span class="verse"><a name="26">26</a>Og de seilte frem til gergesenernes bygd, som er rett imot Galilea.</span> <span class="verse"><a name="27">27</a>Da han var gått i land, møtte det ham en mann fra byen, som var besatt av onde ånder; han hadde ikke hatt klær på sig i lang tid, og han holdt sig ikke i hus, men i gravene.</span> <span class="verse"><a name="28">28</a>Da han så Jesus, satte han i et skrik og falt ned for ham og sa med høi røst: Hvad har jeg med dig å gjøre, Jesus, du den høieste Guds Sønn? Jeg ber dig, pin mig ikke!</span> <span class="verse"><a name="29">29</a>For han bød den urene ånd fare ut av mannen; i lange tider hadde den revet ham med sig, og han blev bundet med lenker og fotjern og holdt under vakt; og han sønderrev båndene og blev drevet av den onde ånd ut i ørkenene.</span> <span class="verse"><a name="30">30</a>Men Jesus spurte ham: Hvad er ditt navn? Han svarte: Legion! For mange onde ånder var faret i ham.</span> <span class="verse"><a name="31">31</a>Og de bad ham at han ikke vilde byde dem fare ned i avgrunnen.</span> <span class="verse"><a name="32">32</a>Men det var på stedet en stor svinehjord, som gikk og beitet i fellet, og de bad ham at han vilde gi dem lov til å fare inn i dem; og han gav dem lov.</span> <span class="verse"><a name="33">33</a>Så fór da de onde ånder ut av mannen og inn i svinene; og hjorden styrtet sig ut over stupet ned i sjøen og druknet.</span> <span class="verse"><a name="34">34</a>Men da gjæterne så det som hadde hendt, tok de flukten, og fortalte det i byen og i bygden.</span> <span class="verse"><a name="35">35</a>Folk kom da ut for å se hvad som hadde hendt, og de kom til Jesus, og fant mannen som de onde ånder var faret ut av, sittende påklædd og ved sans og samling ved Jesu føtter, og de blev forferdet.</span> <span class="verse"><a name="36">36</a>Men de som hadde sett det, fortalte dem hvorledes den besatte var blitt frelst.</span> <span class="verse"><a name="37">37</a>Og hele folkemengden i gergesenernes bygd bad ham dra bort fra dem; for det var en stor frykt over dem. Og han gikk i båten og vendte tilbake igjen.</span> <span class="verse"><a name="38">38</a>Mannen som de onde ånder var faret ut av, bad om å få være med ham. Men han sendte ham fra sig og sa:</span> <span class="verse"><a name="39">39</a>Gå hjem til ditt hus og fortell hvor store ting Gud har gjort imot dig! Og han gikk bort og kunngjorde over hele byen hvor store ting Jesus hadde gjort imot ham.</span> <span class="verse"><a name="40">40</a>Men da Jesus kom tilbake, tok folket imot ham; for alle ventet på ham.</span> <span class="verse"><a name="41">41</a>Og se, det kom en mann ved navn Jairus, som var forstander for synagogen, og han falt ned for Jesu føtter og bad ham komme inn i hans hus;</span> <span class="verse"><a name="42">42</a>for han hadde en eneste datter, omkring tolv år gammel, og hun lå for døden. Da nu Jesus gikk avsted, trengte folket sig inn på ham;</span> <span class="verse"><a name="43">43</a>og en kvinne som hadde hatt blodsott i tolv år og hadde kostet på læger alt det hun skulde leve av, og ikke kunnet bli helbredet av nogen,</span> <span class="verse"><a name="44">44</a>hun trådte til bakfra og rørte ved det ytterste av hans klædebon, og straks stanset hennes blodsott.</span> <span class="verse"><a name="45">45</a>Og Jesus sa: Hvem var det som rørte ved mig? Men da alle nektet, sa Peter og de som var med ham: Mester! Folket trykker og trenger dig jo!</span> <span class="verse"><a name="46">46</a>Men Jesus sa: Det var nogen som rørte ved mig; for jeg kjente at en kraft gikk ut fra mig.</span> <span class="verse"><a name="47">47</a>Da nu kvinnen så at det ikke var skjult det hun hadde gjort, kom hun skjelvende og falt ned for ham og fortalte ham, så hele folket hørte det, av hvad grunn hun rørte ved ham, og hvorledes hun straks blev helbredet.</span> <span class="verse"><a name="48">48</a>Da sa han til henne: Datter! din tro har frelst dig; gå bort i fred!</span> <span class="verse"><a name="49">49</a>Mens han ennu taler, kommer en fra synagoge-forstanderen og sier til ham: Din datter er død; umak ikke mesteren!</span> <span class="verse"><a name="50">50</a>Men da Jesus hørte det, svarte han ham: Frykt ikke, bare tro, så skal hun bli frelst!</span> <span class="verse"><a name="51">51</a>Da han nu kom inn i huset, lot han ingen gå inn med sig uten Peter og Johannes og Jakob og pikens far og mor.</span> <span class="verse"><a name="52">52</a>Og alle gråt og jamret sig over henne; men han sa: Gråt ikke! hun er ikke død, hun sover.</span> <span class="verse"><a name="53">53</a>Og de lo ham ut; for de visste at hun var død.</span> <span class="verse"><a name="54">54</a>Men han tok henne ved hånden og ropte: Pike, stå op!</span> <span class="verse"><a name="55">55</a>Da vendte hennes ånd tilbake, og hun stod straks op; og han bød at de skulde gi henne mat.</span> <span class="verse"><a name="56">56</a>Og hennes foreldre blev forferdet; men han bød dem at de ikke skulde tale til nogen om det som var skjedd.</span> </p></div</div></div></body></html>