<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 29</strong></div><p><span class="verse"><a name="1">1</a>Så gav Jakob sig atter på veien og drog til Østens barns land.</span> <span class="verse"><a name="2">2</a>Og da han så sig omkring, fikk han se en brønn på marken, og ved den lå det tre flokker småfe. for av denne brønn vannet de feet; men stenen som lå over brønnens åpning, var stor.</span> <span class="verse"><a name="3">3</a>Der samlet alle feflokkene sig, og gjæterne veltet stenen fra brønnens åpning og vannet småfeet, og så la de stenen tilbake på sitt sted, over brønnens åpning.</span> <span class="verse"><a name="4">4</a>Jakob spurte dem: Mine brødre, hvor er I fra? De svarte: Vi er fra Karan.</span> <span class="verse"><a name="5">5</a>Så spurte han dem: Kjenner I Laban, sønn til Nakor? De svarte: Ja, vi kjenner ham.</span> <span class="verse"><a name="6">6</a>Da spurte han dem: Står det vel til med ham? De svarte: Ja, det gjør det, og se, der kommer hans datter Rakel med småfeet.</span> <span class="verse"><a name="7">7</a>Da sa han: Det er jo ennu høi dag, det er ennu ikke tid til å samle buskapen; vann småfeet og gå avsted igjen og gjæt!</span> <span class="verse"><a name="8">8</a>Men de sa: Det kan vi ikke før alle feflokkene er samlet, og stenen blir veltet fra brønnens åpning; da vanner vi småfeet.</span> <span class="verse"><a name="9">9</a>Mens han ennu talte med dem, kom Rakel med sin fars småfe; for det var hun som gjætte.</span> <span class="verse"><a name="10">10</a>Og da Jakob så Rakel, sin morbror Labans datter, og så småfeet som hørte hans morbror til, gikk han frem og veltet stenen fra brønnens åpning og vannet sin morbror Labans småfe.</span> <span class="verse"><a name="11">11</a>Og Jakob kysset Rakel og brast i gråt.</span> <span class="verse"><a name="12">12</a>Og Jakob fortalte Rakel at han var hennes fars frende, og at han var sønn til Rebekka; da sprang hun avsted og fortalte det til sin far.</span> <span class="verse"><a name="13">13</a>Da nu Laban fikk høre om Jakob, sin søstersønn, løp han ham i møte og omfavnet ham og kysset ham og førte ham inn i sitt hus; og han fortalte Laban alt det som hadde hendt.</span> <span class="verse"><a name="14">14</a>Da sa Laban til ham: Sannelig, vi er av samme kjød og blod. Og han blev hos ham en måneds tid.</span> <span class="verse"><a name="15">15</a>Så sa Laban til Jakob: Skulde du tjene mig for intet, fordi om du er min frende? Si mig hvad du vil ha i lønn!</span> <span class="verse"><a name="16">16</a>Nu hadde Laban to døtre, den eldste hette Lea, og den yngste hette Rakel.</span> <span class="verse"><a name="17">17</a>Lea hadde matte øine; men Rakel var vakker av skapning og vakker å se til.</span> <span class="verse"><a name="18">18</a>Og Jakob hadde Rakel kjær; derfor sa han: Jeg vil tjene dig syv år for Rakel, din yngste datter.</span> <span class="verse"><a name="19">19</a>Laban svarte: Det er bedre at jeg gir henne til dig, enn at jeg gir henne til en annen mann; bli hos mig!</span> <span class="verse"><a name="20">20</a>Så tjente Jakob i syv år for Rakel; og disse år syntes han var nogen få dager, fordi han hadde henne kjær.</span> <span class="verse"><a name="21">21</a>Derefter sa Jakob til Laban: La mig nu få min hustru, for min tid er ute, og jeg vil gå inn til henne.</span> <span class="verse"><a name="22">22</a>Da samlet Laban alle menn der på stedet og gjorde et gjestebud.</span> <span class="verse"><a name="23">23</a>Og om aftenen tok han sin datter Lea og førte henne inn til ham, og han gikk inn til henne.</span> <span class="verse"><a name="24">24</a>Og Laban gav sin trælkvinne Silpa til sin datter Lea som trælkvinne.</span> <span class="verse"><a name="25">25</a>Men om morgenen - se, da var det Lea. Da sa han til Laban: Hvad er det du har gjort mot mig? Var det ikke for Rakel jeg tjente hos dig? Hvorfor har du sveket mig?</span> <span class="verse"><a name="26">26</a>Laban svarte: Det er ikke skikk her hos oss å gi den yngste bort før den eldste.</span> <span class="verse"><a name="27">27</a>La nu Leas bryllups-uke gå til ende, så vil vi også gi dig den andre, hvis du vil tjene hos mig i syv år til.</span> <span class="verse"><a name="28">28</a>Og Jakob gjorde så, og han lot bryllups-uken gå til ende. Da gav han ham sin datter Rakel til hustru.</span> <span class="verse"><a name="29">29</a>Og Laban gav sin trælkvinne Bilha til sin datter Rakel som trælkvinne.</span> <span class="verse"><a name="30">30</a>Så gikk han også inn til Rakel, og han holdt mere av Rakel enn av Lea. Siden tjente han ennu syv år til hos Laban.</span> <span class="verse"><a name="31">31</a>Da Herren så at Lea blev tilsidesatt, åpnet han hennes morsliv; men Rakel var barnløs.</span> <span class="verse"><a name="32">32</a>Og Lea blev fruktsommelig og fødte en sønn, og hun kalte ham Ruben*; for hun sa: Herren har sett til mig i min ulykke; nu vil min mann elske mig. / <* se, en sønn!.></span> <span class="verse"><a name="33">33</a>Og hun blev atter fruktsommelig og fødte en sønn og sa: Herren har hørt at jeg var tilsidesatt; derfor har han gitt mig også denne sønn. Så kalte hun ham Simeon*. / <* bønnhørelse.></span> <span class="verse"><a name="34">34</a>Og hun blev atter fruktsommelig og fødte en sønn og sa: Nu må vel endelig min mann holde sig til mig, for jeg har født ham tre sønner. Derfor kalte de ham Levi*. / <* vedhengen.></span> <span class="verse"><a name="35">35</a>Og hun blev atter fruktsommelig og fødte en sønn og sa: Nu vil jeg prise Herren. Derfor kalte hun ham Juda*. Så fikk hun ikke flere barn da. / <* den for hvem Herren prises; egentlig: den priste.></span> </p></div</div></div></body></html>