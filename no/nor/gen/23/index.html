<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 23</strong></div><p><span class="verse"><a name="1">1</a>Saras alder blev hundre og syv og tyve år; det var Saras leveår.</span> <span class="verse"><a name="2">2</a>Og Sara døde i Kirjat-Arba, det er Hebron, i Kana'ans land; og Abraham kom for å holde sørgehøitid og gråte over Sara.</span> <span class="verse"><a name="3">3</a>Derefter stod Abraham op og gikk bort fra sin døde hustru, og han talte til Hets barn og sa:</span> <span class="verse"><a name="4">4</a>Jeg er en fremmed og utlending hos eder; la mig få et gravsted til eiendom hos eder, så jeg kan føre min døde hustru bort og begrave henne!</span> <span class="verse"><a name="5">5</a>Da svarte Hets barn Abraham og sa til ham:</span> <span class="verse"><a name="6">6</a>Hør på oss, herre! Du er en Guds høvding iblandt oss; begrav din døde i den beste av våre graver! Ingen av oss skal nekte dig sin grav til å begrave henne i.</span> <span class="verse"><a name="7">7</a>Da stod Abraham op og bøide sig for landets folk, for Hets barn,</span> <span class="verse"><a name="8">8</a>og han talte med dem og sa: Dersom I samtykker i at jeg fører min døde bort og begraver henne, så hør på mig og legg et godt ord inn for mig hos Efron, Sohars sønn,</span> <span class="verse"><a name="9">9</a>at han lar mig få Makpela-hulen, som tilhører ham og ligger i utkanten av hans mark. Han skal få full betaling for den hvis han vil selge mig den, her midt iblandt eder, til eiendoms-gravsted.</span> <span class="verse"><a name="10">10</a>Men Efron satt midt iblandt Hets barn; og Efron, hetitten, svarte Abraham så Hets barn hørte på det, alle de som hørte hjemme i hans by, og sa:</span> <span class="verse"><a name="11">11</a>Nei, herre! Hør på mig: Jeg gir dig marken, og hulen som er på den, gir jeg dig også; for mine landsmenns øine gir jeg dig den: begrav din døde der!</span> <span class="verse"><a name="12">12</a>Da bøide Abraham sig for landets folk,</span> <span class="verse"><a name="13">13</a>og han talte til Efron så landets folk hørte på det, og sa: Bare du nu vilde høre på mig! Jeg betaler dig det marken er verd; ta imot det av mig og la mig få begrave min døde der!</span> <span class="verse"><a name="14">14</a>Da svarte Efron Abraham og sa til ham:</span> <span class="verse"><a name="15">15</a>Herre, hør på mig! Et jordstykke som er verd fire hundre sekel sølv, hvad har det å si mellem mig og dig? Begrav du din døde!</span> <span class="verse"><a name="16">16</a>Og Abraham skjønte hvad Efron mente, og Abraham veide op til Efron det sølv som han hadde talt om i påhør av Hets barn, fire hundre sekel sølv, slike som var gangbare i handel.</span> <span class="verse"><a name="17">17</a>Og Efrons mark i Makpela, som ligger østenfor Mamre, både marken og hulen som er på den, og alle trærne som fantes på marken, så langt den rakk rundt omkring, blev tilskjøtet</span> <span class="verse"><a name="18">18</a>Abraham som eiendom, så Hets barn så på det, alle de som hørte hjemme i hans by.</span> <span class="verse"><a name="19">19</a>Derefter begravde Abraham Sara, sin hustru, i hulen på Makpelamarken østenfor Mamre, det er Hebron, i Kana'ans land.</span> <span class="verse"><a name="20">20</a>Og marken og hulen på den gikk fra Hets barn over til Abraham som eiendoms-gravsted.</span> </p></div</div></div></body></html>