<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 15</strong></div><p><span class="verse"><a name="1">1</a>Nogen tid derefter kom Herrens ord til Abram i et syn, og det lød så: Frykt ikke, Abram! Jeg er ditt skjold; din lønn skal være meget stor.</span> <span class="verse"><a name="2">2</a>Og Abram sa: Herre, Herre, hvad vil du gi mig? Jeg går jo barnløs bort, og den som skal ta mitt hus i eie, er Elieser fra Damaskus.</span> <span class="verse"><a name="3">3</a>Og Abram sa videre: Se, mig har du ikke gitt noget barn, og en tjener som er født i mitt hus, kommer til å arve mig.</span> <span class="verse"><a name="4">4</a>Men se, da kom Herrens ord til ham, og det lød så: Nei, han skal ikke arve dig, men en som skal utgå av ditt eget liv, skal arve dig.</span> <span class="verse"><a name="5">5</a>Og han førte ham utenfor og sa: Se op til himmelen og tell stjernene, om du kan telle dem! Og han sa til ham: Så skal din ætt bli.</span> <span class="verse"><a name="6">6</a>Og Abram trodde på Herren, og han regnet ham det til rettferdighet.</span> <span class="verse"><a name="7">7</a>Og han sa til ham: Jeg er Herren, som førte dig ut fra Ur i Kaldea for å gi dig dette land til eie.</span> <span class="verse"><a name="8">8</a>Da sa han: Herre, Herre, hvorav kan jeg vite at jeg skal eie det?</span> <span class="verse"><a name="9">9</a>Da sa han til ham: Hent mig en treårsgammel kvige og en treårsgammel gjet og en treårsgammel vær og en turteldue og en dueunge.</span> <span class="verse"><a name="10">10</a>Så hentet han alt dette til ham og skar dyrene midt over og la det ene stykket av hvert dyr rett imot det andre; men fuglene skar han ikke over.</span> <span class="verse"><a name="11">11</a>Og rovfugler for ned på de døde kropper, men Abram jaget dem bort.</span> <span class="verse"><a name="12">12</a>Da nu solen var nær ved å gå ned, og en dyp søvn var falt over Abram, se, da falt redsel, et stort mørke, over ham.</span> <span class="verse"><a name="13">13</a>Og han sa til Abram: Det skal du vite, at din ætt skal bo som fremmede i et land som ikke hører dem til, og de skal træle for folket der og plages av dem i fire hundre år.</span> <span class="verse"><a name="14">14</a>Men det folk som de skal træle for, vil jeg også dømme; og derefter skal de dra ut med meget gods.</span> <span class="verse"><a name="15">15</a>Men du skal fare til dine fedre i fred og bli begravet i en god alderdom.</span> <span class="verse"><a name="16">16</a>Og i det fjerde ættledd skal de komme hit igjen; for amorittene har ennu ikke fylt sin ondskaps mål.</span> <span class="verse"><a name="17">17</a>Da nu solen var gått ned, og det var blitt aldeles mørkt, fikk han se en rykende ovn og en luende ild som for frem mellem kjøttstykkene.</span> <span class="verse"><a name="18">18</a>Den dag gjorde Herren en pakt med Abram og sa: Din ætt gir jeg dette land, fra Egyptens elv like til den store elv, elven Frat,</span> <span class="verse"><a name="19">19</a>kenittenes og kenisittenes og kadmonittenes</span> <span class="verse"><a name="20">20</a>og hetittenes og ferisittenes og refa'ittenes</span> <span class="verse"><a name="21">21</a>og amorittenes og kana'anittenes og girgasittenes og jebusittenes land.</span> </p></div</div></div></body></html>