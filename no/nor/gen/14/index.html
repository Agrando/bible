<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 14</strong></div><p><span class="verse"><a name="1">1</a>I den tid da Amrafel var konge i Sinear, Arjok konge i Ellasar, Kedorlaomer konge i Elam, og Tideal konge over Gojim,</span> <span class="verse"><a name="2">2</a>da hendte det at disse konger førte krig med Bera, kongen i Sodoma, og Birsa, kongen i Gomorra, og Sineab, kongen i Adma, og Semeber, kongen i Sebo'im, og kongen i Bela, det er Soar.</span> <span class="verse"><a name="3">3</a>Alle disse slo sig sammen og drog til Siddim-dalen, der hvor Salthavet nu er.</span> <span class="verse"><a name="4">4</a>Tolv år hadde de tjent Kedorlaomer, men i det trettende år var de falt fra.</span> <span class="verse"><a name="5">5</a>Og i det fjortende år kom Kedorlaomer og de konger som var med ham, og slo refa'ittene i Asterot-Karna'im og susittene i Ham og emittene i Sjave-Kirjata'im</span> <span class="verse"><a name="6">6</a>og horittene på deres fjell - Se'ir-fjellene - like til El-Paran ved utkanten av ørkenen.</span> <span class="verse"><a name="7">7</a>Derefter vendte de om og kom til En-Mispat, det er Kades, og la under sig hele amalekittenes land og likeså amorittene, som bodde i Haseson-Tamar.</span> <span class="verse"><a name="8">8</a>Da drog kongen i Sodoma ut og kongen i Gomorra og kongen i Adma og kongen i Sebo'im og kongen i Bela, det er Soar, og stilte sig i fylkning mot dem i Siddim-dalen,</span> <span class="verse"><a name="9">9</a>mot Kedorlaomer, kongen i Elam, og Tideal, kongen over Gojim, og Amrafel, kongen i Sinear, og Arjok, kongen i Ellasar, fire konger mot fem.</span> <span class="verse"><a name="10">10</a>Men Siddim-dalen var full av jordbek-gruber, og kongene i Sodoma og Gomorra måtte flykte og falt da i dem; og de som blev igjen, flyktet op i fjellene.</span> <span class="verse"><a name="11">11</a>Så tok de alt godset i Sodoma og Gomorra og all deres mat og drog bort.</span> <span class="verse"><a name="12">12</a>De tok også med sig Abrams brorsønn Lot og hans gods og drog bort; for han bodde i Sodoma.</span> <span class="verse"><a name="13">13</a>Da kom det nogen som var undsloppet, og fortalte det til hebreeren Abram; han bodde ved den terebinte-lund som tilhørte amoritten Mamre - Mamre var bror til Eskol og Aner, og de hadde alle gjort en pakt med Abram.</span> <span class="verse"><a name="14">14</a>Da nu Abram hørte at hans frende var bortført som fange, lot han sine våbenvante folk, som var født i hans hus, tre hundre og atten i tallet, dra ut og forfulgte dem like til Dan.</span> <span class="verse"><a name="15">15</a>Der delte han sine folk og overfalt dem om natten og slo dem; og han forfulgte dem like til Hoba, som ligger i nord for Damaskus.</span> <span class="verse"><a name="16">16</a>Så tok han tilbake alt godset; Lot, sin frende, og hans gods tok han også tilbake, og likeså kvinnene og folket.</span> <span class="verse"><a name="17">17</a>Da han så vendte tilbake efter å ha slått Kedorlaomer og de konger som var med ham, gikk kongen i Sodoma ham i møte til Sjave-dalen, det er Kongedalen.</span> <span class="verse"><a name="18">18</a>Og Melkisedek, kongen i Salem, kom ut med brød og vin; han var prest for den høieste Gud.</span> <span class="verse"><a name="19">19</a>Og han velsignet ham og sa: Velsignet være Abram av den høieste Gud, som eier himmel og jord!</span> <span class="verse"><a name="20">20</a>Og lovet være den høieste Gud, som har gitt dine fiender i din hånd! Og Abram gav ham tiende av alt.</span> <span class="verse"><a name="21">21</a>Og kongen i Sodoma sa til Abram: Gi mig folket, og ta du godset!</span> <span class="verse"><a name="22">22</a>Da sa Abram til kongen i Sodoma: Jeg løfter min hånd til Herren, den høieste Gud, som eier himmel og jord:</span> <span class="verse"><a name="23">23</a>Jeg vil ikke ta så meget som en tråd eller en skorem av alt som ditt er, forat du ikke skal si: Jeg har gjort Abram rik.</span> <span class="verse"><a name="24">24</a>Jeg vil intet ha, bare det som mine folk har fortært; og det som faller på de menn som drog med mig, Aner, Eskol og Mamre - la dem få sin del.</span> </p></div</div></div></body></html>