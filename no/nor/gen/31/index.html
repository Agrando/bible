<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 31</strong></div><p><span class="verse"><a name="1">1</a>Så fikk han høre at Labans sønner hadde sagt: Jakob har tatt alt det som vår far eide, og av det som vår far eide, har han lagt sig til all denne rikdom.</span> <span class="verse"><a name="2">2</a>Og Jakob så på Labans ansikt at han ikke var den samme mot ham som før.</span> <span class="verse"><a name="3">3</a>Og Herren sa til Jakob: Vend tilbake til dine fedres land og ditt eget folk, og jeg vil være med dig.</span> <span class="verse"><a name="4">4</a>Da sendte Jakob bud efter Rakel og Lea og bad dem komme ut på marken, hvor han var med sin buskap.</span> <span class="verse"><a name="5">5</a>Og han sa til dem: Jeg ser på eders fars ansikt at han ikke er den samme mot mig som før; men min fars Gud har vært med mig.</span> <span class="verse"><a name="6">6</a>Og I vet selv at jeg av all min evne har tjent eders far.</span> <span class="verse"><a name="7">7</a>Men eders far har sveket mig og forandret min lønn ti ganger; men Gud lot ham ikke få gjøre mig noget ondt.</span> <span class="verse"><a name="8">8</a>Når han sa: Det flekkete skal være din lønn, da fikk alt småfeet flekkete unger, og når han sa: Det stripete skal være din lønn, da fikk alt småfeet stripete unger.</span> <span class="verse"><a name="9">9</a>Således tok Gud eders fars fe fra ham og gav mig det.</span> <span class="verse"><a name="10">10</a>Og ved den tid småfeet parret sig, så jeg frem for mig i drømme og fikk se at bukkene som parret sig med småfeet, var stripete, flekkete og prikkete.</span> <span class="verse"><a name="11">11</a>Og Guds engel sa til mig i drømmen: Jakob! Og jeg sa: Ja, her er jeg.</span> <span class="verse"><a name="12">12</a>Da sa han: Se nu frem for dig, så skal du få se at alle bukkene som parrer sig med småfeet, er stripete, flekkete og prikkete; for jeg har sett alt det Laban gjør mot dig.</span> <span class="verse"><a name="13">13</a>Jeg er den Gud som du så i Betel, der hvor du salvet en minnesten, og hvor du gjorde mig et løfte; gjør dig nu rede og dra bort fra dette land, og vend tilbake til ditt fødeland.</span> <span class="verse"><a name="14">14</a>Da svarte Rakel og Lea og sa til ham: Har vi vel ennu nogen lodd og arv i vår fars hus?</span> <span class="verse"><a name="15">15</a>Har han ikke aktet oss som fremmede? Han har jo solgt oss og selv fortært det han fikk for oss.</span> <span class="verse"><a name="16">16</a>All den rikdom Gud har tatt fra vår far, den hører oss og våre barn til; gjør nu bare du alt det Gud har sagt til dig!</span> <span class="verse"><a name="17">17</a>Så gjorde Jakob sig ferdig og satte sine barn og hustruer på kamelene,</span> <span class="verse"><a name="18">18</a>og han tok med sig hele sin buskap og alt det gods som han hadde samlet sig, det fe han eide, og som han hadde lagt sig til i Mesopotamia, og vilde dra til Isak, sin far, i Kana'ans land.</span> <span class="verse"><a name="19">19</a>Men Laban hadde draget bort for å klippe sine får; da stjal Rakel sin fars husguder.</span> <span class="verse"><a name="20">20</a>Og Jakob stjal sig bort fra arameeren Laban; han sa ikke noget til ham om at han vilde flykte.</span> <span class="verse"><a name="21">21</a>Så flyktet han med alt det han hadde; han gjorde sig ferdig og satte over elven* og tok veien til Gileadfjellet. / <* Eufrat.></span> <span class="verse"><a name="22">22</a>Den tredje dag efter fikk Laban vite at Jakob var flyktet.</span> <span class="verse"><a name="23">23</a>Da tok han med sig sine frender og satte efter ham syv dagsreiser, og nådde ham igjen på Gilead-fjellet.</span> <span class="verse"><a name="24">24</a>Men Gud kom til arameeren Laban i en drøm om natten og sa til ham: Vokt dig og si ikke noget til Jakob, hverken godt eller ondt!</span> <span class="verse"><a name="25">25</a>Da Laban nådde Jakob igjen, hadde Jakob slått op sitt telt på fjellet, og Laban med sine frender slo også op sitt telt på Gilead-fjellet.</span> <span class="verse"><a name="26">26</a>Da sa Laban til Jakob: Hvad er det du har gjort? Du har stjålet dig bort fra mig og ført mine døtre avsted som om de var tatt i krig.</span> <span class="verse"><a name="27">27</a>Hvorfor flyktet du hemmelig og stjal dig bort fra mig og sa ikke noget om det til mig, så jeg kunde ha fulgt dig på veien med gledesrop og sanger, med trommer og harper?</span> <span class="verse"><a name="28">28</a>Du lot mig ikke engang få kysse mine sønner og døtre; det var uforstandig gjort av dig.</span> <span class="verse"><a name="29">29</a>Jeg har det i min makt å gjøre ondt mot eder; men eders fars Gud sa til mig inatt: Vokt dig og si ikke noget til Jakob, hverken godt eller ondt!</span> <span class="verse"><a name="30">30</a>Men når du nu har draget bort, fordi du lengtes så såre efter din fars hus, hvorfor stjal du da mine guder?</span> <span class="verse"><a name="31">31</a>Da svarte Jakob og sa til Laban: Jeg var redd; jeg tenkte at du kunde ta dine døtre fra mig med makt.</span> <span class="verse"><a name="32">32</a>Men den som du finner dine guder hos, han skal ikke leve. Se nu efter i våre frenders nærvær, om du kjennes ved noget av det jeg har med mig, og ta det så! Men Jakob visste ikke at Rakel hadde stjålet dem.</span> <span class="verse"><a name="33">33</a>Da gikk Laban inn i Jakobs telt og i Leas telt og i begge trælkvinnenes telt, men fant ikke noget. Så gikk han ut av Leas telt og inn i Rakels telt.</span> <span class="verse"><a name="34">34</a>Men Rakel hadde tatt husgudene og lagt dem i kamelsalen og satt sig på dem; og Laban gjennemsøkte hele teltet, men fant ikke noget.</span> <span class="verse"><a name="35">35</a>Og hun sa til sin far: Min herre må ikke bli vred fordi jeg ikke kan reise mig for dig; for det går mig på kvinners vis. Så lette han efter husgudene, men fant dem ikke.</span> <span class="verse"><a name="36">36</a>Da blev Jakob vred og gikk i rette med Laban. Og Jakob tok til orde og sa til Laban: Hvad er min brøde, hvad er min synd, siden du forfølger mig så?</span> <span class="verse"><a name="37">37</a>Du har nu gjennemsøkt alt det jeg har; hvad fant du da som hører ditt hus til? Legg det frem her for mine og dine frender, så de kan dømme mellem oss to!</span> <span class="verse"><a name="38">38</a>Nu har jeg vært hos dig i tyve år; dine får og dine gjeter har ikke født i utide, og værene av ditt småfe har jeg ikke ett op;</span> <span class="verse"><a name="39">39</a>det som var sønderrevet, kom jeg ikke hjem til dig med; jeg godtgjorde selv skaden; av mig krevde du det, enten det var stjålet om dagen, eller det var stjålet om natten.</span> <span class="verse"><a name="40">40</a>Slik hadde jeg det: Om dagen fortærtes jeg av hete og av kulde om natten, og søvnen flydde fra mine øine.</span> <span class="verse"><a name="41">41</a>I tyve år har jeg nu vært i ditt hus, jeg har tjent dig fjorten år for dine to døtre og seks år for ditt småfe; men du forandret min lønn ti ganger.</span> <span class="verse"><a name="42">42</a>Hadde ikke min fars Gud vært med mig, han som var Abrahams Gud, og som også Isak frykter, sannelig, du hadde nu latt mig fare med tomme hender. Men Gud har sett min møie og alt mitt strev, og han har dømt inatt.</span> <span class="verse"><a name="43">43</a>Da svarte Laban og sa til Jakob: Døtrene er mine døtre, og barna er mine barn, og buskapen er min buskap, og alt det du ser, er mitt; hvad skulde jeg da nu kunne gjøre mot disse mine døtre eller mot deres barn, som de har født?</span> <span class="verse"><a name="44">44</a>Så kom nu og la oss gjøre en pakt, jeg og du, og den skal være et vidne mellem mig og dig.</span> <span class="verse"><a name="45">45</a>Da tok Jakob en sten og reiste den op som en minnesten.</span> <span class="verse"><a name="46">46</a>Og Jakob sa til sine frender: Sank sammen stener! Og de tok stener og laget en røs; og de holdt måltid der ved stenrøsen.</span> <span class="verse"><a name="47">47</a>Og Laban kalte den Jegar-Sahaduta, men Jakob kalte den Gal-Ed*. / <* vidnesbyrdets stenrøs.></span> <span class="verse"><a name="48">48</a>Da sa Laban: Denne røs skal være et vidne mellem mig og dig idag. Derfor kalte de den Gal-Ed,</span> <span class="verse"><a name="49">49</a>og tillike Mispa*, fordi han sa: Herren holde vakt mellem mig og dig, når vi kommer hverandre av syne; / <* d.e. et sted hvorfra en skuer vidt omkring.></span> <span class="verse"><a name="50">50</a>dersom du farer ille med mine døtre eller tar dig andre hustruer foruten mine døtre, da er det vel intet menneske hos oss, men se, Gud er vidne mellem mig og dig.</span> <span class="verse"><a name="51">51</a>Så sa Laban til Jakob: Se, denne røs og denne minnesten som jeg har reist mellem mig og dig -</span> <span class="verse"><a name="52">52</a>vidner skal de være, både røsen og minnestenen, at ikke skal jeg dra til dig forbi denne røs, og at heller ikke skal du dra til mig forbi denne røs og denne minnesten med ondt i sinne.</span> <span class="verse"><a name="53">53</a>Abrahams Gud og Nakors Gud skal dømme mellem oss, han som var deres fars Gud. Så svor Jakob ved ham som hans far Isak fryktet.</span> <span class="verse"><a name="54">54</a>Og Jakob ofret et slaktoffer på fjellet og innbød sine frender til måltid. Og de holdt måltid og blev natten over på fjellet.</span> <span class="verse"><a name="55">55</a>Morgenen efter stod Laban tidlig op, og han kysset sine sønner og sine døtre og velsignet dem. Så drog Laban hjem igjen.</span> </p></div</div></div></body></html>