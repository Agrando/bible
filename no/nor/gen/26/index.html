<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 26</strong></div><p><span class="verse"><a name="1">1</a>Og det var atter hungersnød i landet - likesom forrige gang på Abrahams tid; og Isak drog til filistrenes konge Abimelek i Gerar.</span> <span class="verse"><a name="2">2</a>Da åpenbarte Herren sig for ham og sa: Dra ikke ned til Egypten! Bo i det land som jeg sier dig!</span> <span class="verse"><a name="3">3</a>Bli boende her i landet! Jeg vil være med dig og velsigne dig; for dig og din ætt vil jeg gi alle disse land - jeg vil holde den ed jeg har svoret Abraham, din far.</span> <span class="verse"><a name="4">4</a>Og jeg vil gjøre din ætt tallrik som stjernene på himmelen, og jeg vil gi din ætt alle disse land, og i din ætt skal alle jordens folk velsignes,</span> <span class="verse"><a name="5">5</a>fordi Abraham lød mitt ord og holdt alt det jeg bød ham å holde, mine bud, mine forskrifter og mine lover.</span> <span class="verse"><a name="6">6</a>Så blev Isak boende i Gerar.</span> <span class="verse"><a name="7">7</a>Og mennene der på stedet spurte ham ut om hans hustru. Da sa han: Hun er min søster. For han torde ikke si at hun var hans hustru; han tenkte: Mennene her på stedet kunde da slå mig ihjel for Rebekkas skyld, siden hun er så vakker.</span> <span class="verse"><a name="8">8</a>Da han nu hadde vært der en tid, hendte det engang at Abimelek, filistrenes konge, så ut gjennem vinduet og fikk se at Isak kjærtegnet Rebekka, sin hustru.</span> <span class="verse"><a name="9">9</a>Da kalte Abimelek Isak til sig og sa: Hun er jo din hustru, hvor kunde du da si: Hun er min søster? Isak svarte: Jeg tenkte jeg kunde komme til å miste livet for hennes skyld.</span> <span class="verse"><a name="10">10</a>Da sa Abimelek: Hvorfor har du gjort dette mot oss? Hvor lett kunde det ikke ha hendt at en eller annen av folket hadde lagt sig hos din hustru, og da hadde du ført skyld over oss.</span> <span class="verse"><a name="11">11</a>Så bød Abimelek alt folket og sa: Den som rører ved denne mann eller hans hustru, han skal late sitt liv.</span> <span class="verse"><a name="12">12</a>Isak sådde korn der i landet og fikk det år hundre fold, for Herren velsignet ham.</span> <span class="verse"><a name="13">13</a>Og han blev en rik mann, og blev rikere og rikere, så han til sist var overmåte rik.</span> <span class="verse"><a name="14">14</a>Han eide småfe og storfe og mange tjenere, så filistrene blev misunnelige på ham.</span> <span class="verse"><a name="15">15</a>Og alle de brønner som hans fars tjenere hadde gravd i Abrahams, hans fars dager, dem kastet filistrene til og fylte dem med jord.</span> <span class="verse"><a name="16">16</a>Og Abimelek sa til Isak: Dra bort fra oss, for du er blitt oss altfor mektig.</span> <span class="verse"><a name="17">17</a>Så drog Isak derfra og slo leir i Gerar-dalen og blev boende der.</span> <span class="verse"><a name="18">18</a>Og Isak gravde op igjen de brønner som de hadde gravd i Abrahams, hans fars dager, og som filistrene hadde kastet til efter Abrahams død; og han gav dem de samme navn som hans far hadde gitt dem.</span> <span class="verse"><a name="19">19</a>Og Isaks tjenere gravde i dalen og fant der en brønn med rinnende vann.</span> <span class="verse"><a name="20">20</a>Men hyrdene fra Gerar trettet med Isaks hyrder og sa: Vannet hører oss til. Og han kalte brønnen Esek*, fordi de stredes med ham. / <* strid.></span> <span class="verse"><a name="21">21</a>Siden gravde de en annen brønn, og den trettet de også om; og han kalte den Sitna*. / <* fiendskap.></span> <span class="verse"><a name="22">22</a>Så brøt han op derfra og gravde ennu en brønn; den trettet de ikke om; og han kalte den Rehobot* og sa: Nu har Herren gjort det rummelig for oss, så vi kan bli tallrike i landet. / <* åpent rum.></span> <span class="verse"><a name="23">23</a>Siden drog han derfra op til Be'erseba.</span> <span class="verse"><a name="24">24</a>samme natt åpenbarte Herren sig for ham og sa: Jeg er Abrahams, din fars Gud; frykt ikke, for jeg er med dig, og jeg vil velsigne dig og gjøre din ætt tallrik for Abrahams, min tjeners skyld.</span> <span class="verse"><a name="25">25</a>Der bygget han et alter og påkalte Herrens navn; og han slo op sitt telt der; og Isaks tjenere gravde der en brønn.</span> <span class="verse"><a name="26">26</a>Siden kom Abimelek til ham fra Gerar, med Akussat, sin venn, og Pikol, sin hærfører.</span> <span class="verse"><a name="27">27</a>Da sa Isak til dem: Hvorfor kommer I til mig, I som hater mig og har drevet mig bort fra eder?</span> <span class="verse"><a name="28">28</a>De svarte: Vi har sett det grant at Herren er med dig; derfor sier vi: Kom, la oss sverge en ed oss imellem, vi og du, og la oss få gjøre en pakt med dig,</span> <span class="verse"><a name="29">29</a>at du ikke skal gjøre oss noget ondt, likesom heller ikke vi har rørt dig, men bare gjort dig godt og latt dig fare i fred. Du er nu Herrens velsignede.</span> <span class="verse"><a name="30">30</a>Så gjorde han et gjestebud for dem, og de åt og drakk.</span> <span class="verse"><a name="31">31</a>Morgenen efter stod de tidlig op og svor hverandre sin ed; siden lot Isak dem fare, og de drog fra ham fred.</span> <span class="verse"><a name="32">32</a>Samme dag hendte det at Isaks tjenere kom og fortalte ham om den brønn de hadde gravd, og sa til ham: Vi har funnet vann.</span> <span class="verse"><a name="33">33</a>Og han kalte den Siba*; derfor heter byen Be'erseba** den dag i dag. / <* ed.> / <** 1MO 21, 31.></span> <span class="verse"><a name="34">34</a>Da Esau var firti år gammel, tok han til hustruer Judit, datter til hetitten Be'eri, og Basmat, datter til hetitten Elon.</span> <span class="verse"><a name="35">35</a>Men de blev en hjertesorg for Isak og Rebekka.</span> </p></div</div></div></body></html>