<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 4</strong></div><p><span class="verse"><a name="1">1</a>Og Adam holdt sig til sin hustru Eva, og hun blev fruktsommelig og fødte Kain; da sa hun: Jeg har fått en mann ved Herren.</span> <span class="verse"><a name="2">2</a>Siden fødte hun Abel, hans bror. Og Abel blev fårehyrde, men Kain blev jorddyrker.</span> <span class="verse"><a name="3">3</a>Da nogen tid var gått, hendte det at Kain bar frem for Herren et offer av jordens grøde.</span> <span class="verse"><a name="4">4</a>Og Abel bar også frem et offer, som han tok av de førstefødte lam i sin hjord og deres fett; og Herren så til Abel og hans offer,</span> <span class="verse"><a name="5">5</a>men til Kain og hans offer så han ikke. Da blev Kain meget vred, og han stirret ned for sig.</span> <span class="verse"><a name="6">6</a>Og Herren sa til Kain: Hvorfor er du vred, og hvorfor stirrer du ned for dig?</span> <span class="verse"><a name="7">7</a>Er det ikke så at dersom du har godt i sinne, da kan du løfte op ditt ansikt? Men har du ikke godt i sinne, da ligger synden på lur ved døren, og dens attrå står til dig, men du skal være herre over den.</span> <span class="verse"><a name="8">8</a>Og Kain talte til Abel, sin bror. Og da de engang var ute på marken, for Kain løs på Abel, sin bror, og slo ham ihjel.</span> <span class="verse"><a name="9">9</a>Da sa Herren til Kain: Hvor er Abel, din bror? Han svarte: Jeg vet ikke; skal jeg passe på min bror?</span> <span class="verse"><a name="10">10</a>Men han sa: Hvad har du gjort? Hør, din brors blod roper til mig fra jorden.</span> <span class="verse"><a name="11">11</a>Og nu skal du være bannlyst fra den jord som lot op sin munn og tok imot din brors blod av din hånd!</span> <span class="verse"><a name="12">12</a>Når du dyrker jorden, skal den ikke mere gi dig sin grøde; omflakkende og hjemløs skal du være på jorden.</span> <span class="verse"><a name="13">13</a>Da sa Kain til Herren: Min misgjerning er større enn at jeg kan bære den.</span> <span class="verse"><a name="14">14</a>Se, du har idag drevet mig ut av landet, og jeg må skjule mig for ditt åsyn; og jeg vil bli omflakkende og hjemløs på jorden, og det vil gå så at hver den som finner mig, slår mig ihjel.</span> <span class="verse"><a name="15">15</a>Men Herren sa til ham: Nei! for slår nogen Kain ihjel, skal han lide syvfold hevn. Og Herren gav Kain et merke, forat ikke nogen som møtte ham, skulde slå ham ihjel.</span> <span class="verse"><a name="16">16</a>Så gikk Kain bort fra Herrens åsyn og bosatte sig i landet Nod*, østenfor Eden. / <* d.e. landflyktighet.></span> <span class="verse"><a name="17">17</a>Og Kain holdt sig til sin hustru, og hun blev fruktsommelig og fødte Hanok; og han tok sig for å bygge en by og kalte byen Hanok efter sin sønn.</span> <span class="verse"><a name="18">18</a>Og Hanok fikk sønnen Irad, og Irad blev far til Mehujael, og Mehujael blev far til Metusael, og Metusael blev far til Lamek.</span> <span class="verse"><a name="19">19</a>Og Lamek tok sig to hustruer; den ene hette Ada, og den andre hette Silla.</span> <span class="verse"><a name="20">20</a>Og Ada fødte Jabal; han blev stamfar til dem som bor i telt og holder buskap.</span> <span class="verse"><a name="21">21</a>Og hans bror hette Jubal; han blev stamfar til alle dem som spiller på harpe og fløite.</span> <span class="verse"><a name="22">22</a>Og Silla fødte Tubalkain; han smidde alle slags skarpe redskaper av kobber og jern; og Tubalkains søster var Na'ama.</span> <span class="verse"><a name="23">23</a>Og Lamek sa til sine hustruer: Ada og Silla, hør mine ord, Lameks hustruer, merk min tale! En mann dreper jeg for hvert sår jeg får, og en gutt for hver skramme jeg får;</span> <span class="verse"><a name="24">24</a>for hevnes Kain syv ganger, da skal Lamek hevnes syv og sytti ganger.</span> <span class="verse"><a name="25">25</a>Og Adam holdt sig atter til sin hustru, og hun fødte en sønn og kalte ham Set*; for [sa hun] Gud har satt mig en annen sønn i Abels sted, fordi Kain slo ham ihjel. / <* d.e. satt i en annens sted.></span> <span class="verse"><a name="26">26</a>Og Set fikk en sønn og kalte ham Enos. På den tid begynte de å påkalle Herrens navn.</span> </p></div</div></div></body></html>