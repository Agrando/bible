<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 39</strong></div><p><span class="verse"><a name="1">1</a>Josef blev ført ned til Egypten; og Potifar, en egypter, som var hoffmann hos Farao og høvding over livvakten, kjøpte ham av ismaelittene som hadde hatt ham med sig dit.</span> <span class="verse"><a name="2">2</a>Men Herren var med Josef, så alt lyktes for ham; og han vedblev å være i huset hos sin herre egypteren.</span> <span class="verse"><a name="3">3</a>Da hans herre så at Herren var med ham, og at Herren lot alt det han gjorde, lykkes for ham,</span> <span class="verse"><a name="4">4</a>fant Josef nåde for hans øine og fikk gå ham til hånde; og han satte ham over sitt hus, og alt det han hadde, la han i hans hender.</span> <span class="verse"><a name="5">5</a>Og helt fra den tid han hadde satt ham over sitt hus og over alt det han hadde, velsignet Herren egypterens hus for Josefs skyld, og Herrens velsignelse var over alt det han hadde, både i huset og på marken.</span> <span class="verse"><a name="6">6</a>Og han overlot alt det han hadde, i Josefs hender, og han så ikke til med ham i noget, uten med den mat han selv åt. Og Josef var vakker av skapning og vakker å se til.</span> <span class="verse"><a name="7">7</a>Og nogen tid efter hendte det at hans herres hustru kastet sine øine på Josef og sa: Kom og ligg hos mig!</span> <span class="verse"><a name="8">8</a>Men han vilde ikke og sa til sin herres hustru: Min herre ser ikke til med mig i nogen ting i hele sitt hus, og alt det han eier, har han lagt i mine hender;</span> <span class="verse"><a name="9">9</a>han har ikke mere å si her i huset enn jeg, og han har ikke nektet mig noget uten dig, fordi du er hans hustru. Hvorledes skulde jeg da gjøre denne store ondskap og synde mot Gud?</span> <span class="verse"><a name="10">10</a>Som hun nu dag efter dag talte til Josef, og han ikke føide henne i å ligge hos henne og være sammen med henne,</span> <span class="verse"><a name="11">11</a>så hendte det en dag at han kom inn i huset for å gjøre sitt arbeid, mens ingen av husets folk var inne.</span> <span class="verse"><a name="12">12</a>Da grep hun fatt i hans kappe og sa: Ligg hos mig! Men han lot sin kappe efter sig i hennes hånd og flyktet ut av huset.</span> <span class="verse"><a name="13">13</a>Og da hun så at han hadde latt sin kappe efter sig i hennes hånd og var flyktet ut av huset,</span> <span class="verse"><a name="14">14</a>ropte hun på sine husfolk og sa til dem: Se, her har han ført en hebraisk mann hit til oss for å føre skam over oss; han kom inn til mig for å ligge hos mig, men jeg ropte så høit jeg kunde,</span> <span class="verse"><a name="15">15</a>og da han hørte at jeg satte i å rope, lot han sin kappe efter sig hos mig og flyktet ut av huset.</span> <span class="verse"><a name="16">16</a>Så lot hun hans kappe bli liggende hos sig til hans herre kom hjem.</span> <span class="verse"><a name="17">17</a>Da talte hun likedan til ham og sa: Den hebraiske træl som du har ført hit til oss, kom inn til mig for å føre skam over mig;</span> <span class="verse"><a name="18">18</a>men da jeg satte i å rope, lot han sin kappe efter sig hos mig og flyktet ut av huset.</span> <span class="verse"><a name="19">19</a>Da nu hans herre hørte hvad hans hustru fortalte, hvorledes hun sa: Således har din træl gjort mot mig, da optendtes hans vrede.</span> <span class="verse"><a name="20">20</a>Og Josefs herre tok og satte ham i fengslet, der hvor kongens fanger holdtes fengslet; og han blev sittende der i fengslet.</span> <span class="verse"><a name="21">21</a>Men Herren var med Josef og lot ham vinne alles hjerter og gav ham yndest hos fengslets overopsynsmann.</span> <span class="verse"><a name="22">22</a>Og fengslets overopsynsmann satte Josef til å se efter alle fangene som var i fengslet; og alt det som skulde gjøres der, det gjorde han.</span> <span class="verse"><a name="23">23</a>Fengslets overopsynsmann så ikke efter nogen ting som han hadde under hender, fordi Herren var med ham; og hvad han gjorde, gav Herren lykke til.</span> </p></div</div></div></body></html>