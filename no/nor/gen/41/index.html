<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 41</strong></div><p><span class="verse"><a name="1">1</a>Så hendte det da to år var omme, at Farao drømte han stod ved elven*. / <* Nilen.></span> <span class="verse"><a name="2">2</a>Og se, det steg op av elven syv kyr, vakre å se til og fete, og de gikk og beitet i elvegresset.</span> <span class="verse"><a name="3">3</a>Og efter dem steg det op av elven syv andre kyr, stygge å se til og magre, og de stod ved siden av de andre kyr på elvebredden.</span> <span class="verse"><a name="4">4</a>Og de stygge og magre kyr åt op de syv vakre og fete kyr. Da våknet Farao.</span> <span class="verse"><a name="5">5</a>Så sovnet han igjen og drømte annen gang, og se, syv aks, frodige og gode, vokste op på ett strå.</span> <span class="verse"><a name="6">6</a>Og efter dem skjøt det op syv aks som var tynne og svidd av østenvind.</span> <span class="verse"><a name="7">7</a>Og de tynne aks slukte de syv frodige og fulle aks. Da våknet Farao, og skjønte at det var en drøm.</span> <span class="verse"><a name="8">8</a>Men om morgenen var han urolig til sinns, og han sendte bud og lot kalle alle tegnsutleggerne og alle vismennene i Egypten; og Farao fortalte dem sine drømmer, men det var ingen som kunde tyde dem for ham.</span> <span class="verse"><a name="9">9</a>Da talte den øverste munnskjenk til Farao og sa: Jeg må idag minne om mine synder.</span> <span class="verse"><a name="10">10</a>Farao blev vred på sine tjenere og satte mig fast hos høvdingen over livvakten, både mig og den øverste baker.</span> <span class="verse"><a name="11">11</a>Da hadde vi hver sin drøm i samme natt, jeg og han, og våre drømmer hadde hver sin mening.</span> <span class="verse"><a name="12">12</a>Og det var en hebraisk gutt sammen med oss der; han var tjener hos høvdingen over livvakten; ham fortalte vi våre drømmer, og han tydet dem for oss; efter som enhver hadde drømt, tydet han dem.</span> <span class="verse"><a name="13">13</a>Og som han tydet dem for oss, således gikk det; jeg blev satt i mitt embede igjen, og han blev hengt.</span> <span class="verse"><a name="14">14</a>Da sendte Farao bud og lot Josef kalle, og de førte ham skyndsomt ut av fengslet; og han lot sig rake og skiftet klær og trådte frem for Farao.</span> <span class="verse"><a name="15">15</a>Da sa Farao til Josef: Jeg har hatt en drøm, og det er ingen som kan tyde den; men jeg har hørt si om dig at så snart du hører en drøm, kan du tyde den.</span> <span class="verse"><a name="16">16</a>Og Josef svarte Farao og sa: Det står ikke til mig; Gud vil gi et svar som spår lykke for Farao.</span> <span class="verse"><a name="17">17</a>Da sa Farao til Josef: Jeg syntes i drømme at jeg stod på elvebredden.</span> <span class="verse"><a name="18">18</a>Og se, av elven steg det op syv kyr, fete og vakre av skikkelse, og de gikk og beitet i elvegresset.</span> <span class="verse"><a name="19">19</a>Og efter dem steg det op syv andre kyr, tynne og svært stygge av skikkelse og magre; jeg har aldri sett så stygge kyr i hele Egyptens land.</span> <span class="verse"><a name="20">20</a>Og de magre og stygge kyr åt op de syv første, fete kyr.</span> <span class="verse"><a name="21">21</a>Og da de hadde fått dem til livs, kunde det ikke merkes på dem, de var like stygge å se til som før. Da våknet jeg.</span> <span class="verse"><a name="22">22</a>Så drømte jeg igjen, og se: Syv aks, fulle og gode, vokste op på ett strå.</span> <span class="verse"><a name="23">23</a>Og efter dem skjøt det op syv aks som var fortørket og tynne og svidd av østenvind.</span> <span class="verse"><a name="24">24</a>Og de tynne aks slukte de syv gode aks. Og jeg fortalte det til tegnsutleggerne, men ingen kunde forklare det for mig.</span> <span class="verse"><a name="25">25</a>Da sa Josef til Farao: Faraos drømmer har én mening; hvad Gud vil gjøre, har han latt Farao få vite.</span> <span class="verse"><a name="26">26</a>De syv gode kyr er syv år, og de syv gode aks er syv år; det er en og samme drøm.</span> <span class="verse"><a name="27">27</a>Og de syv magre og stygge kyr som steg op efter dem, er syv år, og de syv tomme aks som var svidd av østenvinden, er syv hungersår, som skal komme.</span> <span class="verse"><a name="28">28</a>Det er som jeg sa til Farao: Hvad Gud vil gjøre, har han latt Farao se.</span> <span class="verse"><a name="29">29</a>Det kommer syv år med stor overflod i hele Egyptens land;</span> <span class="verse"><a name="30">30</a>men efter dem kommer det syv hungersår, så all denne overflod skal bli glemt i Egyptens land, og hungeren skal arme ut landet;</span> <span class="verse"><a name="31">31</a>og ingen skal minnes den overflod som var i landet, for hungeren bakefter; for den skal bli meget hård.</span> <span class="verse"><a name="32">32</a>Men at drømmen kom to ganger for Farao, det vil si at saken er fast besluttet av Gud, og at Gud vil gjøre det snart.</span> <span class="verse"><a name="33">33</a>Nu skulde Farao utse sig en forstandig og vis mann og sette ham over Egyptens land!</span> <span class="verse"><a name="34">34</a>Det skulde Farao gjøre og så sette opsynsmenn over landet og ta femtedelen av avgrøden i Egyptens land i de syv overflodsår.</span> <span class="verse"><a name="35">35</a>Og de skal samle alt som kan tjene til føde, i disse gode år som kommer, og under Faraos hånd dynge op korn i byene til føde og ta vare på det.</span> <span class="verse"><a name="36">36</a>Og kornet skal tjene til forråd for landet i de syv hungersår som skal komme over Egyptens land, så landet ikke skal ødelegges av hungeren.</span> <span class="verse"><a name="37">37</a>Disse ord syntes Farao og alle hans tjenere godt om.</span> <span class="verse"><a name="38">38</a>Og Farao sa til sine tjenere: Mon det finnes nogen som han, en mann som har Guds ånd?</span> <span class="verse"><a name="39">39</a>Så sa Farao til Josef: Siden Gud har latt dig vite alt dette, så er det ingen så forstandig og vis som du.</span> <span class="verse"><a name="40">40</a>Du skal forestå mitt hus, og hele mitt folk skal rette sig efter ditt ord; bare tronen vil jeg ha fremfor dig.</span> <span class="verse"><a name="41">41</a>Og Farao sa fremdeles til Josef: Se, jeg setter dig over hele Egyptens land.</span> <span class="verse"><a name="42">42</a>Og Farao tok sin signetring av sin hånd og satte den på Josefs hånd og klædde ham i klær av fint lin og hengte en gullkjede om hans hals.</span> <span class="verse"><a name="43">43</a>Og han lot ham kjøre i den vogn som var nærmest efter hans egen, og de ropte foran ham: Abrek!* Og han satte ham over hele Egyptens land. / <* bøi kne!.></span> <span class="verse"><a name="44">44</a>Og Farao sa til Josef: Jeg er Farao, og uten din vilje skal ingen mann løfte hånd eller fot i hele Egyptens land.</span> <span class="verse"><a name="45">45</a>Og Farao gav Josef navnet Sofnat-Paneah* og gav ham til hustru Asnat, en datter av Potifera, presten i On. Så drog Josef omkring i Egyptens land. / <* måskje: Verdens frelser.></span> <span class="verse"><a name="46">46</a>Josef var tretti år gammel da han stod for Egyptens konge Faraos åsyn. Og efterat Josef var gått ut fra Farao, reiste han gjennem hele Egyptens land.</span> <span class="verse"><a name="47">47</a>Og jorden bar rikelig i de syv overflodsår.</span> <span class="verse"><a name="48">48</a>Og han samlet alle slags grøde i de syv gode år som kom i Egyptens land, og la den op i byene; i hver by la han op avgrøden fra landet som lå omkring.</span> <span class="verse"><a name="49">49</a>Så hopet da Josef op korn som havets sand, i svære mengder, inntil de holdt op med å telle; for det var ikke tall på det.</span> <span class="verse"><a name="50">50</a>Før det første hungersår kom, fikk Josef to sønner med Asnat, datter av Potifera, presten i On.</span> <span class="verse"><a name="51">51</a>Og Josef kalte sin førstefødte sønn Manasse*; for [sa han] Gud har latt mig glemme all min møie og hele min fars hus. / <* en som får folk til å glemme.></span> <span class="verse"><a name="52">52</a>Og den andre sønn kalte han Efra'im*; for [sa han] Gud har gjort mig fruktbar i det land som jeg led ondt i. / <* dobbelt frukt.></span> <span class="verse"><a name="53">53</a>Da de syv overflodsår i Egyptens land var til ende,</span> <span class="verse"><a name="54">54</a>begynte de syv hungersår å komme, således som Josef hadde sagt. Da blev det hungersnød i alle landene, men i hele Egyptens land var det brød.</span> <span class="verse"><a name="55">55</a>Og da hele Egyptens land led hunger, ropte folket til Farao om brød. Da sa Farao til alle egypterne: Gå til Josef! Hvad han sier eder, skal I gjøre.</span> <span class="verse"><a name="56">56</a>Da det nu var hungersnød over hele landet, åpnet Josef alle oplagshusene og solgte korn til egypterne; for hungersnøden var hård i Egyptens land.</span> <span class="verse"><a name="57">57</a>Og fra alle landene kom de til Josef i Egypten for å kjøpe korn; for hungersnøden var hård i alle landene.</span> </p></div</div></div></body></html>