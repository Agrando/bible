<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 46</strong></div><p><span class="verse"><a name="1">1</a>Og Israel brøt op med alt det han hadde, og da han kom til Be'erseba, ofret han slaktoffer til sin far Isaks Gud.</span> <span class="verse"><a name="2">2</a>Og Gud sa til Israel i et syn om natten: Jakob, Jakob! Han svarte: Ja, her er jeg.</span> <span class="verse"><a name="3">3</a>Da sa han: Jeg er Gud, din fars Gud; frykt ikke for å dra ned til Egypten, for der vil jeg gjøre dig til et stort folk.</span> <span class="verse"><a name="4">4</a>Jeg skal selv dra ned med dig til Egypten, jeg skal visselig også føre dig op igjen; og Josef skal lukke dine øine.</span> <span class="verse"><a name="5">5</a>Så brøt Jakob op fra Be'erseba; og Israels sønner kjørte Jakob, sin far, og sine barn og sine hustruer i de vogner som Farao hadde sendt til å hente ham i.</span> <span class="verse"><a name="6">6</a>Og de tok med sig sin buskap og sitt gods som de hadde lagt sig til i Kana'ans land, og de kom til Egypten, Jakob og hele hans ætt med ham;</span> <span class="verse"><a name="7">7</a>sine sønner og sine sønnesønner, sine døtre og sine sønnedøtre, hele sin ætt førte han med sig til Egypten.</span> <span class="verse"><a name="8">8</a>Og dette er navnene på Israels barn som kom til Egypten, Jakob og hans sønner: Jakobs førstefødte sønn Ruben,</span> <span class="verse"><a name="9">9</a>og Rubens sønner: Hanok og Pallu og Hesron og Karmi,</span> <span class="verse"><a name="10">10</a>og Simeons sønner: Jemuel og Jamin og Ohad og Jakin og Sohar og Saul, som han hadde fått med en kana'anitterkvinne,</span> <span class="verse"><a name="11">11</a>og Levis sønner: Gerson, Kahat og Merari,</span> <span class="verse"><a name="12">12</a>og Judas sønner: Er og Onan og Sela og Peres og Serah - men Er og Onan døde i Kana'ans land - og Peres' sønner var Hesron og Hamul;</span> <span class="verse"><a name="13">13</a>og Issakars sønner: Tola og Puva og Job og Simron,</span> <span class="verse"><a name="14">14</a>og Sebulons sønner: Sered og Elon og Jahle'el;</span> <span class="verse"><a name="15">15</a>dette var Leas sønner, som hun fødte Jakob i Mesopotamia, og dessuten Dina, hans datter, i alt tre og tretti sjeler, sønner og døtre.</span> <span class="verse"><a name="16">16</a>Og Gads sønner: Sifion og Haggi, Suni og Esbon, Eri og Arodi og Areli,</span> <span class="verse"><a name="17">17</a>- og Asers sønner: Jimna og Jisva og Jisvi og Bria og Serah, deres søster, og Brias sønner var Heber og Malkiel;</span> <span class="verse"><a name="18">18</a>dette var barn av Silpa, som Laban gav sin datter Lea; hun fødte Jakob disse barn, seksten sjeler.</span> <span class="verse"><a name="19">19</a>Jakobs hustru Rakels sønner: Josef og Benjamin;</span> <span class="verse"><a name="20">20</a>og Josef fikk barn i Egyptens land med Asnat, datter til Potifera, presten i On: Manasse og Efra'im;</span> <span class="verse"><a name="21">21</a>og Benjamins sønner: Bela og Beker og Asbel, Gera og Na'aman, Ehi og Ros, Muppim og Huppim og Ard;</span> <span class="verse"><a name="22">22</a>dette var de barn som Jakob fikk med Rakel, i alt fjorten sjeler.</span> <span class="verse"><a name="23">23</a>Og Dans sønn: Husim,</span> <span class="verse"><a name="24">24</a>og Naftalis sønner: Jahse'el og Guni og Jeser og Sillem;</span> <span class="verse"><a name="25">25</a>dette var sønnene til Bilha, som Laban gav sin datter Rakel; hun fødte Jakob disse barn, i alt syv sjeler.</span> <span class="verse"><a name="26">26</a>Alle de som kom med Jakob til Egypten, og som var utgått av hans lend, foruten Jakobs sønnekoner, var i alt seks og seksti sjeler.</span> <span class="verse"><a name="27">27</a>Og Josefs sønner, som han fikk i Egypten, var to; alle av Jakobs hus, som kom til Egypten, var sytti sjeler.</span> <span class="verse"><a name="28">28</a>Og han sendte Juda i forveien til Josef og bad at han skulde vise ham vei til Gosen; så kom de til landet Gosen.</span> <span class="verse"><a name="29">29</a>Og Josef lot spenne for sin vogn og drog op til Gosen for å møte Israel, sin far; og da han fikk se ham, falt han ham om halsen og gråt lenge i hans armer.</span> <span class="verse"><a name="30">30</a>Da sa Israel til Josef: Nu vil jeg gjerne dø, efterat jeg har sett ditt ansikt og vet at du ennu lever.</span> <span class="verse"><a name="31">31</a>Og Josef sa til sine brødre og til sin fars hus: Jeg vil dra op og melde det til Farao og si til ham: Mine brødre og min fars hus, som var i Kana'ans land, er kommet til mig;</span> <span class="verse"><a name="32">32</a>Og mennene er fehyrder, de er folk som driver feavl, og sitt småfe og sitt storfe og alt det de eier, har de hatt med sig hit.</span> <span class="verse"><a name="33">33</a>Og når Farao kaller eder til sig og sier: Hvad er eders levevei?</span> <span class="verse"><a name="34">34</a>da skal I si: Dine tjenere har drevet feavl fra vår ungdom av og til nu, både vi og våre fedre - da får I bo i landet Gosen; for alle fehyrder er en vederstyggelighet for egypterne.</span> </p></div</div></div></body></html>