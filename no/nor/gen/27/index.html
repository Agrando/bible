<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 27</strong></div><p><span class="verse"><a name="1">1</a>Da Isak var blitt gammel, og hans øine var blitt sløve, så han ikke kunde se, kalte han til sig Esau, sin eldste sønn, og sa til ham: Min sønn! Han svarte: Ja, her er jeg.</span> <span class="verse"><a name="2">2</a>Da sa han: Jeg er blitt gammel og vet ikke hvad dag jeg skal dø.</span> <span class="verse"><a name="3">3</a>Så ta nu dine jaktredskaper, ditt kogger og din bue, og gå ut på marken og skyt mig noget vilt,</span> <span class="verse"><a name="4">4</a>og lag en velsmakende rett for mig, slik som jeg liker det, og kom så hit med den! Da vil jeg ete, så min sjel kan velsigne dig, før jeg dør.</span> <span class="verse"><a name="5">5</a>Men Rebekka hørte på at Isak talte til Esau, sin sønn. Så gikk Esau ut på marken for å skyte noget vilt og ha det med sig hjem.</span> <span class="verse"><a name="6">6</a>Da sa Rebekka til Jakob, sin sønn: Jeg hørte din far tale til Esau, din bror, og si:</span> <span class="verse"><a name="7">7</a>Hent mig noget vilt og lag en velsmakende rett for mig, så jeg kan ete av den og velsigne dig for Herrens åsyn, før jeg dør.</span> <span class="verse"><a name="8">8</a>Lyd nu mitt ord, min sønn, og gjør det jeg byder dig:</span> <span class="verse"><a name="9">9</a>Gå bort til hjorden og hent mig derfra to gode kje, så skal jeg lage en velsmakende rett av dem for din far, slik som han liker det.</span> <span class="verse"><a name="10">10</a>Og du skal gå inn med den til din far, så han kan ete av den og velsigne dig, før han dør.</span> <span class="verse"><a name="11">11</a>Da sa Jakob til Rebekka, sin mor: Esau, min bror, er jo lodden, og jeg er glatt.</span> <span class="verse"><a name="12">12</a>Kanskje min far kjenner på mig og så tror at jeg vil ha ham til narr, og jeg kommer til å føre en forbannelse over mig og ikke en velsignelse.</span> <span class="verse"><a name="13">13</a>Da sa hans mor til ham: Den forbannelse skal jeg ta på mig min sønn! Bare lyd mitt råd og gå og hent mig kjeene!</span> <span class="verse"><a name="14">14</a>Da gikk han og hentet dem og kom til sin mor med dem, og hans mor laget en velsmakende rett, slik som hans far likte det.</span> <span class="verse"><a name="15">15</a>Så tok Rebekka sin eldste sønn Esaus høitidsklær, som hun hadde hos sig i huset, og hun lot Jakob, sin yngste sønn, ta dem på.</span> <span class="verse"><a name="16">16</a>Men skinnene av kjeene hadde hun om hans hender og om den glatte del av hans hals.</span> <span class="verse"><a name="17">17</a>Så lot hun sin sønn Jakob få den velsmakende rett og brødet som hun hadde laget,</span> <span class="verse"><a name="18">18</a>og han gikk inn til sin far og sa: Far! Han svarte: Ja, her er jeg; hvem er du, min sønn?</span> <span class="verse"><a name="19">19</a>Da sa Jakob til sin far: Jeg er Esau, din førstefødte; jeg har gjort som du sa til mig. Sett dig nu op og et av mitt vilt, så din sjel kan velsigne mig!</span> <span class="verse"><a name="20">20</a>Men Isak sa til sin sønn: Hvorledes har du da så snart kunnet finne noget, min sønn? Han, svarte: Herren din Gud sendte mig det i møte.</span> <span class="verse"><a name="21">21</a>Da sa Isak til Jakob: Kom hit og la mig få kjenne på dig, min sønn, om du er min sønn Esau, eller ikke.</span> <span class="verse"><a name="22">22</a>Så gikk Jakob frem til Isak, sin far; og han kjente på ham og sa: Røsten er Jakobs, men hendene er Esaus.</span> <span class="verse"><a name="23">23</a>Og han kjente ham ikke, fordi hans hender var lodne som hans bror Esaus hender; og han velsignet ham.</span> <span class="verse"><a name="24">24</a>Og han sa: Er du virkelig min sønn Esau? Han svarte: Ja, det er jeg.</span> <span class="verse"><a name="25">25</a>Da sa han: Kom hit med det til mig og la mig få ete av min sønns vilt, så min sjel kan velsigne dig. Så satte han det frem for ham, og han åt, og han kom med vin til ham, og han drakk.</span> <span class="verse"><a name="26">26</a>Så sa Isak, hans far, til ham: Kom nu hit og kyss mig, min sønn!</span> <span class="verse"><a name="27">27</a>Da gikk han frem og kysset ham; og han kjente lukten av hans klær og velsignet ham og sa: Se, duften av min sønn er som duften av en mark som Herren har velsignet.</span> <span class="verse"><a name="28">28</a>Så gi Gud dig av himmelens dugg og av jordens fedme og korn og most i overflod.</span> <span class="verse"><a name="29">29</a>Folk skal tjene dig, og folkeslag skal falle dig til fote; vær herre over dine brødre, og måtte din mors sønner falle dig til fote! Forbannet være den som forbanner dig, og velsignet den som velsigner dig!</span> <span class="verse"><a name="30">30</a>Men da Isak hadde endt sin velsignelse over Jakob, og Jakob nettop var gått ut fra Isak, sin far, da kom Esau, hans bror, hjem fra jakten.</span> <span class="verse"><a name="31">31</a>Han laget også en velsmakende rett og bar den inn til sin far; og han sa til sin far: Vil ikke far reise sig op og ete av sin sønns vilt, så din sjel kan velsigne mig!</span> <span class="verse"><a name="32">32</a>Og Isak, hans far, spurte ham: Hvem er du? Han svarte: Jeg er Esau, din førstefødte sønn.</span> <span class="verse"><a name="33">33</a>Da blev Isak overmåte forferdet, og han sa: Hvem var det da som hadde skutt noget vilt og kom til mig med det? Jeg åt av alt, før du kom, og velsignet ham! Han skal også være velsignet.</span> <span class="verse"><a name="34">34</a>Da Esau hørte disse ord av sin far, satte han i et høit og sårt skrik, og han sa til sin far: Velsign også mig, min far!</span> <span class="verse"><a name="35">35</a>Men han sa: Din bror kom med list og tok din velsignelse.</span> <span class="verse"><a name="36">36</a>Da sa han: Er det fordi han har fått navnet Jakob, at han nu to ganger har overlistet mig? Min førstefødselsrett tok han, og se, nu har han tatt min velsignelse. Så sa han: Har du ikke en velsignelse igjen til mig og?</span> <span class="verse"><a name="37">37</a>Isak svarte og sa til Esau: Se, jeg har satt ham til herre over dig, og alle hans brødre har jeg gjort til hans tjenere, og jeg har gitt ham korn og most i overflod; hvad skal jeg da gjøre for dig, min sønn?</span> <span class="verse"><a name="38">38</a>Og Esau sa til sin far: Har du da bare denne ene velsignelse, min far? Velsign også mig, min far! Og Esau gråt høit.</span> <span class="verse"><a name="39">39</a>Da tok Isak, hans far, til orde igjen og sa til ham: Se, uten jordens fedme skal din bolig være og uten himmelens dugg fra oven.</span> <span class="verse"><a name="40">40</a>Av ditt sverd skal du leve, og din bror skal du tjene; men når du engang river dig løs, da skal du bryte hans åk av din nakke.</span> <span class="verse"><a name="41">41</a>Og Esau hatet Jakob for den velsignelse som hans far hadde lyst over ham. Og Esau sa ved sig selv: Snart kommer den tid da vi må sørge over min far; da skal jeg slå Jakob, min bror, ihjel.</span> <span class="verse"><a name="42">42</a>Og Rebekka fikk vite hvad Esau, hennes eldste sønn, hadde sagt; da sendte hun bud efter Jakob, sin yngste sønn, og sa til ham: Se, Esau, din bror, vil hevne sig på dig og slå dig ihjel.</span> <span class="verse"><a name="43">43</a>Lyd nu mitt ord, min sønn: Gjør dig ferdig og flykt til min bror Laban i Karan,</span> <span class="verse"><a name="44">44</a>og bli hos ham en tid, til din brors vrede har lagt sig,</span> <span class="verse"><a name="45">45</a>til din brors vrede har vendt sig fra dig, og han har glemt det du har gjort mot ham! Da skal jeg sende bud og hente dig derfra. Hvorfor skulde jeg miste eder begge på én dag!</span> <span class="verse"><a name="46">46</a>Så sa Rebekka til Isak: Jeg er kjed av mitt liv for disse Hets døtres skyld; skulde nu også Jakob ta sig en hustru av Hets døtre, slik en som disse, en av landets døtre, hvad skulde jeg da leve efter?</span> </p></div</div></div></body></html>