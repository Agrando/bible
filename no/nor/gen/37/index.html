<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 37</strong></div><p><span class="verse"><a name="1">1</a>Men Jakob bodde i det land hvor hans far hadde bodd som fremmed, i Kana'ans land.</span> <span class="verse"><a name="2">2</a>Dette er historien om Jakobs ætt. Da Josef var sytten år gammel, gjætte han buskapen sammen med sine brødre; ung som han var, fulgte han med sønnene til Bilha og Silpa, sin fars hustruer; alt det onde som blev sagt om dem, gikk han til deres far med.</span> <span class="verse"><a name="3">3</a>Men Israel hadde Josef kjær fremfor alle sine sønner, fordi han var hans alderdoms sønn; og han hadde latt gjøre en sid kjortel til ham.</span> <span class="verse"><a name="4">4</a>Og da hans brødre så at deres far hadde ham mere kjær enn alle hans brødre, hatet de ham og kunde ikke tale vennlig til ham.</span> <span class="verse"><a name="5">5</a>Engang hadde Josef en drøm, som han fortalte sine brødre; da hatet de ham enda mere.</span> <span class="verse"><a name="6">6</a>Han sa til dem: Hør nu hvad jeg har drømt:</span> <span class="verse"><a name="7">7</a>Jeg syntes vi bandt kornbånd ute på akeren, og se, mitt kornbånd reiste sig op og blev stående, og eders kornbånd stod rundt omkring og bøide sig for mitt kornbånd.</span> <span class="verse"><a name="8">8</a>Da sa hans brødre til ham: Skal du kanskje være vår konge og råde over oss? Siden hatet de ham enda mere for hans drømmer og for hans ord.</span> <span class="verse"><a name="9">9</a>Og han hadde ennu en annen drøm og fortalte den til sine brødre; han sa: Jeg hadde ennu en drøm, og se, solen og månen og elleve stjerner bøide sig for mig.</span> <span class="verse"><a name="10">10</a>Og da han fortalte det til sin far og til sine brødre, skjente hans far på ham og sa til ham: Hvad er dette for en drøm du har hatt? Skal da jeg og din mor og dine brødre komme og bøie oss til jorden for dig?</span> <span class="verse"><a name="11">11</a>Og hans brødre var misunnelige på ham; men hans far gjemte det i sitt minne.</span> <span class="verse"><a name="12">12</a>Engang gikk hans brødre avsted for å gjæte sin fars buskap i Sikem.</span> <span class="verse"><a name="13">13</a>Da sa Israel til Josef: Gjæter ikke dine brødre ved Sikem? Kom, jeg vil sende dig til dem. Og han svarte: Ja, her er jeg.</span> <span class="verse"><a name="14">14</a>Da sa han til ham: Kjære, gå og se om det står vel til med dine brødre, og om det står vel til med buskapen, og kom så tilbake til mig med svar! Så sendte han ham avsted fra Hebron-dalen, og han kom til Sikem.</span> <span class="verse"><a name="15">15</a>Mens han nu vanket om på marken, møtte han en mann, og mannen spurte ham: Hvad leter du efter?</span> <span class="verse"><a name="16">16</a>Han svarte: Jeg leter efter mine brødre; kjære, si mig hvor de gjæter!</span> <span class="verse"><a name="17">17</a>Mannen sa: De har draget herfra; jeg hørte dem si: La oss gå til Dotan! Så gikk Josef efter sine brødre og fant dem i Dotan.</span> <span class="verse"><a name="18">18</a>De så ham langt borte, og før han kom nær til dem, la de op råd om å drepe ham.</span> <span class="verse"><a name="19">19</a>De sa sig imellem: Se, der kommer denne drømmeren!</span> <span class="verse"><a name="20">20</a>Kom nu og la oss slå ham ihjel og kaste ham ned i en av brønnene her, og så vil vi si: Et vilt dyr har ett ham op. Så får vi se hvad det blir av hans drømmer.</span> <span class="verse"><a name="21">21</a>Da Ruben hørte dette, vilde han fri ham ut av deres hender og sa: La oss ikke slå ham ihjel!</span> <span class="verse"><a name="22">22</a>Og han sa til dem: Utøs ikke blod, kast ham ned i denne brønn her i ørkenen, men legg ikke hånd på ham - for han vilde fri ham ut av deres hånd og føre ham tilbake til hans far.</span> <span class="verse"><a name="23">23</a>Da nu Josef kom til sine brødre, klædde de av ham hans kjortel, den side kjortel som han hadde på.</span> <span class="verse"><a name="24">24</a>Og de tok og kastet ham ned i brønnen; men brønnen var tom, det var intet vann i den.</span> <span class="verse"><a name="25">25</a>Så satte de sig til å holde måltid; og da de så op, fikk de se et reisefølge av ismaelitter som kom fra Gilead, og deres kameler bar krydderier og balsam og ladanum*; de var på vei med dette ned til Egypten. / <* et slags velluktende gummi.></span> <span class="verse"><a name="26">26</a>Da sa Juda til sine brødre: Hvad gagner det at vi slår var bror ihjel og skjuler drapet?</span> <span class="verse"><a name="27">27</a>Kom og la oss selge ham til ismaelittene, men la oss ikke legge hånd på ham, han er jo vår egen kjødelige bror. Og hans brødre gjorde som han sa.</span> <span class="verse"><a name="28">28</a>Da nu de midianittiske kjøbmenn kom forbi, drog de Josef op av brønnen, og så solgte de Josef til ismaelittene for tyve sekel sølv; og ismaelittene tok Josef med sig til Egypten.</span> <span class="verse"><a name="29">29</a>Da Ruben kom tilbake til brønnen, fikk han se at Josef ikke var i brønnen. Da sønderrev han sine klær,</span> <span class="verse"><a name="30">30</a>og han gikk tilbake til sine brødre og sa: Gutten er der ikke, og jeg - hvor skal jeg gjøre av mig?</span> <span class="verse"><a name="31">31</a>Så tok de Josefs kjortel og slaktet en gjetebukk og dyppet kjortelen i blodet.</span> <span class="verse"><a name="32">32</a>Og de sendte den side kjortel hjem til faren og sa: Denne har vi funnet; se efter om det ikke er din sønns kjortel!</span> <span class="verse"><a name="33">33</a>Og han kjente den igjen og sa: Jo, det er min sønns kjortel; et vilt dyr har ett ham op, Josef er visselig revet ihjel!</span> <span class="verse"><a name="34">34</a>Og Jakob sønderrev sine klær og bandt sekk om sine lender og sørget over sin sønn i lang tid.</span> <span class="verse"><a name="35">35</a>Og alle hans sønner og alle hans døtre kom for å trøste ham; men han vilde ikke la sig trøste; han sa: Med sorg må jeg fare ned til min sønn i dødsriket. Og hans far gråt over ham. .</span> <span class="verse"><a name="36">36</a>Men midianittene solgte ham i Egypten til Potifar, som var hoffmann hos Farao og høvding over livvakten.</span> </p></div</div></div></body></html>