<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 8</strong></div><p><span class="verse"><a name="1">1</a>Da kom Gud Noah i hu og alle de ville dyr og alt feet som var med ham i arken; og Gud lot en vind fare over jorden, og vannet falt.</span> <span class="verse"><a name="2">2</a>Og det store dyps kilder og himmelens sluser lukkedes, og regnet fra himmelen stanset.</span> <span class="verse"><a name="3">3</a>Og vannet vek efterhånden tilbake fra jorden, og vannet begynte å ta av, da hundre og femti dager var gått.</span> <span class="verse"><a name="4">4</a>Og i den syvende måned, på den syttende dag i måneden, blev arken stående på Ararat-fjellene.</span> <span class="verse"><a name="5">5</a>Og vannet tok mere og mere av inntil den tiende måned; i den tiende måned, på den første dag i måneden, kom fjelltoppene til syne.</span> <span class="verse"><a name="6">6</a>Og da firti dager var gått, åpnet Noah vinduet på arken som han hadde gjort,</span> <span class="verse"><a name="7">7</a>og sendte ut en ravn; den fløi frem og tilbake, inntil vannet var tørket bort av jorden.</span> <span class="verse"><a name="8">8</a>Så sendte han en due ut fra sig for å se om vannet var sunket bort fra jordens overflate.</span> <span class="verse"><a name="9">9</a>Men duen fant ikke noget hvilested for sin fot, og den kom tilbake til ham i arken, for det stod vann over hele jorden. Da rakte han ut sin hånd og tok den inn til sig i arken.</span> <span class="verse"><a name="10">10</a>Så bidde han ennu syv dager til og sendte så atter duen ut av arken.</span> <span class="verse"><a name="11">11</a>Og duen kom til ham ved aftenstid, og se, den hadde et friskt oljeblad i nebbet; da skjønte Noah at vannet var sunket bort fra jorden.</span> <span class="verse"><a name="12">12</a>Men han bidde ennu syv dager til; så sendte han duen ut, og da kom den ikke tilbake til ham mere.</span> <span class="verse"><a name="13">13</a>I det seks hundre og første år, i den første måned, på den første dag i måneden, var vannet tørket bort fra jorden. Da tok Noah taket av arken; og han så ut, og se, jorden var tørr.</span> <span class="verse"><a name="14">14</a>Og i den annen måned, på den syv og tyvende dag i måneden, var jorden aldeles tørr.</span> <span class="verse"><a name="15">15</a>Da talte Gud til Noah og sa:</span> <span class="verse"><a name="16">16</a>Gå ut av arken, du og din hustru og dine sønner og dine sønners hustruer med dig.</span> <span class="verse"><a name="17">17</a>Alle de dyr som er hos dig, alt kjød, både fuglene og feet og alt krypet som rører sig på jorden, skal du føre ut med dig, og de skal vrimle på jorden og være fruktbare og bli mange på jorden.</span> <span class="verse"><a name="18">18</a>Så gikk han ut, og hans sønner og hans hustru og hans sønners hustruer med ham.</span> <span class="verse"><a name="19">19</a>Alle dyrene, alt krypet og alle fuglene, alt som rører sig på jorden, gikk ut av arken, hvert efter sitt slag.</span> <span class="verse"><a name="20">20</a>Og Noah bygget Herren et alter, og han tok av alle de rene dyr og av alle de rene fugler og ofret brennoffer på alteret.</span> <span class="verse"><a name="21">21</a>Og Herren kjente den velbehagelige duft. Og Herren sa i sitt hjerte: Jeg vil aldri mere forbanne jorden for menneskets skyld; for menneskehjertets tanker er onde fra ungdommen av; og jeg vil aldri mere drepe alt levende, som jeg nu har gjort.</span> <span class="verse"><a name="22">22</a>Herefter skal, så lenge jorden står, sæd og høst, og frost og hete, og sommer og vinter, og dag og natt aldri høre op.</span> </p></div</div></div></body></html>