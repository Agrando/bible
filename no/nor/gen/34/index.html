<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 34</strong></div><p><span class="verse"><a name="1">1</a>Dina, Jakobs datter med Lea, gikk engang ut for å se på landets døtre.</span> <span class="verse"><a name="2">2</a>Og Sikem, som var sønn av hevitten Hemor, høvdingen i landet, så henne; og han tok henne og lå hos henne og krenket henne.</span> <span class="verse"><a name="3">3</a>Men hans hjerte hang ved Dina, Jakobs datter, og han elsket piken og talte kjærlig til henne.</span> <span class="verse"><a name="4">4</a>Så sa Sikem til Hemor, sin far: La mig få denne pike til hustru!</span> <span class="verse"><a name="5">5</a>Og Jakob fikk høre at han hadde vanæret Dina, hans datter; men hans sønner var med buskapen ute på marken, og Jakob tidde med det til de kom hjem.</span> <span class="verse"><a name="6">6</a>Men Hemor, Sikems far, gikk ut til Jakob for å tale med ham.</span> <span class="verse"><a name="7">7</a>Jakobs sønner kom hjem fra marken da de fikk høre om dette; og mennene gremmet sig og var harmfulle; for han* hadde gjort en skammelig gjerning mot Israel ved å ligge hos Jakobs datter. Slikt burde ikke skje. / <* Sikem.></span> <span class="verse"><a name="8">8</a>Da talte Hemor med dem og sa: Min sønn Sikems hjerte henger ved eders datter; kjære, la ham få henne til hustru,</span> <span class="verse"><a name="9">9</a>og inngå svogerskap med oss, gi oss eders døtre og ta I våre døtre!</span> <span class="verse"><a name="10">10</a>Bli boende hos oss! Landet skal stå åpent for eder; bo her og dra omkring og få eder eiendommer her!</span> <span class="verse"><a name="11">11</a>Og Sikem sa til hennes far og hennes brødre: La mig finne nåde for eders øine! Det I krever av mig, vil jeg gi eder.</span> <span class="verse"><a name="12">12</a>Krev så meget I vil av mig i morgengave og andre gaver! Jeg skal gi det I vil ha; la mig bare få piken til hustru!</span> <span class="verse"><a name="13">13</a>Da svarte Jakobs sønner Sikem og Hemor, hans far, med svikefulle ord, fordi han hadde vanæret deres søster Dina,</span> <span class="verse"><a name="14">14</a>og sa til dem: Det kan vi ikke gjøre, å gi vår søster til en mann som har forhud; det vilde være en skam for oss.</span> <span class="verse"><a name="15">15</a>Bare på det vilkår vil vi være eder til vilje, at I blir som vi, og alt mannkjønn hos eder lar sig omskjære.</span> <span class="verse"><a name="16">16</a>Da vil vi gi eder våre døtre og gifte oss med eders døtre og bo hos eder, så vi blir ett folk.</span> <span class="verse"><a name="17">17</a>Men dersom I ikke vil høre på oss og la eder omskjære, da tar vi vår søster og drar bort.</span> <span class="verse"><a name="18">18</a>Og de syntes godt om deres ord, både Hemor og Sikem, Hemors sønn.</span> <span class="verse"><a name="19">19</a>Og den unge mann drygde ikke med å gjøre dette, for han var glad i Jakobs datter, og han var den som hadde mest å si i sin fars hus.</span> <span class="verse"><a name="20">20</a>Så gikk Hemor og hans sønn Sikem til porten i sin by, og de talte til mennene i byen og sa:</span> <span class="verse"><a name="21">21</a>Disse menn vil gjerne være venner med oss og vil bo her i landet og dra omkring her, og landet er jo vidt nok for dem; vi vil gifte oss med deres døtre og gi dem våre døtre.</span> <span class="verse"><a name="22">22</a>Men bare på det vilkår vil mennene være oss til vilje og bo hos oss og bli til ett folk med oss, at alt mannkjønn iblandt oss lar sig omskjære, likesom de selv er omskåret.</span> <span class="verse"><a name="23">23</a>Deres buskap og deres gods og alle deres kløvdyr, blir ikke alt det vårt når vi bare er dem til vilje, så de blir boende hos oss?</span> <span class="verse"><a name="24">24</a>Og de gjorde som Hemor og hans sønn Sikem vilde, alle som hørte hjemme i hans by; og alt mannkjønn, alle som hørte hjemme i hans by, blev omskåret.</span> <span class="verse"><a name="25">25</a>Men på den tredje dag, da de var syke av sine sår, da tok Jakobs to sønner, Simeon og Levi, Dinas brødre, hver sitt sverd, og de kom uforvarende over byen og slo alt mannkjønn ihjel.</span> <span class="verse"><a name="26">26</a>Også Hemor og Sikem, hans sønn, slo de ihjel med sverdets egg, og de tok Dina ut av Sikems hus og drog bort.</span> <span class="verse"><a name="27">27</a>Jakobs sønner kom over de drepte og plyndret byen, fordi deres søster var blitt vanæret.</span> <span class="verse"><a name="28">28</a>De tok deres småfe og storfe og deres asener, både det som var i byen, og det som var på marken.</span> <span class="verse"><a name="29">29</a>Og alt deres gods og alle deres barn og deres kvinner førte de bort som bytte, og alt annet som var i husene.</span> <span class="verse"><a name="30">30</a>Da sa Jakob til Simeon og Levi: I har gjort mig en stor sorg! I har ført mig i vanrykte hos landets innbyggere, Kana'anittene og ferisittene; jeg råder jo bare over en liten flokk, og samler de sig imot mig, kommer de til å slå mig ihjel, sa både jeg og mitt hus går til grunne.</span> <span class="verse"><a name="31">31</a>Men de svarte: Skulde han da få gjøre med vår søster som med en skjøge?</span> </p></div</div></div></body></html>