<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 24</strong></div><p><span class="verse"><a name="1">1</a>Abraham var nu gammel og langt ute i årene, og Herren hadde velsignet Abraham i alle ting.</span> <span class="verse"><a name="2">2</a>Da sa Abraham til sin tjener, han som var den eldste i hans hus og rådet over alt det han hadde: Kjære, legg din hånd under min lend,</span> <span class="verse"><a name="3">3</a>så vil jeg la dig sverge ved Herren, himmelens Gud og jordens Gud, at du ikke skal la min sønn ta sig en hustru av døtrene til kana'anitterfolket, som jeg bor iblandt,</span> <span class="verse"><a name="4">4</a>men du skal dra til mitt eget land og til min slekt og hente en hustru til min sønn Isak.</span> <span class="verse"><a name="5">5</a>Tjeneren sa til ham: Men om nu kvinnen ikke vil følge mig hit til dette land, skal jeg da føre din sønn tilbake til det land som du er kommet fra?</span> <span class="verse"><a name="6">6</a>Abraham svarte: Vokt dig for å føre min sønn tilbake dit!</span> <span class="verse"><a name="7">7</a>Herren, himmelens Gud, som førte mig bort fra min fars hus og fra mitt fedreland, og som talte til mig, og som svor mig til og sa: Din ætt vil jeg gi dette land, han skal sende sin engel foran dig, så du kan hente en hustru til min sønn derfra.</span> <span class="verse"><a name="8">8</a>Men dersom kvinnen ikke vil følge dig, da skal du være løst fra denne din ed til mig; bare du ikke fører min sønn tilbake dit!</span> <span class="verse"><a name="9">9</a>Da la tjeneren sin hånd under Abrahams, sin herres lend og lovte ham dette med ed.</span> <span class="verse"><a name="10">10</a>Så tok tjeneren ti kameler av dem som hørte hans herre til, og drog avsted, og han hadde med sig alleslags kostelige ting som hørte hans herre til; han tok avsted og drog til Mesopotamia, til Nakors by.</span> <span class="verse"><a name="11">11</a>Og han lot kamelene legge sig utenfor byen ved brønnen ved aftenstid, den tid da kvinnene pleier å komme ut og hente vann.</span> <span class="verse"><a name="12">12</a>Og han sa: Herre, min herre Abrahams Gud! La det lykkes for mig idag, og gjør miskunnhet mot min herre Abraham!</span> <span class="verse"><a name="13">13</a>Se, nu står jeg her ved denne kilde mens døtrene til mennene i byen kommer ut for å hente vann.</span> <span class="verse"><a name="14">14</a>La det nu bli så at den pike som jeg sier således til: Hell på din krukke, så jeg kan få drikke, og som da sier: Drikk, og jeg vil også gi dine kameler å drikke - at hun er den du har utsett for din tjener Isak, og av det vil jeg skjønne at du har gjort miskunnhet mot min herre.</span> <span class="verse"><a name="15">15</a>Og se, før han hadde holdt op å tale, hendte det at Rebekka, en datter av Betuel, som var sønn til Milka og Nakor, Abrahams bror, kom ut med sin krukke på skulderen.</span> <span class="verse"><a name="16">16</a>Det var en meget vakker pike, en jomfru, som ingen mann var kommet nær. Hun gikk ned til kilden og fylte sin krukke og steg op igjen.</span> <span class="verse"><a name="17">17</a>Da løp tjeneren henne i møte og sa: Kjære, la mig få drikke litt vann av din krukke!</span> <span class="verse"><a name="18">18</a>Og hun sa: Drikk, herre! Og hun skyndte sig og tok krukken ned i sin hånd og lot ham få drikke.</span> <span class="verse"><a name="19">19</a>Og da hun hadde latt ham drikke så meget han vilde, sa hun: Jeg vil også hente vann til dine kameler, til de har fått nok.</span> <span class="verse"><a name="20">20</a>Og hun skyndte sig og tømte sin krukke i vanntrauet og løp atter til brønnen efter vann og lot alle hans kameler få drikke.</span> <span class="verse"><a name="21">21</a>Og mannen så på henne og undret sig, men tidde stille for å få vite om Herren hadde latt hans reise lykkes eller ikke.</span> <span class="verse"><a name="22">22</a>Da så kamelene hadde drukket, tok mannen en gullring som veide en halv sekel, og to armbånd som veide ti sekel gull, og la dem om hennes armer.</span> <span class="verse"><a name="23">23</a>Og han sa: Hvem er du datter til? Kjære, si mig det! Er det rum nok i din fars hus, sa vi kan overnatte der.</span> <span class="verse"><a name="24">24</a>Hun svarte: Jeg er datter til Betuel, som er sønn til Nakor og Milka.</span> <span class="verse"><a name="25">25</a>Så sa hun til ham: Det er fullt op både av halm og fôr hos oss, og det er også rum til å overnatte.</span> <span class="verse"><a name="26">26</a>Da bøide mannen sig ned og tilbad Herren</span> <span class="verse"><a name="27">27</a>og sa: Lovet være Herren, min herre Abrahams Gud, som ikke har tatt sin miskunn og sin trofasthet fra min herre! Herren har ført mig på rette vei til min herres frender.</span> <span class="verse"><a name="28">28</a>Men piken sprang hjem til sin mor og fortalte alt dette.</span> <span class="verse"><a name="29">29</a>Rebekka hadde en bror, som hette Laban; han sprang ut til mannen der ute ved kilden.</span> <span class="verse"><a name="30">30</a>For da han så ringen og armbåndene som hans søster bar, og hørte sin søster Rebekka si: Således talte mannen til mig, gikk han ut til mannen, og se, der stod han hos kamelene ved kilden.</span> <span class="verse"><a name="31">31</a>og han sa: Kom inn, du Herrens velsignede! Hvorfor står du her ute? Jeg har jo gjort huset i stand, og der er rum for kamelene.</span> <span class="verse"><a name="32">32</a>Så gikk mannen inn i huset og lesste av kamelene; og Laban gav kamelene halm og fôr og kom med vann til ham og de menn som var med ham, til å tvette føttene i.</span> <span class="verse"><a name="33">33</a>Og de satte frem mat for ham; men han sa: Jeg vil ikke ete før jeg har båret frem mitt ærend. Og Laban sa: Tal!</span> <span class="verse"><a name="34">34</a>Da sa han: Jeg er Abrahams tjener;</span> <span class="verse"><a name="35">35</a>og Herren har storlig velsignet min herre, så han er blitt rik, og han har gitt ham småfe og storfe og sølv og gull og træler og trælkvinner og kameler og asener.</span> <span class="verse"><a name="36">36</a>Og Sara, min herres hustru, fødte min herre en sønn på sine gamle dager; og ham har han gitt alt det han eier.</span> <span class="verse"><a name="37">37</a>Og min herre lot mig sverge og sa: Du skal ikke la min sønn ta sig en hustru av døtrene til kana'anitterfolket, i hvis land jeg bor;</span> <span class="verse"><a name="38">38</a>men du skal gå til min fars hus og til min slekt og hente en hustru til min sønn.</span> <span class="verse"><a name="39">39</a>Da sa jeg til min herre: Men om nu kvinnen ikke vil følge mig?</span> <span class="verse"><a name="40">40</a>Men han sa til mig: Herren, for hvis åsyn jeg har vandret, skal sende sin engel med dig og la din reise lykkes, sa du finner en hustru til min sønn av min slekt og av min fars hus.</span> <span class="verse"><a name="41">41</a>Da skal du være løst fra din ed til mig, når du kommer til mitt folk; og vil de ikke gi dig henne, så er du også løst fra eden til mig.</span> <span class="verse"><a name="42">42</a>Så kom jeg da idag til kilden, og jeg sa: Herre, min herre Abrahams Gud! Å, om du vilde la denne min reise lykkes!</span> <span class="verse"><a name="43">43</a>Se, nu står jeg her ved denne kilde; la det nu bli så at om en ung pike kommer ut for å hente vann, og jeg sier til henne: Kjære, la mig få litt vann av din krukke,</span> <span class="verse"><a name="44">44</a>og hun da sier til mig: Drikk du, og jeg vil også hente vann til dine kameler - så er hun den kvinne som Herren har utsett for min herres sønn.</span> <span class="verse"><a name="45">45</a>Før jeg hadde holdt op å tale således ved mig selv, se, da kom Rebekka ut med sin krukke på skulderen, og hun gikk ned til kilden og øste op vann; da sa jeg til henne: Kjære, la mig få drikke!</span> <span class="verse"><a name="46">46</a>Og hun skyndte sig og tok sin krukke ned og sa: Drikk, og jeg vil også la dine kameler få drikke. Så drakk jeg, og hun lot også kamelene få drikke.</span> <span class="verse"><a name="47">47</a>Og jeg spurte henne: Hvem er du datter til? Hun svarte: Jeg er datter til Betuel, som er sønn til Nakor og Milka. Da satte jeg ringen i hennes nese og armbåndene på hennes armer.</span> <span class="verse"><a name="48">48</a>Og jeg bøide mig ned og tilbad Herren, og jeg lovet Herren, min herre Abrahams Gud, som hadde ledet mig på rette vei til å finne min herres brordatter til hustru for hans sønn.</span> <span class="verse"><a name="49">49</a>Dersom I nu vil vise godhet og trofasthet mot min herre, da si mig det, og hvis ikke, da si mig det, så jeg kan vende mig til en annen kant, til høire eller til venstre.</span> <span class="verse"><a name="50">50</a>Da svarte Laban og Betuel og sa: Dette kommer fra Herren; vi kan intet si dig, hverken ondt eller godt.</span> <span class="verse"><a name="51">51</a>Se, der står Rebekka; ta henne og dra bort og la din herres sønn få henne til hustru, som Herren har sagt!</span> <span class="verse"><a name="52">52</a>Da Abrahams tjener hørte disse ord, bøide han sig til jorden for Herren.</span> <span class="verse"><a name="53">53</a>Og tjeneren tok frem sølvsmykker og gullsmykker og klær og gav Rebekka; og hennes bror og hennes mor gav han også kostelige gaver.</span> <span class="verse"><a name="54">54</a>Så åt de og drakk, han og de menn som var med ham, og de blev der om natten. Men da de stod op om morgenen, sa han: La mig nu fare hjem til min herre!</span> <span class="verse"><a name="55">55</a>Da sa hennes bror og hennes mor: La piken bli hos oss en tid, en ti dager eller så! Siden kan du reise.</span> <span class="verse"><a name="56">56</a>Men han sa til dem: Hold mig ikke tilbake, nu da Herren har latt min reise lykkes! La mig få ta avsted, så jeg kan komme hjem til min herre!</span> <span class="verse"><a name="57">57</a>Da sa de: La oss kalle på piken og spørre henne selv!</span> <span class="verse"><a name="58">58</a>Så kalte de på Rebekka og sa til henne: Vil du reise med denne mann? Hun svarte: Ja, det vil jeg. -</span> <span class="verse"><a name="59">59</a>Så lot de Rebekka, sin søster, og hennes fostermor og Abrahams tjener og hans menn reise.</span> <span class="verse"><a name="60">60</a>Og de velsignet Rebekka og sa til henne: Vår søster, bli til tusen ganger ti tusen, og måtte din ætt ta sine fienders porter i eie!</span> <span class="verse"><a name="61">61</a>Og Rebekka og hennes piker gjorde sig ferdig, og de satte sig på kamelene og fulgte med mannen og tjeneren tok Rebekka med sig og drog avsted.</span> <span class="verse"><a name="62">62</a>Isak var nettop kommet tilbake fra en vandring til brønnen Lakai Ro'i; for han bodde i sydlandet.</span> <span class="verse"><a name="63">63</a>Og Isak gikk ved aftenstid ut på marken for å ha en stille stund og da han så op, fikk han se nogen kameler som kom gående.</span> <span class="verse"><a name="64">64</a>Og da Rebekka så op, fikk hun øie på Isak; og hun skyndte sig og steg ned av kamelen.</span> <span class="verse"><a name="65">65</a>Og hun sa til tjeneren: Hvem er denne mann som kommer oss i møte på marken? Tjeneren svarte Det er min herre. Så tok hun sløret og tilhyllet sig.</span> <span class="verse"><a name="66">66</a>Og tjeneren fortalte Isak alt det han hadde gjort.</span> <span class="verse"><a name="67">67</a>Og Isak førte henne inn i sin mor Saras telt; han tok Rebekka hjem, og hun blev hans hustru, og han hadde henne kjær. Så blev Isak trøstet i sorgen over sin mor.</span> </p></div</div></div></body></html>