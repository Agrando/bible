<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 21</strong></div><p><span class="verse"><a name="1">1</a>Og Herren så til Sara som han hadde sagt, og Herren gjorde med Sara som han hadde lovt.</span> <span class="verse"><a name="2">2</a>Sara blev fruktsommelig og fødte Abraham en sønn i hans alderdom på den fastsatte tid som Gud hadde talt til ham om.</span> <span class="verse"><a name="3">3</a>Og Abraham kalte den sønn han hadde fått, den som Sara hadde født ham, Isak.</span> <span class="verse"><a name="4">4</a>Og Abraham omskar Isak, sin sønn, da han var åtte dager gammel, således som Gud hadde befalt ham.</span> <span class="verse"><a name="5">5</a>Abraham var hundre år gammel da han fikk sin sønn Isak.</span> <span class="verse"><a name="6">6</a>Da sa Sara: Gud har gjort det så at jeg må le; alle som hører dette, vil le av mig.</span> <span class="verse"><a name="7">7</a>Og hun sa: Hvem skulde vel ha sagt til Abraham at Sara gir barn å die? Og nu har jeg født ham en sønn i hans alderdom.</span> <span class="verse"><a name="8">8</a>Og gutten vokste op og blev avvent; og Abraham gjorde et stort gjestebud den dag Isak blev avvent.</span> <span class="verse"><a name="9">9</a>Og Sara så at egypterkvinnen Hagars sønn, som hun hadde født Abraham, spottet,</span> <span class="verse"><a name="10">10</a>og hun sa til Abraham: Driv ut denne trælkvinne og hennes sønn! For denne trælkvinnes sønn skal ikke arve med min sønn, med Isak.</span> <span class="verse"><a name="11">11</a>Dette gjorde Abraham meget ondt for hans sønns skyld.</span> <span class="verse"><a name="12">12</a>Men Gud sa til Abraham: La det ikke gjøre dig ondt for guttens og for din trælkvinnes skyld! Lyd Sara i alt det hun sier til dig! For i Isak skal det nevnes dig en ætt.</span> <span class="verse"><a name="13">13</a>Men også trælkvinnens sønn vil jeg gjøre til et folk, fordi han er din sønn.</span> <span class="verse"><a name="14">14</a>Da stod Abraham tidlig op om morgenen og tok brød og en skinnsekk med vann og gav Hagar og la det på hennes skulder; han gav henne også gutten med og lot henne fare. Og hun gikk avsted og for vill i Be'erseba-ørkenen.</span> <span class="verse"><a name="15">15</a>Da det var forbi med vannet i sekken, kastet hun gutten fra sig under en busk</span> <span class="verse"><a name="16">16</a>og gikk bort og satte sig et stykke ifra, sa langt som et bueskudd; for hun tenkte: Jeg vil ikke se på at gutten dør. Så satt hun et stykke ifra og brast i gråt.</span> <span class="verse"><a name="17">17</a>Men Gud hørte gutten ynke sig, og Guds engel ropte til Hagar fra himmelen og sa til henne: Hvad fattes dig, Hagar? Frykt ikke! For Gud har hørt gutten ynke sig der han ligger.</span> <span class="verse"><a name="18">18</a>Reis dig, løft gutten op og hold ham ved hånden! For jeg vil gjøre ham til et stort folk.</span> <span class="verse"><a name="19">19</a>Og Gud åpnet hennes øine, så hun så en brønn; da gikk hun dit og fylte sekken med vann og gav gutten å drikke.</span> <span class="verse"><a name="20">20</a>Og Gud var med gutten; han blev stor og bodde i ørkenen, og da han vokste til, blev han bueskytter.</span> <span class="verse"><a name="21">21</a>Han bosatte sig i ørkenen Paran, og hans mor tok en hustru til ham fra Egypten.</span> <span class="verse"><a name="22">22</a>Ved denne tid kom Abimelek og Pikol, hans hærfører, og sa til Abraham: Gud er med dig i alt det du gjør.</span> <span class="verse"><a name="23">23</a>Så tilsverg mig nu her ved Gud at du ikke vil fare med svik mot mig og mine barn og min ætt! Likesom jeg har vist godhet mot dig, så skal du gjøre det samme mot mig og mot det land du bor i som fremmed.</span> <span class="verse"><a name="24">24</a>Da sa Abraham: Ja, det skal jeg tilsverge dig.</span> <span class="verse"><a name="25">25</a>Men Abraham gikk i rette med Abimelek for en brønn som Abimeleks tjenere hadde tatt med vold.</span> <span class="verse"><a name="26">26</a>Da sa Abimelek: Jeg vet ikke hvem som har gjort dette; hverken har du sagt mig det, eller har jeg hørt det før idag.</span> <span class="verse"><a name="27">27</a>Da tok Abraham småfe og storfe og gav Abimelek, og de gjorde en pakt med hverandre.</span> <span class="verse"><a name="28">28</a>Og Abraham stilte syv får av småfeet for sig selv.</span> <span class="verse"><a name="29">29</a>Da sa Abimelek til Abraham Hvad skal disse syv får her som du har stilt for sig selv?</span> <span class="verse"><a name="30">30</a>Han svarte: Disse syv får skal du ta imot av mig; det skal være til et vidnesbyrd for mig at jeg har gravd denne brønn.</span> <span class="verse"><a name="31">31</a>Derfor kalte de dette sted Be'erseba*; for der gjorde de begge sin ed. / <* Edsbrønnen.></span> <span class="verse"><a name="32">32</a>Så gjorde de da en pakt i Be'erseba; og Abimelek og Pikol, hans hærfører, brøt op og vendte tilbake til filistrenes land.</span> <span class="verse"><a name="33">33</a>Og Abraham plantet en tamarisk i Be'erseba, og der påkalte han Herrens, den evige Guds navn.</span> <span class="verse"><a name="34">34</a>Og Abraham bodde som fremmed i filistrenes land en lang tid.</span> </p></div</div></div></body></html>