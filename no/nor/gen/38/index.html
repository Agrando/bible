<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 38</strong></div><p><span class="verse"><a name="1">1</a>På denne tid drog Juda ned fra det sted hvor hans brødre bodde, og han tok inn til en mann i Adullam, som hette Hira.</span> <span class="verse"><a name="2">2</a>Der så Juda datteren til en kana'anittisk mann som hette Sua; og han tok henne til hustru og gikk inn til henne.</span> <span class="verse"><a name="3">3</a>Og hun blev fruktsommelig og fødte en sønn og kalte ham Er.</span> <span class="verse"><a name="4">4</a>Så blev hun atter fruktsommelig og fødte en sønn, og hun kalte ham Onan.</span> <span class="verse"><a name="5">5</a>Siden fødte hun ennu en sønn og kalte ham Sela; da han blev født, var Juda i Kesib.</span> <span class="verse"><a name="6">6</a>Og Juda tok en hustru til Er, sin førstefødte sønn; hun hette Tamar.</span> <span class="verse"><a name="7">7</a>Men Er, Judas førstefødte, mishaget Herren, og Herren lot ham dø.</span> <span class="verse"><a name="8">8</a>Da sa Juda til Onan: Gå inn til din brors hustru, og ta henne til ekte i din brors sted og opreis din bror avkom.</span> <span class="verse"><a name="9">9</a>Men Onan visste at avkommet ikke skulde høre ham til; når han derfor gikk inn til sin brors hustru, spilte han sæden på jorden for ikke å gi sin bror avkom.</span> <span class="verse"><a name="10">10</a>Men det var ondt i Herrens øine det han gjorde, og han lot også ham dø.</span> <span class="verse"><a name="11">11</a>Da sa Juda til Tamar, sin sønnekone: Bo som enke i din fars hus, til Sela, min sønn, er blitt voksen! For han tenkte: Ellers kommer også han til å dø, som hans brødre. Så drog Tamar hjem og bodde i sin fars hus.</span> <span class="verse"><a name="12">12</a>Da nu en lengere tid var gått, døde Suas datter, Judas hustru, og da sørgetiden var over, gikk Juda op til Timna, til dem som klippet hans får, og hans venn Hira fra Adullam var med ham.</span> <span class="verse"><a name="13">13</a>Da det nu blev fortalt Tamar at hennes svigerfar var på vei op til Timna for å klippe sine får,</span> <span class="verse"><a name="14">14</a>tok hun sine enkeklær av og la et slør om sig og hyllet sig inn i det og satte sig ved inngangen til Ena'im, på veien til Timna; for hun så at Sela var blitt voksen, og at hun allikevel ikke var gitt ham til hustru.</span> <span class="verse"><a name="15">15</a>Da Juda så henne, tenkte han det var en skjøge; for hun hadde tilhyllet sitt ansikt.</span> <span class="verse"><a name="16">16</a>Så bøide han av fra veien og gikk bort til henne og sa: Kom, la mig gå inn til dig! For han visste ikke at det var hans sønnekone. Da sa hun: Hvad vil du gi mig for å gå inn til mig?</span> <span class="verse"><a name="17">17</a>Han svarte: Jeg vil sende dig et kje av min buskap. Da sa hun: Ja, dersom du vil gi mig et pant, til du sender mig det.</span> <span class="verse"><a name="18">18</a>Han sa: Hvad skal jeg gi dig til pant? Hun svarte: Ditt signet og din snor og staven som du har i hånden. Det gav han henne og gikk så inn til henne, og hun blev fruktsommelig med ham.</span> <span class="verse"><a name="19">19</a>Og hun stod op og gikk sin vei, og hun la sitt slør av sig og tok på sig sine enkeklær.</span> <span class="verse"><a name="20">20</a>Og Juda sendte kjeet med sin venn fra Adullam for å få pantet tilbake av kvinnen; men han fant henne ikke.</span> <span class="verse"><a name="21">21</a>Og han spurte folkene der på stedet og sa: Hvor er skjøgen, hun i Ena'im, ved veien? De sa: Det har ikke vært nogen skjøge her.</span> <span class="verse"><a name="22">22</a>Så kom han tilbake til Juda og sa: Jeg fant henne ikke, og tilmed sa folkene der på stedet: Det har ikke vært nogen skjøge her.</span> <span class="verse"><a name="23">23</a>Da sa Juda: La henne ha det, så vi ikke skal få skam av denne sak! Kjeet har jeg jo sendt henne, men du fant henne ikke.</span> <span class="verse"><a name="24">24</a>Så gikk det omkring tre måneder; da kom folk og sa til Juda: Tamar, din sønnekone, har drevet hor, og nu er hun også blitt fruktsommelig i hor. Og Juda sa: Før henne ut, hun skal brennes!</span> <span class="verse"><a name="25">25</a>Men da hun blev ført ut, sendte hun bud til sin svigerfar og lot si: Det er med den mann som eier disse ting, jeg er blitt fruktsommelig. Og hun sa: Se efter hvem som eier dette signet og disse snorer og denne stav!</span> <span class="verse"><a name="26">26</a>Og Juda kjente dem igjen og sa: Hun er i sin gode rett mot mig fordi jeg ikke har gitt henne til min sønn Sela. Og han hadde ikke siden omgang med henne.</span> <span class="verse"><a name="27">27</a>Da den tid kom at hun skulde føde, se, da var det tvillinger i hennes liv.</span> <span class="verse"><a name="28">28</a>Og i det samme hun fødte, stakk den ene hånden frem; da tok jordmoren og bandt en rød tråd om hans hånd og sa: Denne kom først frem.</span> <span class="verse"><a name="29">29</a>Men så drog han sin hånd tilbake, og da kom hans bror frem, og hun sa: Hvor du har brutt dig frem! Og de kalte ham Peres*. / <* brudd.></span> <span class="verse"><a name="30">30</a>Så kom hans bror frem, han som hadde den røde tråd om hånden; ham kalte de Serah*. / <* opgang.></span> </p></div</div></div></body></html>