<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 35</strong></div><p><span class="verse"><a name="1">1</a>Og Gud sa til Jakob: Gjør dig rede, dra op til Betel og bli der, og bygg der et alter for den Gud som åpenbarte sig for dig da du flyktet for din bror Esau!</span> <span class="verse"><a name="2">2</a>Da sa Jakob til sine husfolk og alle dem som var med ham: Ha bort de fremmede guder som finnes hos eder, og rens eder og skift klær,</span> <span class="verse"><a name="3">3</a>og la oss ta avsted og dra op til Betel; der vil jeg bygge et alter for den Gud som bønnhørte mig den dag jeg var i fare, og som var med mig på min ferd.</span> <span class="verse"><a name="4">4</a>Da lot de Jakob få alle de fremmede guder som de hadde hos sig, og ringene som de hadde i sine ører; og Jakob gravde dem ned under terebinten ved Sikem.</span> <span class="verse"><a name="5">5</a>Så brøt de op, og en redsel fra Gud kom over byene rundt omkring dem, så de ikke forfulgte Jakobs sønner.</span> <span class="verse"><a name="6">6</a>Og Jakob kom til Luz, som ligger i Kana'ans land - nu heter det Betel - han og alt det folk som var med ham.</span> <span class="verse"><a name="7">7</a>Og han bygget der et alter og kalte stedet El-Betel*; for der hadde Gud åpenbaret sig for ham da han flyktet for sin bror. / <* d.e. Betels Gud.></span> <span class="verse"><a name="8">8</a>Da døde Debora, Rebekkas fostermor, og hun blev begravet nedenfor Betel under eken; og han kalte den gråts - eken.</span> <span class="verse"><a name="9">9</a>Og Gud åpenbarte sig atter for Jakob, da han kom fra Mesopotamia, og velsignet ham.</span> <span class="verse"><a name="10">10</a>Og Gud sa til ham: Du heter Jakob; herefter skal du ikke mere hete Jakob, men Israel skal være ditt navn. Således fikk han navnet Israel.</span> <span class="verse"><a name="11">11</a>Og Gud sa til ham: Jeg er Gud den allmektige; vær fruktbar og bli tallrik! Et folk, ja en mengde med folkeslag skal stamme fra dig, og konger skal utgå av dine lender.</span> <span class="verse"><a name="12">12</a>Og det land som jeg gav Abraham og Isak, det vil jeg gi dig; og din ætt efter dig vil jeg gi landet.</span> <span class="verse"><a name="13">13</a>Så fór Gud op fra ham på det sted hvor han hadde talt med ham.</span> <span class="verse"><a name="14">14</a>Og Jakob reiste op en minnestøtte på det sted hvor han hadde talt med ham, en minnestøtte av sten; og han øste drikkoffer på den og helte olje over den.</span> <span class="verse"><a name="15">15</a>Og Jakob kalte det sted hvor Gud hadde talt med ham, Betel.</span> <span class="verse"><a name="16">16</a>Så brøt de op fra Betel, og da det ennu var et stykke vei igjen til Efrat, fødte Rakel, og hun hadde en hård fødsel.</span> <span class="verse"><a name="17">17</a>Og under hennes hårde fødsel sa jordmoren til henne: Frykt ikke; for også denne gang får du en sønn.</span> <span class="verse"><a name="18">18</a>Men i det samme hun opgav ånden - for hun måtte dø - kalte hun ham Benoni*; men hans far kalte ham Benjamin**. / <* min smertes sønn.> <** lykkens sønn.></span> <span class="verse"><a name="19">19</a>Så døde Rakel, og hun blev begravet på veien til Efrat, det er Betlehem.</span> <span class="verse"><a name="20">20</a>Og Jakob reiste op en minnesten på hennes grav; det er Rakels gravsten; den står der den dag idag.</span> <span class="verse"><a name="21">21</a>Så brøt Israel op igjen og slo op sitt telt bortenfor Migdal-Eder*. / <* hjordens tårn.></span> <span class="verse"><a name="22">22</a>Og mens Israel bodde der i landet, hendte det at Ruben gikk avsted og lå hos Bilha, sin fars medhustru; og Israel fikk høre om det - Jakob hadde tolv sønner.</span> <span class="verse"><a name="23">23</a>Leas sønner var: Ruben, Jakobs førstefødte, og Simeon og Levi og Juda og Issakar og Sebulon.</span> <span class="verse"><a name="24">24</a>Rakels sønner var: Josef og Benjamin.</span> <span class="verse"><a name="25">25</a>Og Rakels trælkvinne Bilhas sønner var: Dan og Naftali.</span> <span class="verse"><a name="26">26</a>Og Leas trælkvinne Silpas sønner var: Gad og Aser. Dette var Jakobs sønner, som han fikk i Mesopotamia.</span> <span class="verse"><a name="27">27</a>Og Jakob kom til sin far Isak i Mamre ved Kirjat-Arba, det er Hebron, hvor Abraham og Isak hadde bodd som fremmede.</span> <span class="verse"><a name="28">28</a>Og Isaks dager blev hundre og åtti år.</span> <span class="verse"><a name="29">29</a>Da opgav Isak ånden og døde og blev samlet til sine fedre, gammel og mett av dager; og Esau og Jakob, hans sønner, begravde ham.</span> </p></div</div></div></body></html>