<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 40</strong></div><p><span class="verse"><a name="1">1</a>Nogen tid derefter hendte det at munnskjenken og bakeren hos kongen i Egypten forså sig mot sin herre, kongen i Egypten.</span> <span class="verse"><a name="2">2</a>Og Farao blev vred på sine to hoffmenn, den øverste munnskjenk og den øverste baker</span> <span class="verse"><a name="3">3</a>og satte dem fast hos høvdingen over livvakten, i fengslet hvor Josef var fange.</span> <span class="verse"><a name="4">4</a>Og høvdingen over livvakten satte Josef til å være hos dem, og han gikk dem til hånde; og de blev sittende en tid i fengslet.</span> <span class="verse"><a name="5">5</a>Engang drømte begge hver sin drøm i samme natt og hver drøm med sin mening - munnskjenken og bakeren hos kongen i Egypten, de som satt fanget i fengslet.</span> <span class="verse"><a name="6">6</a>Da Josef kom inn til dem om morgenen, så han på dem at de var motfalne.</span> <span class="verse"><a name="7">7</a>Da spurte han Faraos hoffmenn, de som satt fengslet med ham hos hans herre: Hvorfor ser I så sorgfulle ut idag?</span> <span class="verse"><a name="8">8</a>De svarte: Vi har drømt, og det er ingen som kan tyde det. Da sa Josef til dem: Å tyde drømmer - er ikke det Guds sak? Fortell mig hvad I har drømt!</span> <span class="verse"><a name="9">9</a>Da fortalte den øverste munnskjenk Josef sin drøm og sa til ham: Jeg så i drømme et vintre som stod foran mig;</span> <span class="verse"><a name="10">10</a>og på vintreet var det tre grener, og det skjøt knopper, blomstene kom frem, klasene modnedes til druer.</span> <span class="verse"><a name="11">11</a>Og jeg holdt Faraos beger i min hånd, og jeg tok druene og krystet dem ut i Faraos beger, og så rakte jeg Farao begeret.</span> <span class="verse"><a name="12">12</a>Da sa Josef til ham: Dette er tydningen: De tre grener er tre dager.</span> <span class="verse"><a name="13">13</a>Om tre dager skal Farao ophøie dig og sette dig i ditt embede igjen, og du skal rekke Farao begeret, som du gjorde før, da du var hans munnskjenk.</span> <span class="verse"><a name="14">14</a>Men kom mig i hu, når det går dig vel, og vis barmhjertighet mot mig, så du taler om mig for Farao og hjelper mig ut av dette hus!</span> <span class="verse"><a name="15">15</a>For de har stjålet mig fra hebreernes land, og heller ikke her har jeg gjort noget som de kunde sette mig i fengslet for.</span> <span class="verse"><a name="16">16</a>Da den øverste baker så at Josef hadde gitt en så god tydning, sa han til ham: Også jeg hadde en drøm og syntes jeg så at jeg bar tre kurver med hvetebrød på mitt hode.</span> <span class="verse"><a name="17">17</a>Og i den øverste kurv var det allslags bakverk, sånt som Farao pleier å ete, og fuglene åt det av kurven på mitt hode.</span> <span class="verse"><a name="18">18</a>Da svarte Josef og sa: Dette er tydningen: De tre kurver er tre dager.</span> <span class="verse"><a name="19">19</a>Om tre dager skal Farao ophøie dig, hugge hodet av dig og henge dig på et tre, og fuglene skal ete kjøttet av dig.</span> <span class="verse"><a name="20">20</a>Den tredje dag, da det var Faraos fødselsdag, gjorde han et gjestebud for alle sine tjenere; og han ophøiet den øverste munnskjenk og den øverste baker iblandt sine tjenere.</span> <span class="verse"><a name="21">21</a>Han satte den øverste munnskjenk i hans embede igjen, og han rakte Farao begeret,</span> <span class="verse"><a name="22">22</a>og den øverste baker lot han henge, således som Josef hadde tydet drømmene for dem.</span> <span class="verse"><a name="23">23</a>Men den øverste munnskjenk kom ikke Josef i hu - han glemte ham.</span> </p></div</div></div></body></html>