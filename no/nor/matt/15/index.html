<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/matt">Matthew</a> &gt <strong>Chapter 15</strong></div><p><span class="verse"><a name="1">1</a>Da kom fariseere og skriftlærde fra Jerusalem til Jesus og sa: Mark.</span> <span class="verse"><a name="2">2</a>Hvorfor bryter dine disipler de gamles vedtekt? de vasker jo ikke sine hender når de holder måltid.</span> <span class="verse"><a name="3">3</a>Men han svarte og sa til dem: Og I, hvorfor bryter I Guds bud for eders vedtekts skyld?</span> <span class="verse"><a name="4">4</a>For Gud har gitt det bud: Hedre din far og din mor; og: Den som banner far eller mor, skal visselig dø;</span> <span class="verse"><a name="5">5</a>men I sier: Den som sier til far eller mor: Det du skulde hatt til hjelp av mig, det gir jeg til templet - han skylder ikke å hedre sin far eller sin mor.</span> <span class="verse"><a name="6">6</a>Og I har gjort Guds lov til intet for eders vedtekts skyld.</span> <span class="verse"><a name="7">7</a>I hyklere! rett spådde Esaias om eder da han sa:</span> <span class="verse"><a name="8">8</a>Dette folk ærer mig med lebene; men deres hjerte er langt borte fra mig;</span> <span class="verse"><a name="9">9</a>men de dyrker mig forgjeves, idet de lærer lærdommer som er menneskebud.</span> <span class="verse"><a name="10">10</a>Og han kalte folket til sig og sa til dem: Hør dette og forstå det:</span> <span class="verse"><a name="11">11</a>Ikke det som kommer inn i munnen, gjør mennesket urent; men det som går ut av munnen, det gjør mennesket urent.</span> <span class="verse"><a name="12">12</a>Da gikk hans disipler til ham og sa: Vet du at fariseerne tok anstøt ved å høre dette ord?</span> <span class="verse"><a name="13">13</a>Men han svarte og sa: Enhver plante som min himmelske Fader ikke har plantet, skal rykkes op med rot.</span> <span class="verse"><a name="14">14</a>La dem fare! de er blinde veiledere for blinde; men når en blind leder en blind, faller de begge i grøften.</span> <span class="verse"><a name="15">15</a>Da svarte Peter og sa til ham: Tyd denne lignelse for oss!</span> <span class="verse"><a name="16">16</a>Men han sa: Er også I ennu uforstandige?</span> <span class="verse"><a name="17">17</a>Skjønner I ikke at alt det som kommer inn i munnen, går i buken og kastes ut den naturlige vei?</span> <span class="verse"><a name="18">18</a>Men det som går ut av munnen, det kommer fra hjertet, og dette er det som gjør mennesket urent.</span> <span class="verse"><a name="19">19</a>For fra hjertet kommer onde tanker: mord, hor, utukt, tyveri, falskt vidnesbyrd, bespottelse.</span> <span class="verse"><a name="20">20</a>Dette er det som gjør mennesket urent; men å ete med uvaskede hender gjør ikke mennesket urent.</span> <span class="verse"><a name="21">21</a>Og Jesus gikk bort derfra, og trakk sig tilbake til landet ved Tyrus og Sidon.</span> <span class="verse"><a name="22">22</a>Og se, en kananeisk kvinne kom fra de landemerker og ropte: Herre, du Davids sønn! miskunn dig over mig! min datter plages ille av en ond ånd.</span> <span class="verse"><a name="23">23</a>Men han svarte henne ikke et ord. Da gikk hans disipler til ham og bad ham og sa: Skill dig av med henne! for hun roper efter oss.</span> <span class="verse"><a name="24">24</a>Men han svarte og sa: Jeg er ikke utsendt til andre enn de fortapte får av Israels hus.</span> <span class="verse"><a name="25">25</a>Men hun kom og falt ned for ham og sa: Herre, hjelp mig!</span> <span class="verse"><a name="26">26</a>Men han svarte og sa: Det er ikke rett å ta brødet fra barna og kaste det for de små hunder.</span> <span class="verse"><a name="27">27</a>Men hun sa: Det er sant, Herre! for de små hunder eter jo av de smuler som faller fra deres herrers bord.</span> <span class="verse"><a name="28">28</a>Da svarte Jesus og sa til henne: Kvinne! din tro er stor; dig skje som du vil! Og hennes datter blev helbredet fra samme stund.</span> <span class="verse"><a name="29">29</a>Og Jesus gikk bort derfra og kom til den Galileiske Sjø, og han gikk op i fjellet og satte sig der.</span> <span class="verse"><a name="30">30</a>Og meget folk kom til ham, og de hadde med sig halte, blinde, stumme, vanføre og mange andre; og de la dem for hans føtter, og han helbredet dem,</span> <span class="verse"><a name="31">31</a>så at folket undret sig da de så stumme tale, vanføre helbredes, halte gå og blinde se; og de priste Israels Gud.</span> <span class="verse"><a name="32">32</a>Men Jesus kalte sine disipler til sig og sa: Jeg ynkes inderlig over folket; for de har alt vært hos mig i tre dager, og de har ikke noget å ete; og la dem fare fastende fra mig vil jeg ikke, forat de ikke skal vansmekte på veien.</span> <span class="verse"><a name="33">33</a>Og hans disipler sa til ham: Hvorfra skal vi her i ørkenen få brød nok til å mette så meget folk?</span> <span class="verse"><a name="34">34</a>Og Jesus sa til dem: Hvor mange brød har I? De sa: Syv, og nogen få småfisker.</span> <span class="verse"><a name="35">35</a>Da bød han folket sette sig ned på jorden,</span> <span class="verse"><a name="36">36</a>og han tok de syv brød og fiskene, takket og brøt dem og gav dem til disiplene, og disiplene til folket.</span> <span class="verse"><a name="37">37</a>Og de åt alle sammen og blev mette; og de tok op det som blev tilovers av stykkene, syv kurver fulle.</span> <span class="verse"><a name="38">38</a>Men de som hadde ett, var fire tusen menn foruten kvinner og barn.</span> <span class="verse"><a name="39">39</a>Og da han hadde latt folket fare, gikk han i båten og kom til landet ved Magadan.</span> </p></div</div></div></body></html>