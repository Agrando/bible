<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/matt">Matthew</a> &gt <strong>Chapter 23</strong></div><p><span class="verse"><a name="1">1</a>Da talte Jesus til folket og til sine disipler og sa:</span> <span class="verse"><a name="2">2</a>På Mose stol sitter de skriftlærde og fariseerne.</span> <span class="verse"><a name="3">3</a>Derfor skal I gjøre og holde alt det de byder eder; men efter deres gjerninger skal I ikke gjøre. For de sier det, men de gjør det ikke;</span> <span class="verse"><a name="4">4</a>de binder svære byrder, som er vanskelige å bære, og legger dem på menneskenes skuldrer, men selv vil de ikke røre dem med sin finger.</span> <span class="verse"><a name="5">5</a>Men de gjør alle sine gjerninger for å sees av menneskene; for de gjør sine minnesedler brede og sine dusker store,</span> <span class="verse"><a name="6">6</a>og de vil gjerne sitte øverst ved gjestebudene og ha de øverste seter i synagogene</span> <span class="verse"><a name="7">7</a>og få hilsninger på torvene og kalles rabbi av menneskene.</span> <span class="verse"><a name="8">8</a>Men I skal ikke la eder kalle rabbi; for en er eders mester, men I er alle brødre.</span> <span class="verse"><a name="9">9</a>Og I skal ikke kalle nogen på jorden eders far; for en er eders far, han som er i himmelen.</span> <span class="verse"><a name="10">10</a>Heller ikke skal I la eder kalle lærere; for en er eders lærer, Kristus.</span> <span class="verse"><a name="11">11</a>Men den største blandt eder skal være eders tjener.</span> <span class="verse"><a name="12">12</a>Den sig selv ophøier, skal fornedres, og den sig selv fornedrer, skal ophøies.</span> <span class="verse"><a name="13">13</a>Men ve eder, I skriftlærde og fariseere, I hyklere, I som lukker himlenes rike for menneskene! for selv går I ikke der inn, og dem som er i ferd med å gå der inn, tillater I ikke å gå inn.</span> <span class="verse"><a name="14">14</a>Ve eder, I skriftlærde og fariseere, I hyklere, I som opeter enkers hus og for et syns skyld holder lange bønner! Derfor skal I få dess hårdere dom.</span> <span class="verse"><a name="15">15</a>Ve eder, I skriftlærde og fariseere, I hyklere, I som farer over hav og land for å vinne en eneste tilhenger, og når han er blitt det, gjør I ham til et helvedes barn, to ganger verre enn I selv er!</span> <span class="verse"><a name="16">16</a>Ve eder, I blinde veiledere, som sier: Om nogen sverger ved templet, det er intet; men den som sverger ved gullet i templet, han er bundet!</span> <span class="verse"><a name="17">17</a>I dårer og blinde! hvad er størst, gullet, eller templet som helliger gullet?</span> <span class="verse"><a name="18">18</a>Og: Om nogen sverger ved alteret, det er intet; men den som sverger ved den offergave som ligger på det, han er bundet.</span> <span class="verse"><a name="19">19</a>I blinde! hvad er størst, offergaven, eller alteret som helliger gaven?</span> <span class="verse"><a name="20">20</a>Derfor, den som sverger ved alteret, han sverger ved det og ved alt det som ligger på det,</span> <span class="verse"><a name="21">21</a>og den som sverger ved templet, han sverger ved det og ved ham som bor i det,</span> <span class="verse"><a name="22">22</a>og den som sverger ved himmelen, han sverger ved Guds trone og ved ham som sitter på den.</span> <span class="verse"><a name="23">23</a>Ve eder, I skriftlærde og fariseere, I hyklere, I som gir tiende av mynte og anis og karve, og ikke enser det som veier tyngre i loven: rett og barmhjertighet og trofasthet! Dette burde gjøres, og det andre ikke lates ugjort.</span> <span class="verse"><a name="24">24</a>I blinde veiledere, som avsiler myggen, men sluker kamelen!</span> <span class="verse"><a name="25">25</a>Ve eder, I skriftlærde og fariseere, I hyklere, I som renser beger og fat utvendig, men innvendig er de fulle av rov og griskhet!</span> <span class="verse"><a name="26">26</a>Du blinde fariseer! rens først begeret og fatet innvendig, forat det også kan bli rent utvendig!</span> <span class="verse"><a name="27">27</a>Ve eder, I skriftlærde og fariseere, I hyklere, I som ligner kalkede graver, som utvendig er fagre å se til, men innvendig er fulle av dødningeben og all urenhet!</span> <span class="verse"><a name="28">28</a>Således synes også I utvendig rettferdige for menneskene, men innvendig er I fulle av hykleri og urettferdighet.</span> <span class="verse"><a name="29">29</a>Ve eder, I skriftlærde og fariseere, I hyklere, I som bygger profetenes graver og pryder de rettferdiges gravsteder og sier:</span> <span class="verse"><a name="30">30</a>Hadde vi levd i våre fedres dager, da hadde vi ikke vært medskyldige med dem i profetenes blod!</span> <span class="verse"><a name="31">31</a>Så gir I da eder selv det vidnesbyrd at I er deres barn som slo profetene ihjel;</span> <span class="verse"><a name="32">32</a>fyll da også I eders fedres mål!</span> <span class="verse"><a name="33">33</a>I slanger! I ormeyngel! hvorledes kan I undfly helvedes dom?</span> <span class="verse"><a name="34">34</a>Derfor, se, jeg sender til eder profeter og vismenn og skriftlærde; nogen av dem skal I slå ihjel og korsfeste, og nogen av dem skal I hudstryke i eders synagoger og forfølge fra by til by,</span> <span class="verse"><a name="35">35</a>forat det skal komme over eder alt det rettferdige blod som er utøst på jorden, fra den rettferdige Abels blod inntil Sakarias', Barakias' sønns blod, han som I slo ihjel mellem templet og alteret;</span> <span class="verse"><a name="36">36</a>sannelig sier jeg eder: Alt dette skal komme over denne slekt.</span> <span class="verse"><a name="37">37</a>Jerusalem! Jerusalem! du som slår ihjel profetene, og stener dem som er sendt til dig! hvor ofte jeg vilde samle dine barn, likesom en høne samler sine kyllinger under sine vinger! Og I vilde ikke.</span> <span class="verse"><a name="38">38</a>Se, eders hus skal lates eder øde.</span> <span class="verse"><a name="39">39</a>For jeg sier eder: Fra nu av skal I ikke se mig før I sier: Velsignet være han som kommer i Herrens navn!</span> </p></div</div></div></body></html>