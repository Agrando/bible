<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/matt">Matthew</a> &gt <strong>Chapter 7</strong></div><p><span class="verse"><a name="1">1</a>Døm ikke, forat I ikke skal dømmes! for med den samme dom som I dømmer med, skal I dømmes,</span> <span class="verse"><a name="2">2</a>og med det samme mål som I måler med, skal eder måles igjen.</span> <span class="verse"><a name="3">3</a>Hvorfor ser du splinten i din brors øie, men bjelken i ditt eget øie blir du ikke var?</span> <span class="verse"><a name="4">4</a>Eller hvorledes kan du si til din bror: La mig dra splinten ut av ditt øie? og se, det er en bjelke i ditt eget øie!</span> <span class="verse"><a name="5">5</a>Du hykler! dra først bjelken ut av ditt eget øie, så kan du se å dra splinten ut av din brors øie!</span> <span class="verse"><a name="6">6</a>Gi ikke hundene det hellige, og kast ikke eders perler for svinene, forat de ikke skal trå dem ned med sine føtter og vende sig om og sønderrive eder.</span> <span class="verse"><a name="7">7</a>Bed, så skal eder gis, let, så skal I finne, bank på, så skal det lukkes op for eder!</span> <span class="verse"><a name="8">8</a>For hver den som beder, han får, og den som leter, han finner, og den som banker på, for ham skal det lukkes op.</span> <span class="verse"><a name="9">9</a>Eller hvilket menneske iblandt eder er det vel som vil gi sin sønn en sten når han ber ham om brød,</span> <span class="verse"><a name="10">10</a>eller vil gi ham en orm når han ber om en fisk?</span> <span class="verse"><a name="11">11</a>Dersom da I, som er onde, vet å gi eders barn gode gaver, hvor meget mere skal da eders Fader i himmelen gi dem gode gaver som beder ham!</span> <span class="verse"><a name="12">12</a>Derfor, alt det I vil at menneskene skal gjøre imot eder, det skal også I gjøre imot dem; for dette er loven og profetene.</span> <span class="verse"><a name="13">13</a>Gå inn gjennem den trange port! for den port er vid, og den vei er bred som fører til fortapelsen, og mange er de som går inn gjennem den;</span> <span class="verse"><a name="14">14</a>for den port er trang, og den vei er smal som fører til livet, og få er de som finner den.</span> <span class="verse"><a name="15">15</a>Men vokt eder for de falske profeter, som kommer til eder i fåreklær, men innvortes er glupende ulver!</span> <span class="verse"><a name="16">16</a>Av deres frukter skal I kjenne dem; kan en vel sanke vindruer av tornebusker eller fiken av tistler?</span> <span class="verse"><a name="17">17</a>Således bærer hvert godt tre gode frukter, men det dårlige tre bærer onde frukter.</span> <span class="verse"><a name="18">18</a>Et godt tre kan ikke bære onde frukter, og et dårlig tre kan ikke bære gode frukter.</span> <span class="verse"><a name="19">19</a>Hvert tre som ikke bærer god frukt, blir hugget ned og kastet på ilden.</span> <span class="verse"><a name="20">20</a>Derfor skal I kjenne dem av deres frukter.</span> <span class="verse"><a name="21">21</a>Ikke enhver som sier til mig: Herre! Herre! skal komme inn i himlenes rike, men den som gjør min himmelske Faders vilje.</span> <span class="verse"><a name="22">22</a>Mange skal si til mig på hin dag: Herre! Herre! har vi ikke talt profetisk ved ditt navn, og utdrevet onde ånder ved ditt navn, og gjort mange kraftige gjerninger ved ditt navn?</span> <span class="verse"><a name="23">23</a>Og da skal jeg vidne for dem: Jeg har aldri kjent eder; vik bort fra mig, I som gjorde urett!</span> <span class="verse"><a name="24">24</a>Derfor, hver den som hører disse mine ord og gjør efter dem, han blir lik en forstandig mann, som bygget sitt hus på fjell;</span> <span class="verse"><a name="25">25</a>og skyllregnet falt, og flommen kom, og vindene blåste og slo imot dette hus, men det falt ikke; for det var grunnlagt på fjell.</span> <span class="verse"><a name="26">26</a>Og hver den som hører disse mine ord og ikke gjør efter dem, han blir lik en uforstandig mann, som bygget sitt hus på sand;</span> <span class="verse"><a name="27">27</a>og skyllregnet falt, og flommen kom, og vindene blåste og slo imot dette hus, og det falt, og dets fall var stort!</span> <span class="verse"><a name="28">28</a>Og da Jesus hadde endt denne tale, da var folket slått av forundring over hans lære;</span> <span class="verse"><a name="29">29</a>for han lærte dem som en som hadde myndighet, og ikke som deres skriftlærde.</span> </p></div</div></div></body></html>