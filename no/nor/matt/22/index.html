<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/matt">Matthew</a> &gt <strong>Chapter 22</strong></div><p><span class="verse"><a name="1">1</a>Og Jesus tok atter til orde og talte til dem i lignelser og sa:</span> <span class="verse"><a name="2">2</a>Himlenes rike er å ligne med en konge som gjorde bryllup for sin sønn.</span> <span class="verse"><a name="3">3</a>Og han sendte sine tjenere ut for å be de innbudne komme til bryllupet; men de vilde ikke komme.</span> <span class="verse"><a name="4">4</a>Atter sendte han andre tjenere ut og sa: Si til de innbudne: Se, jeg har gjort i stand mitt måltid: mine okser og mitt gjø-fe er slaktet, og alt er ferdig; kom til bryllupet!</span> <span class="verse"><a name="5">5</a>Men de brydde sig ikke om det og gikk sin vei, den ene til sin aker, den annen til sitt kjøbmannskap;</span> <span class="verse"><a name="6">6</a>og de andre tok fatt på hans tjenere, hånte dem og slo dem ihjel.</span> <span class="verse"><a name="7">7</a>Men kongen blev harm, og sendte sine krigshærer ut og drepte disse manndrapere og satte ild på deres by.</span> <span class="verse"><a name="8">8</a>Derefter sier han til sine tjenere: Bryllupet er vel ferdig, men de innbudne var det ikke verd;</span> <span class="verse"><a name="9">9</a>gå derfor ut på veiskjellene og be til bryllups så mange I finner!</span> <span class="verse"><a name="10">10</a>Så gikk da disse tjenere ut på veiene og fikk sammen alle dem de fant, både onde og gode, og bryllupshuset blev fullt av gjester.</span> <span class="verse"><a name="11">11</a>Da nu kongen gikk inn for å se på dem som satt til bords, så han der en mann som ikke hadde bryllupsklædning på.</span> <span class="verse"><a name="12">12</a>Og han sa til ham: Min venn! hvorledes er du kommet inn her og har ikke bryllupsklædning på! Men han tidde.</span> <span class="verse"><a name="13">13</a>Da sa kongen til tjenerne: Bind hender og føtter på ham og kast ham ut i mørket utenfor! Der skal være gråt og tenners gnidsel.</span> <span class="verse"><a name="14">14</a>For mange er kalt, men få er utvalgt.</span> <span class="verse"><a name="15">15</a>Da gikk fariseerne bort og holdt råd om hvorledes de kunde fange ham i ord.</span> <span class="verse"><a name="16">16</a>Og de sendte sine disipler avsted til ham sammen med herodianerne og lot dem si: Mester! vi vet at du er sanndru og lærer Guds vei i sannhet, og ikke bryr dig om nogen, for du gjør ikke forskjell på folk;</span> <span class="verse"><a name="17">17</a>Si oss da: Hvad tykkes dig? er det tillatt å gi keiseren skatt, eller ikke?</span> <span class="verse"><a name="18">18</a>Men Jesus merket deres ondskap og sa: Hvorfor frister I mig, hyklere?</span> <span class="verse"><a name="19">19</a>Vis mig skattens mynt! De rakte ham da en penning.</span> <span class="verse"><a name="20">20</a>Og han sier til dem: Hvis billede og påskrift er dette?</span> <span class="verse"><a name="21">21</a>De sier til ham: Keiserens. Da sier han til dem: Gi da keiseren hvad keiserens er, og Gud hvad Guds er!</span> <span class="verse"><a name="22">22</a>Og da de hørte det, undret de sig, og forlot ham og gikk bort.</span> <span class="verse"><a name="23">23</a>Samme dag kom nogen sadduseere til ham, de som sier at det ikke er nogen opstandelse, og de spurte ham og sa:</span> <span class="verse"><a name="24">24</a>Mester! Moses har sagt: Når en mann dør og ikke har barn, da skal hans bror gifte sig med hans hustru og opreise sin bror avkom.</span> <span class="verse"><a name="25">25</a>Nu var det hos oss syv brødre; og den første giftet sig og døde, og da han ikke hadde avkom, efterlot han sin hustru til broren.</span> <span class="verse"><a name="26">26</a>Likeså den annen og den tredje, like til den syvende.</span> <span class="verse"><a name="27">27</a>Men sist av alle døde kvinnen.</span> <span class="verse"><a name="28">28</a>Men i opstandelsen, hvem av de syv skal da få henne til hustru? for de har jo hatt henne alle sammen.</span> <span class="verse"><a name="29">29</a>Men Jesus svarte og sa til dem: I farer vill fordi I ikke kjenner skriftene og heller ikke Guds kraft.</span> <span class="verse"><a name="30">30</a>For i opstandelsen hverken tar de til ekte eller gis de til ekte, men de er som Guds engler i himmelen.</span> <span class="verse"><a name="31">31</a>Men om de dødes opstandelse, har I da ikke lest hvad som er sagt eder om den av Gud, som sier:</span> <span class="verse"><a name="32">32</a>Jeg er Abrahams Gud og Isaks Gud og Jakobs Gud? Han er ikke de dødes Gud, men de levendes.</span> <span class="verse"><a name="33">33</a>Og da folket hørte det, var de slått av forundring over hans lære.</span> <span class="verse"><a name="34">34</a>Men da fariseerne hørte at han hadde stoppet munnen på sadduseerne, kom de sammen;</span> <span class="verse"><a name="35">35</a>og en av dem, en lovkyndig, spurte for å friste ham:</span> <span class="verse"><a name="36">36</a>Mester! hvilket bud er det største i loven?</span> <span class="verse"><a name="37">37</a>Han sa til ham: Du skal elske Herren din Gud av alt ditt hjerte og av all din sjel og av all din hu.</span> <span class="verse"><a name="38">38</a>Dette er det største og første bud.</span> <span class="verse"><a name="39">39</a>Men det er et annet som er like så stort: Du skal elske din næste som dig selv.</span> <span class="verse"><a name="40">40</a>På disse to bud hviler hele loven og profetene.</span> <span class="verse"><a name="41">41</a>Men mens fariseerne var samlet, spurte Jesus dem:</span> <span class="verse"><a name="42">42</a>Hvad tykkes eder om Messias? hvis sønn er han? De sier til ham: Davids.</span> <span class="verse"><a name="43">43</a>Han sier til dem: Hvorledes kan da David i Ånden kalle ham herre, når han sier:</span> <span class="verse"><a name="44">44</a>Herren sa til min herre: Sett dig ved min høire hånd, til jeg får lagt dine fiender under dine føtter!</span> <span class="verse"><a name="45">45</a>Kaller nu David ham herre, hvorledes kan han da være hans sønn?</span> <span class="verse"><a name="46">46</a>Og ingen kunde svare ham et ord, og heller ikke vågde nogen å spørre ham mere fra den dag.</span> </p></div</div></div></body></html>