<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/matt/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/matt">Matthew</a> &gt <strong>Chapter 27</strong></div><p><span class="verse"><a name="1">1</a>Da det nu var blitt morgen, holdt alle yppersteprestene og folkets eldste råd imot Jesus, at de kunde drepe ham,</span> <span class="verse"><a name="2">2</a>og de bandt ham og førte ham bort og overgav ham til landshøvdingen Pilatus.</span> <span class="verse"><a name="3">3</a>Da nu Judas, som forrådte ham, så at han var blitt domfelt, angret han det, og han kom tilbake til yppersteprestene og de eldste med de tretti sølvpenninger og sa:</span> <span class="verse"><a name="4">4</a>Jeg har syndet da jeg forrådte uskyldig blod. Men de sa: Hvad kommer det oss ved? Se du dertil!</span> <span class="verse"><a name="5">5</a>Da kastet han sølvpengene inn i templet, og gikk bort og hengte sig.</span> <span class="verse"><a name="6">6</a>Men yppersteprestene tok sølvpengene og sa: Det er ikke tillatt å legge dem i tempelkisten; for det er blodpenger.</span> <span class="verse"><a name="7">7</a>Og de holdt råd med hverandre, og kjøpte for pengene pottemakerens aker til gravsted for fremmede.</span> <span class="verse"><a name="8">8</a>Derfor heter denne aker Blodakeren den dag idag.</span> <span class="verse"><a name="9">9</a>Da blev det opfylt som er talt ved profeten Jeremias, som sier: Og de tok de tretti sølvpenninger, den verdsattes verdi, han som Israels barn lot verdsette,</span> <span class="verse"><a name="10">10</a>og de gav dem for pottemakerens aker, således som Herren bød mig.</span> <span class="verse"><a name="11">11</a>Men Jesus blev stilt frem for landshøvdingen. Og landshøvdingen spurte ham: Er du jødenes konge? Jesus sa til ham: Du sier det.</span> <span class="verse"><a name="12">12</a>Og på alle yppersteprestenes og de eldstes klagemål svarte han intet.</span> <span class="verse"><a name="13">13</a>Da sa Pilatus til ham: Hører du ikke hvor meget de vidner imot dig?</span> <span class="verse"><a name="14">14</a>Og han svarte ham ikke på et eneste ord, så landshøvdingen undret sig storlig.</span> <span class="verse"><a name="15">15</a>Men på høitiden pleide landshøvdingen å gi folket en fange fri, hvem de vilde.</span> <span class="verse"><a name="16">16</a>Nu hadde de dengang en vel kjent fange, som hette Barabbas.</span> <span class="verse"><a name="17">17</a>Da de nu var samlet, sa Pilatus til dem: Hvem vil I jeg skal gi eder fri, Barabbas eller Jesus, som de kaller Messias?</span> <span class="verse"><a name="18">18</a>For han visste at det var av avind de hadde overgitt ham til ham.</span> <span class="verse"><a name="19">19</a>Men mens han satt på dommersetet, sendte hans hustru bud til ham og lot si: Ha ikke noget med denne rettferdige å gjøre! for jeg har lidt meget i drømme idag for hans skyld.</span> <span class="verse"><a name="20">20</a>Men yppersteprestene og de eldste overtalte folket til å be om å få Barabbas fri, og Jesus avlivet.</span> <span class="verse"><a name="21">21</a>Landshøvdingen tok nu til orde og sa til dem: Hvem av de to vil I jeg skal gi eder fri? De sa: Barabbas!</span> <span class="verse"><a name="22">22</a>Pilatus sier til dem: Hvad skal jeg da gjøre med Jesus, som de kaller Messias? De sier alle: La ham korsfeste!</span> <span class="verse"><a name="23">23</a>Han sa da: Hvad ondt har han da gjort? Men de ropte enda sterkere: La ham korsfeste!</span> <span class="verse"><a name="24">24</a>Da Pilatus så at han intet utrettet, men at det bare blev større opstyr, tok han vann og vasket sine hender for folkets øine og sa: Jeg er uskyldig i denne rettferdiges blod; se I dertil!</span> <span class="verse"><a name="25">25</a>Og alt folket svarte og sa: Hans blod komme over oss og over våre barn!</span> <span class="verse"><a name="26">26</a>Da gav han dem Barabbas fri; men Jesus lot han hudstryke og overgav ham til å korsfestes.</span> <span class="verse"><a name="27">27</a>Da tok landshøvdingens stridsmenn Jesus med sig inn i borgen og samlet hele vakten omkring ham.</span> <span class="verse"><a name="28">28</a>Og de klædde ham av og hengte en skarlagens kappe om ham,</span> <span class="verse"><a name="29">29</a>og de flettet en krone av torner og satte på hans hode, og gav ham et rør i hans høire hånd, og de falt på kne for ham og hånte ham og sa: Vær hilset, du jødenes konge!</span> <span class="verse"><a name="30">30</a>Og de spyttet på ham og tok røret og slo ham i hodet.</span> <span class="verse"><a name="31">31</a>Og da de hadde hånet ham, tok de kappen av ham og klædde ham i hans egne klær, og førte ham bort for å korsfeste ham.</span> <span class="verse"><a name="32">32</a>Men mens de var på veien, traff de en mann fra Kyrene ved navn Simon; ham tvang de til å bære hans kors.</span> <span class="verse"><a name="33">33</a>Og da de kom til et sted som kalles Golgata, det er Hodeskallestedet,</span> <span class="verse"><a name="34">34</a>gav de ham vin å drikke, blandet med galle; men da han smakte det, vilde han ikke drikke.</span> <span class="verse"><a name="35">35</a>De korsfestet ham da, og delte hans klær imellem sig ved loddkasting;</span> <span class="verse"><a name="36">36</a>og de satt der og holdt vakt over ham.</span> <span class="verse"><a name="37">37</a>Og over hans hode satte de klagemålet imot ham, således skrevet: Dette er Jesus, jødenes konge.</span> <span class="verse"><a name="38">38</a>Da blev to røvere korsfestet sammen med ham, en på den høire og en på den venstre side.</span> <span class="verse"><a name="39">39</a>Og de som gikk forbi, spottet ham og rystet på hodet og sa:</span> <span class="verse"><a name="40">40</a>Du som bryter ned templet og bygger det op igjen på tre dager, frels dig selv! Er du Guds Sønn, da stig ned av korset!</span> <span class="verse"><a name="41">41</a>Likeså spottet også yppersteprestene tillikemed de skriftlærde og de eldste ham og sa:</span> <span class="verse"><a name="42">42</a>Andre har han frelst, sig selv kan han ikke frelse! Han er jo Israels konge; la ham nu stige ned av korset, så skal vi tro på ham!</span> <span class="verse"><a name="43">43</a>Han har satt sin lit til Gud; han fri ham nu om han har behag i ham! Han har jo sagt: Jeg er Guds Sønn.</span> <span class="verse"><a name="44">44</a>På samme måte hånte også røverne ham, de som var korsfestet med ham.</span> <span class="verse"><a name="45">45</a>Men fra den sjette time blev det mørke over hele landet like til den niende time.</span> <span class="verse"><a name="46">46</a>Og ved den niende time ropte Jesus med høi røst og sa: Eli! Eli! lama sabaktani? det er: Min Gud! Min Gud! hvorfor har du forlatt mig?</span> <span class="verse"><a name="47">47</a>Men da nogen av dem som stod der, hørte det, sa de: Han roper på Elias!</span> <span class="verse"><a name="48">48</a>Og straks løp en av dem frem og tok en svamp og fylte den med eddik og stakk den på et rør og gav ham å drikke.</span> <span class="verse"><a name="49">49</a>Men de andre sa: Vent, la oss se om Elias kommer for å frelse ham!</span> <span class="verse"><a name="50">50</a>Men Jesus ropte atter med høi røst og opgav ånden.</span> <span class="verse"><a name="51">51</a>Og se, forhenget i templet revnet i to stykker fra øverst til nederst, og jorden skalv, og klippene revnet,</span> <span class="verse"><a name="52">52</a>og gravene åpnedes, og mange av de hensovede helliges legemer stod op,</span> <span class="verse"><a name="53">53</a>og de gikk ut av gravene efter hans opstandelse, og kom inn i den hellige stad og viste sig for mange.</span> <span class="verse"><a name="54">54</a>Men da høvedsmannen og de som holdt vakt med ham over Jesus, så jordskjelvet og det som skjedde, blev de såre forferdet og sa: Sannelig, denne var Guds Sønn!</span> <span class="verse"><a name="55">55</a>Men mange kvinner som hadde fulgt Jesus fra Galilea og tjent ham, stod der og så på i frastand;</span> <span class="verse"><a name="56">56</a>blandt dem var Maria Magdalena, og Maria, Jakobs og Joses' mor, og Sebedeus-sønnenes mor.</span> <span class="verse"><a name="57">57</a>Men da det var blitt aften, kom en rik mann fra Arimatea ved navn Josef, som også var blitt en Jesu disippel;</span> <span class="verse"><a name="58">58</a>han gikk til Pilatus og bad om Jesu legeme. Da bød Pilatus at det skulde gis ham.</span> <span class="verse"><a name="59">59</a>Og Josef tok legemet og svøpte det i et rent, fint linklæde</span> <span class="verse"><a name="60">60</a>og la det i sin nye grav, som han hadde latt hugge i klippen, og han veltet en stor sten for døren til graven, og gikk bort.</span> <span class="verse"><a name="61">61</a>Men Maria Magdalena og den andre Maria var der og satt like imot graven.</span> <span class="verse"><a name="62">62</a>Men den næste dag, som var dagen efter beredelses-dagen, kom yppersteprestene og fariseerne sammen hos Pilatus</span> <span class="verse"><a name="63">63</a>og sa: Herre! vi kommer i hu at mens denne forfører ennu var i live, sa han: Tre dager efter står jeg op.</span> <span class="verse"><a name="64">64</a>Byd derfor at de vokter graven vel til den tredje dag, forat ikke hans disipler skal komme og stjele ham og så si til folket: Han er opstanden fra de døde, og den siste forførelse bli verre enn den første.</span> <span class="verse"><a name="65">65</a>Pilatus sa til dem: Der har I vakt; gå bort og vokt graven som best I kan!</span> <span class="verse"><a name="66">66</a>De gikk bort og voktet graven sammen med vakten, efterat de hadde satt segl på stenen.</span> </p></div</div></div></body></html>