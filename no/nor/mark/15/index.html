<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/mark/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/mark">Mark</a> &gt <strong>Chapter 15</strong></div><p><span class="verse"><a name="1">1</a>Og straks om morgenen holdt ypperstepresten samråd med de eldste og de skriftlærde, hele rådet, og de bandt Jesus, og førte ham bort og overgav ham til Pilatus.</span> <span class="verse"><a name="2">2</a>Og Pilatus spurte ham: Er du jødenes konge? Han svarte ham og sa: Du sier det.</span> <span class="verse"><a name="3">3</a>Og yppersteprestene førte mange klagemål imot ham.</span> <span class="verse"><a name="4">4</a>Da spurte Pilatus ham atter: Svarer du ikke et ord? Se hvor svære klagemål de fører mot dig!</span> <span class="verse"><a name="5">5</a>Men Jesus svarte ikke mere, så Pilatus undret sig.</span> <span class="verse"><a name="6">6</a>Men på høitiden pleide han å gi dem en fange fri, hvem de bad om.</span> <span class="verse"><a name="7">7</a>Nu var det en som hette Barabbas; han var kastet i fengsel sammen med nogen oprørere som hadde gjort et mord under oprøret;</span> <span class="verse"><a name="8">8</a>og folket kom op og begynte å be Pilatus om det som han alltid pleide å gjøre.</span> <span class="verse"><a name="9">9</a>Da svarte han dem og sa: Vil I jeg skal gi eder jødenes konge fri?</span> <span class="verse"><a name="10">10</a>For han visste at det var av avind yppersteprestene hadde overgitt ham til ham.</span> <span class="verse"><a name="11">11</a>Men yppersteprestene egget folket op til å be om at han heller skulde gi dem Barabbas fri.</span> <span class="verse"><a name="12">12</a>Da svarte Pilatus atter og sa til dem: Hvad vil I da jeg skal gjøre med ham som I kaller jødenes konge?</span> <span class="verse"><a name="13">13</a>De ropte igjen: Korsfest ham!</span> <span class="verse"><a name="14">14</a>Pilatus sa til dem: Hvad ondt har han da gjort? Men de ropte enda sterkere: Korsfest ham!</span> <span class="verse"><a name="15">15</a>Da nu Pilatus vilde gjøre folket til lags, gav han dem Barabbas fri og lot Jesus hudstryke og overgav ham til å korsfestes.</span> <span class="verse"><a name="16">16</a>Og stridsmennene førte ham bort, inn i gården, det er borgen, og kalte hele vakten sammen,</span> <span class="verse"><a name="17">17</a>og de klædde ham i en purpurkappe, og flettet en tornekrone og satte på ham,</span> <span class="verse"><a name="18">18</a>og begynte å hilse ham: Vær hilset, du jødenes konge!</span> <span class="verse"><a name="19">19</a>Og de slo ham i hodet med et rør og spyttet på ham og falt på kne og hyldet ham.</span> <span class="verse"><a name="20">20</a>Og da de hadde spottet ham, tok de purpurkappen av ham og klædde ham i hans egne klær. Så førte de ham ut for å korsfeste ham.</span> <span class="verse"><a name="21">21</a>Og det møtte dem en mann som kom ute fra landet, Simon fra Kyrene, far til Aleksander og Rufus; ham tvang de til å bære hans kors.</span> <span class="verse"><a name="22">22</a>Og de førte ham til stedet Golgata, det er utlagt: Hodeskallestedet,</span> <span class="verse"><a name="23">23</a>og de gav ham vin med myrra i; men han tok den ikke.</span> <span class="verse"><a name="24">24</a>Og de korsfestet ham og delte hans klær imellem sig og kastet lodd om hvad hver skulde få.</span> <span class="verse"><a name="25">25</a>Det var den tredje time da de korsfestet ham.</span> <span class="verse"><a name="26">26</a>Og innskriften med klagemålet imot ham lød: Jødenes konge.</span> <span class="verse"><a name="27">27</a>Og sammen med ham korsfestet de to røvere, en på hans høire og en på hans venstre side;</span> <span class="verse"><a name="28">28</a>og Skriften blev opfylt, som sier: Og han blev regnet blandt ugjerningsmenn.</span> <span class="verse"><a name="29">29</a>Og de som gikk forbi, spottet ham, og rystet på hodet og sa: Tvi dig, du som bryter ned templet og bygger det op igjen på tre dager!</span> <span class="verse"><a name="30">30</a>frels dig selv og stig ned av korset!</span> <span class="verse"><a name="31">31</a>Likeså spottet også yppersteprestene ham sig imellem sammen med de skriftlærde og sa: Andre har han frelst, sig selv kan han ikke frelse!</span> <span class="verse"><a name="32">32</a>La nu Messias, Israels konge, stige ned av korset, så vi kan se det og tro! Også de som var korsfestet sammen med ham, hånte ham.</span> <span class="verse"><a name="33">33</a>Og da den sjette time var kommet, blev det mørke over hele landet like til den niende time.</span> <span class="verse"><a name="34">34</a>Og ved den niende time ropte Jesus med høi røst: Elo'i! Elo'i! lama sabaktani? det er utlagt: Min Gud! Min Gud! hvorfor har du forlatt mig?</span> <span class="verse"><a name="35">35</a>Og da nogen av dem som stod der, hørte det, sa de: Se, han roper på Elias!</span> <span class="verse"><a name="36">36</a>Men en løp frem og fylte en svamp med eddik og stakk den på et rør og gav ham å drikke og sa: Vent, la oss se om Elias kommer for å ta ham ned!</span> <span class="verse"><a name="37">37</a>Men Jesus ropte med høi røst og utåndet.</span> <span class="verse"><a name="38">38</a>Og forhenget i templet revnet i to stykker fra øverst til nederst.</span> <span class="verse"><a name="39">39</a>Men da høvedsmannen, som stod like imot ham, så at han utåndet med et sådant rop, sa han: Sannelig, denne mann var Guds Sønn!</span> <span class="verse"><a name="40">40</a>Men der var også nogen kvinner som så på i frastand; blandt dem var også Maria Magdalena og Maria, mor til Jakob den yngre og Joses, og Salome,</span> <span class="verse"><a name="41">41</a>som hadde fulgt ham og tjent ham da han var i Galilea, og mange andre kvinner som hadde draget op med ham til Jerusalem.</span> <span class="verse"><a name="42">42</a>Og da det alt var blitt aften - det var beredelses-dagen, det er dagen før sabbaten -</span> <span class="verse"><a name="43">43</a>kom Josef av Arimatea, en høit aktet rådsherre, som også ventet på Guds rike, og han vågde sig til å gå inn til Pilatus og be om Jesu legeme.</span> <span class="verse"><a name="44">44</a>Men Pilatus undret sig om han alt skulde være død,</span> <span class="verse"><a name="45">45</a>og han kalte høvedsmannen for sig og spurte ham om det var lenge siden han døde; og da han hadde fått det å vite av høvedsmannen, gav han liket til Josef.</span> <span class="verse"><a name="46">46</a>Og Josef kjøpte fint linklæde og tok ham ned og svøpte ham i linklædet og la ham i en grav som var uthugget i klippen, og veltet en sten for døren til graven.</span> <span class="verse"><a name="47">47</a>Men Maria Magdalena og Maria, mor til Joses, så hvor han blev lagt.</span> </p></div</div></div></body></html>