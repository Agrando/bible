<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/mark">Mark</a> &gt <strong>Chapter 5</strong></div><p><span class="verse"><a name="1">1</a>Og de kom over på hin side av sjøen, til gerasenernes bygd.</span> <span class="verse"><a name="2">2</a>Og da han var gått ut av båten, kom det straks mot ham ut av gravene en mann som var besatt av en uren ånd.</span> <span class="verse"><a name="3">3</a>Han hadde sitt tilhold der i gravene, og de kunde ikke lenger binde ham, ikke engang med lenker;</span> <span class="verse"><a name="4">4</a>for han hadde ofte vært bundet med fot-jern og lenker, og lenkene hadde han revet av sig, og fot-jernene hadde han sønderslitt, og ingen kunde rå med ham,</span> <span class="verse"><a name="5">5</a>og han var alltid, natt og dag, i gravene og på fjellene og skrek og slo sig selv med stener.</span> <span class="verse"><a name="6">6</a>Og da han så Jesus langt borte, løp han til og falt ned for ham,</span> <span class="verse"><a name="7">7</a>og ropte med høi røst: Hvad har jeg med dig å gjøre, Jesus, du den høieste Guds Sønn? Jeg besverger dig ved Gud at du ikke må pine mig!</span> <span class="verse"><a name="8">8</a>For han sa til ham: Far ut av mannen, du urene ånd!</span> <span class="verse"><a name="9">9</a>Og han spurte ham: Hvad er ditt navn? Og han sa til ham: Legion er mitt navn; for vi er mange.</span> <span class="verse"><a name="10">10</a>Og han bad ham meget at han ikke måtte drive dem ut av bygden.</span> <span class="verse"><a name="11">11</a>Men det gikk en stor svinehjord og beitet der ved fjellet,</span> <span class="verse"><a name="12">12</a>Og de bad ham: Send oss inn i svinene, så vi kan fare i dem!</span> <span class="verse"><a name="13">13</a>Og han gav dem lov til det. Og de urene ånder fór ut og fór i svinene; og hjorden styrtet sig ut over stupet ned i sjøen, omkring to tusen i tallet, og druknet i sjøen.</span> <span class="verse"><a name="14">14</a>Og de som gjætte dem, tok flukten, og fortalte det i byen og i bygden. Og folk kom ut for å se hvad som hadde hendt.</span> <span class="verse"><a name="15">15</a>Og de kom til Jesus og så den besatte sitte påklædd og ved sans og samling, han som hadde vært besatt av legionen, og de blev forferdet.</span> <span class="verse"><a name="16">16</a>Og de som hadde sett det, fortalte dem hvorledes det var gått med den besatte, og om svinene.</span> <span class="verse"><a name="17">17</a>Og de begynte å be ham at han vilde dra bort fra deres landemerker.</span> <span class="verse"><a name="18">18</a>Og da han gikk i båten, bad den besatte om å få være med ham.</span> <span class="verse"><a name="19">19</a>Og han gav ham ikke lov, men sa til ham: Gå hjem til dine og fortell dem hvor store ting Herren har gjort imot dig, og at han har miskunnet sig over dig!</span> <span class="verse"><a name="20">20</a>Og han gikk bort og begynte å kunngjøre i Dekapolis hvor store ting Jesus hadde gjort imot ham; og alle undret sig.</span> <span class="verse"><a name="21">21</a>Og da Jesus var faret over med båten til hin side igjen, samlet meget folk sig om ham; og han var ved sjøen.</span> <span class="verse"><a name="22">22</a>Og det kom en av synagoge-forstanderne ved navn Jairus; og da han så ham, falt han ned for hans føtter,</span> <span class="verse"><a name="23">23</a>og han bad ham meget og sa: Min datter ligger på det siste; kom og legg dine hender på henne, så hun må bli frelst og leve!</span> <span class="verse"><a name="24">24</a>Og han gikk bort med ham, og meget folk fulgte ham, og de trengte ham.</span> <span class="verse"><a name="25">25</a>Og der var en kvinne som hadde hatt blodsott i tolv år;</span> <span class="verse"><a name="26">26</a>og hun hadde lidt meget av mange læger og satt til alt det hun eide, og hadde ikke hatt nogen hjelp av det, men var heller blitt verre;</span> <span class="verse"><a name="27">27</a>da hun hadde hørt ryktet om Jesus, kom hun midt iblandt folket og rørte bakfra ved hans klædebon.</span> <span class="verse"><a name="28">28</a>For hun sa: Kan jeg få røre, om det så bare er ved hans klær, så blir jeg helbredet.</span> <span class="verse"><a name="29">29</a>Og straks uttørkedes hennes blods kilde, og hun kjente i sitt legeme at hun var helbredet for sin plage.</span> <span class="verse"><a name="30">30</a>Og Jesus kjente straks hos sig selv den kraft som gikk ut fra ham, og han vendte sig om i hopen og sa: Hvem var det som rørte ved mine klær?</span> <span class="verse"><a name="31">31</a>Og hans disipler sa til ham: Du ser at folket trenger dig på alle kanter, og du sier: Hvem var det som rørte ved mig?</span> <span class="verse"><a name="32">32</a>Og han så sig om for å få øie på henne som hadde gjort dette.</span> <span class="verse"><a name="33">33</a>Men kvinnen kom redd og skjelvende, for hun visste hvad som var skjedd med henne, og hun falt ned for ham og sa ham hele sannheten.</span> <span class="verse"><a name="34">34</a>Da sa han til henne: Datter! din tro har frelst dig; gå bort i fred, og vær helbredet for din plage!</span> <span class="verse"><a name="35">35</a>Mens han ennu talte, kom det folk fra synagoge-forstanderen og sa: Din datter er død; hvorfor umaker du mesteren lenger?</span> <span class="verse"><a name="36">36</a>Men Jesus hørte det ord som blev sagt, og sa til synagoge-forstanderen: Frykt ikke, bare tro!</span> <span class="verse"><a name="37">37</a>Og han lot ingen følge med sig uten Peter og Jakob og Johannes, Jakobs bror.</span> <span class="verse"><a name="38">38</a>Og de kom til synagoge-forstanderens hus, og han så en larmende hop og folk i stor gråt og jammer,</span> <span class="verse"><a name="39">39</a>og han gikk inn og sa til dem: Hvorfor larmer og gråter I? Barnet er ikke død; hun sover.</span> <span class="verse"><a name="40">40</a>Og de lo ham ut. Men han driver alle ut, og tar med sig barnets far og mor og dem som var med ham, og går inn der hvor barnet var.</span> <span class="verse"><a name="41">41</a>Og han tar barnet ved hånden og sier til henne: Talita kumi; det er utlagt: Pike! jeg sier dig: Stå op!</span> <span class="verse"><a name="42">42</a>Og straks stod piken op og gikk omkring; for hun var tolv år gammel. Og de blev storlig forferdet.</span> <span class="verse"><a name="43">43</a>Og han bød dem strengt at ikke nogen skulde få dette å vite; og han sa at de skulde gi henne noget å ete.</span> </p></div</div></div></body></html>