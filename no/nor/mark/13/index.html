<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/mark">Mark</a> &gt <strong>Chapter 13</strong></div><p><span class="verse"><a name="1">1</a>Og da han gikk ut av templet, sa en av hans disipler til ham: Mester! se, hvilke stener og hvilke bygninger!</span> <span class="verse"><a name="2">2</a>Og Jesus sa til ham: Ser du disse store bygninger? Det skal ikke levnes sten på sten som ikke skal brytes ned.</span> <span class="verse"><a name="3">3</a>Og da han satt på Oljeberget rett imot templet, spurte Peter og Jakob og Johannes og Andreas ham i enrum:</span> <span class="verse"><a name="4">4</a>Si oss: Når skal dette skje? og hvad er tegnet når alt dette skal fullbyrdes?</span> <span class="verse"><a name="5">5</a>Jesus tok til orde og sa til dem: Se til at ikke nogen fører eder vill!</span> <span class="verse"><a name="6">6</a>For mange skal komme i mitt navn og si: Det er mig; og de skal føre mange vill.</span> <span class="verse"><a name="7">7</a>Men når I hører krig og rykter om krig, da la eder ikke skremme! for det må så skje, men enden er ikke enda.</span> <span class="verse"><a name="8">8</a>For folk skal reise sig mot folk, og rike mot rike; det skal være jordskjelv både her og der; det skal være hunger og oprør. Dette er begynnelsen til veene.</span> <span class="verse"><a name="9">9</a>Men ta eder i vare! De skal overgi eder til domstolene, og I skal hudstrykes i synagoger og stilles for landshøvdinger og konger for min skyld, til vidnesbyrd for dem.</span> <span class="verse"><a name="10">10</a>Og først må evangeliet forkynnes for alle folkeslag.</span> <span class="verse"><a name="11">11</a>Og når de fører eder frem og overgir eder, da vær ikke forut bekymret for hvad I skal tale! men det som gis eder i samme stund, det skal I tale; for det er ikke I som taler, men den Hellige Ånd.</span> <span class="verse"><a name="12">12</a>Og bror skal overgi bror til døden, og en far sitt barn, og barn skal reise sig mot foreldre og volde deres død.</span> <span class="verse"><a name="13">13</a>Og I skal hates av alle for mitt navns skyld; men den som holder ut inntil enden, han skal bli frelst.</span> <span class="verse"><a name="14">14</a>Men når I ser ødeleggelsens vederstyggelighet stå der hvor den ikke bør - den som leser det, han se til å skjønne det! - da må de som er i Judea, fly til fjells,</span> <span class="verse"><a name="15">15</a>og den som er på taket, ikke stige ned i huset og ikke gå inn for å hente noget fra sitt hus,</span> <span class="verse"><a name="16">16</a>og den som er ute på marken, ikke vende tilbake for å hente sin kappe.</span> <span class="verse"><a name="17">17</a>Ve de fruktsommelige og dem som gir die, i de dager!</span> <span class="verse"><a name="18">18</a>Men bed at det ikke må skje om vinteren!</span> <span class="verse"><a name="19">19</a>for i de dager skal det være så stor en trengsel som ikke har vært inntil nu fra skapningens begynnelse, fra den tid da Gud skapte verden, og som heller ikke skal bli.</span> <span class="verse"><a name="20">20</a>Og dersom ikke Herren forkortet de dager, da blev intet kjød frelst; men for de utvalgtes skyld, for deres skyld som han har utvalgt, har han forkortet de dager.</span> <span class="verse"><a name="21">21</a>Og om nogen da sier til eder: Se, her er Messias, eller: Se der - da skal I ikke tro det.</span> <span class="verse"><a name="22">22</a>For falske messiaser og falske profeter skal opstå og gjøre tegn og under for å føre de utvalgte vill, om det var mulig.</span> <span class="verse"><a name="23">23</a>Men ta I eder i vare! Jeg har sagt eder alt forut.</span> <span class="verse"><a name="24">24</a>Men i de dager, efter den trengsel, skal solen bli formørket og månen ikke gi sitt skinn,</span> <span class="verse"><a name="25">25</a>og stjernene skal falle ned fra himmelen, og himmelens krefter skal rokkes.</span> <span class="verse"><a name="26">26</a>Og da skal de se Menneskesønnen komme i skyene med megen kraft og herlighet.</span> <span class="verse"><a name="27">27</a>Og da skal han sende ut englene og samle sine utvalgte fra de fire verdenshjørner, fra jordens ende til himmelens ende.</span> <span class="verse"><a name="28">28</a>Lær en lignelse av fikentreet: Så snart det kommer saft i dets grener, og dets blader springer ut, da vet I at sommeren er nær;</span> <span class="verse"><a name="29">29</a>således skal også I, når I ser dette skje, vite at han er nær for døren.</span> <span class="verse"><a name="30">30</a>Sannelig sier jeg eder: Denne slekt skal ingenlunde forgå før alt dette skjer.</span> <span class="verse"><a name="31">31</a>Himmel og jord skal forgå, men mine ord skal ingenlunde forgå.</span> <span class="verse"><a name="32">32</a>Men hin dag eller time vet ingen, ikke engang englene i himmelen, ikke engang Sønnen, men alene min Fader.</span> <span class="verse"><a name="33">33</a>Ta eder i vare, våk! For I vet ikke når tiden er.</span> <span class="verse"><a name="34">34</a>Likesom en mann som drog utenlands og forlot sitt hus og overgav sine tjenere styret, enhver sin gjerning, og bød dørvokteren at han skulde våke,</span> <span class="verse"><a name="35">35</a>således skal I våke - for I vet ikke når husets herre kommer, enten det blir om aftenen eller ved midnatt eller ved hanegal eller om morgenen -</span> <span class="verse"><a name="36">36</a>forat han ikke skal finne eder sovende, når han kommer uforvarende.</span> <span class="verse"><a name="37">37</a>Men det jeg sier til eder, det sier jeg til alle: Våk!</span> </p></div</div></div></body></html>