<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/mark/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/mark">Mark</a> &gt <strong>Chapter 12</strong></div><p><span class="verse"><a name="1">1</a>Og han begynte å tale til dem i lignelser: En mann plantet en vingård, og satte et gjerde omkring den og gravde en vinperse og bygget et tårn, og så leide han den ut til vingårdsmenn og drog utenlands.</span> <span class="verse"><a name="2">2</a>Og da tiden kom, sendte han en tjener til vingårdsmennene for å ta imot hans del av vingårdens frukt hos vingårdsmennene;</span> <span class="verse"><a name="3">3</a>og de tok og slo ham, og lot ham gå bort med tomme hender.</span> <span class="verse"><a name="4">4</a>Og atter sendte han en annen tjener til dem, og ham slo de i hodet og hånte ham.</span> <span class="verse"><a name="5">5</a>Og han sendte en annen, og ham slo de ihjel, og så gjorde de med mange andre: somme slo de, og somme drepte de.</span> <span class="verse"><a name="6">6</a>Nu hadde han bare sin eneste sønn igjen, som han elsket; ham sendte han til sist til dem, idet han sa: De vil undse sig for min sønn.</span> <span class="verse"><a name="7">7</a>Men disse vingårdsmenn sa til hverandre: Dette er arvingen; kom, la oss slå ham ihjel, så blir arven vår!</span> <span class="verse"><a name="8">8</a>Og de tok og slo ham ihjel, og kastet ham ut av vingården.</span> <span class="verse"><a name="9">9</a>Hvad skal da vingårdens herre gjøre? Han skal komme og drepe vingårdsmennene, og overgi vingården til andre.</span> <span class="verse"><a name="10">10</a>Og har I ikke lest dette sted i Skriften: Den sten som bygningsmennene forkastet, den er blitt hjørnesten;</span> <span class="verse"><a name="11">11</a>av Herren er dette gjort, og det er underfullt i våre øine?</span> <span class="verse"><a name="12">12</a>Og de søkte å gripe ham, men fryktet for folket; for de skjønte at det var om dem han hadde talt lignelsen. Og de forlot ham og gikk bort.</span> <span class="verse"><a name="13">13</a>Og de sendte nogen av fariseerne og herodianerne til ham for å fange ham med ord.</span> <span class="verse"><a name="14">14</a>Og de kom og sa til ham: Mester! vi vet at du er sanndru og ikke bryr dig om nogen; for du gjør ikke forskjell på folk, men lærer Guds vei i sannhet: Er det tillatt å gi keiseren skatt, eller ikke? skal vi gi, eller skal vi ikke gi?</span> <span class="verse"><a name="15">15</a>Men da han så deres hykleri, sa han til dem: Hvorfor frister I mig? Kom hit med en penning og la mig få se den!</span> <span class="verse"><a name="16">16</a>De gav ham en. Og han sier til dem: Hvis billede og påskrift er dette? De sa til ham: Keiserens.</span> <span class="verse"><a name="17">17</a>Og Jesus sa til dem: Gi keiseren hvad keiserens er, og Gud hvad Guds er! Og de undret sig storlig over ham.</span> <span class="verse"><a name="18">18</a>Og det kom nogen sadduseere til ham, de som sier at det ikke er nogen opstandelse, og de spurte ham og sa:</span> <span class="verse"><a name="19">19</a>Mester! Moses har foreskrevet oss at når en manns bror dør og efterlater hustru, men ikke barn, da skal hans bror ta hans hustru til ekte og opreise sin bror avkom.</span> <span class="verse"><a name="20">20</a>Nu var det syv brødre; og den første tok sig en hustru, og efterlot ikke avkom da han døde.</span> <span class="verse"><a name="21">21</a>Og den annen tok henne, og døde uten å efterlate avkom, og den tredje likeså;</span> <span class="verse"><a name="22">22</a>og ingen av de syv efterlot avkom. Sist av alle døde også kvinnen.</span> <span class="verse"><a name="23">23</a>Men i opstandelsen, når de står op, hvem av dem skal da få henne til hustru? for alle syv har jo hatt henne til hustru.</span> <span class="verse"><a name="24">24</a>Jesus sa til dem: Er det ikke derfor I farer vill, fordi I ikke kjenner skriftene og heller ikke Guds kraft?</span> <span class="verse"><a name="25">25</a>For når de står op fra de døde, da hverken tar de til ekte eller gis de til ekte, men de er som englene i himmelen.</span> <span class="verse"><a name="26">26</a>Men om de døde, at de står op, har I da ikke lest i Mose bok, der hvor det tales om tornebusken, hvorledes Gud talte til ham og sa: Jeg er Abrahams Gud og Isaks Gud og Jakobs Gud?</span> <span class="verse"><a name="27">27</a>Gud er ikke de dødes Gud, men de levendes. I farer storlig vill.</span> <span class="verse"><a name="28">28</a>Og en av de skriftlærde, som hadde hørt deres ordskifte, gikk til ham, da han forstod at han hadde svart dem godt, og han spurte ham: Hvilket bud er det første av alle?</span> <span class="verse"><a name="29">29</a>Jesus svarte ham: Det første er dette: Hør, Israel! Herren vår Gud, Herren er én,</span> <span class="verse"><a name="30">30</a>og du skal elske Herren din Gud av alt ditt hjerte og av all din sjel og av all din hu og av all din makt; dette er det første bud.</span> <span class="verse"><a name="31">31</a>Det annet, som er like så stort, er dette: Du skal elske din næste som dig selv. Større enn disse er intet annet bud.</span> <span class="verse"><a name="32">32</a>Og den skriftlærde sa til ham: I sannhet, mester! med rette har du sagt at han er én, og at det ikke er nogen annen foruten ham.</span> <span class="verse"><a name="33">33</a>Og å elske ham av alt sitt hjerte og av all sin forstand og av all sin sjel og av all sin makt, og å elske sin næste som sig selv, det er mere enn alle brennoffer og slaktoffer.</span> <span class="verse"><a name="34">34</a>Og da Jesus så at han svarte forstandig, sa han til ham: Du er ikke langt borte fra Guds rike. Og ingen vågde mere å spørre ham.</span> <span class="verse"><a name="35">35</a>Og mens Jesus lærte i templet, tok han til orde og sa: Hvorledes kan de skriftlærde si at Messias er Davids sønn?</span> <span class="verse"><a name="36">36</a>David selv har jo sagt i den Hellige Ånd: Herren sa til min herre: Sett dig ved min høire hånd, til jeg får lagt dine fiender til skammel for dine føtter!</span> <span class="verse"><a name="37">37</a>David selv kaller ham herre; hvorledes kan han da være hans sønn? Og den store mengde hørte ham gjerne.</span> <span class="verse"><a name="38">38</a>Og han sa mens han lærte dem: Ta eder i vare for de skriftlærde, som gjerne vil gå i side klær og la sig hilse på torvene,</span> <span class="verse"><a name="39">39</a>og ha de øverste seter i synagogene og sitte øverst ved gjestebudene;</span> <span class="verse"><a name="40">40</a>de som opeter enkers hus og for et syns skyld holder lange bønner! Disse skal få dess hårdere dom.</span> <span class="verse"><a name="41">41</a>Og han satte sig rett imot tempelkisten og så på hvorledes folket la penger i kisten; og mange rike la meget.</span> <span class="verse"><a name="42">42</a>Og en fattig enke kom og la to skjerver, som er én øre.</span> <span class="verse"><a name="43">43</a>Da kalte han sine disipler til sig og sa til dem: Sannelig sier jeg eder: Denne fattige enke har lagt mere enn alle de som la i kisten.</span> <span class="verse"><a name="44">44</a>For de la alle av sin overflod, men hun la av sin fattigdom alt det hun eide, hele sitt livsophold.</span> </p></div</div></div></body></html>