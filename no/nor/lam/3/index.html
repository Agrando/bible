<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Jeg er den mann som har sett elendighet under hans vredes ris.</span> <span class="verse"><a name="2">2</a>Mig har han ledet og ført i mørke og ikke i lys.</span> <span class="verse"><a name="3">3</a>Bare mot mig vender han atter og atter sin hånd den hele dag.</span> <span class="verse"><a name="4">4</a>Han lot mitt kjøtt og min hud fortæres; han knuste mine ben.</span> <span class="verse"><a name="5">5</a>Han bygget en mur mot mig og omringet mig med bitterhet og møie.</span> <span class="verse"><a name="6">6</a>På mørke steder lot han mig bo som de for lenge siden døde.</span> <span class="verse"><a name="7">7</a>Han murte igjen for mig, så jeg ikke kan komme ut; han gjorde mine lenker tunge.</span> <span class="verse"><a name="8">8</a>Om jeg enn ropte og skrek, lukket han sitt øre for min bønn.</span> <span class="verse"><a name="9">9</a>Han tilmurte mine veier med hugne stener, mine stier gjorde han krokete.</span> <span class="verse"><a name="10">10</a>En lurende bjørn var han mot mig, en løve i skjul.</span> <span class="verse"><a name="11">11</a>Mine veier gjorde han til avveier, han sønderrev mig og ødela mig.</span> <span class="verse"><a name="12">12</a>Han spente sin bue og stilte mig op til mål for sin pil.</span> <span class="verse"><a name="13">13</a>Han lot sitt koggers sønner fare inn i mine nyrer.</span> <span class="verse"><a name="14">14</a>Jeg er blitt til latter for alt mitt folk, til en spottesang for dem hele dagen.</span> <span class="verse"><a name="15">15</a>Han mettet mig med bitre urter, han gav mig rikelig malurt å drikke.</span> <span class="verse"><a name="16">16</a>Han knuste mine tenner, han gav mig småsten å ete, han trykte mig ned i asken.</span> <span class="verse"><a name="17">17</a>Du forkastet mig og tok bort min fred; jeg glemte det som godt er,</span> <span class="verse"><a name="18">18</a>og jeg sa: Det er forbi med min kraft og mitt håp til Herren.</span> <span class="verse"><a name="19">19</a>Kom i hu min elendighet og min landflyktighet - malurt og galle!</span> <span class="verse"><a name="20">20</a>Min sjel kommer det i hu og er nedbøiet i mig.</span> <span class="verse"><a name="21">21</a>Dette vil jeg ta mig til hjerte, derfor vil jeg håpe:</span> <span class="verse"><a name="22">22</a>Herrens miskunnhet er det at det ikke er forbi med oss; for hans barmhjertighet har ennu ikke ende.</span> <span class="verse"><a name="23">23</a>Den er ny hver morgen, din trofasthet er stor.</span> <span class="verse"><a name="24">24</a>Herren er min del, sier min sjel; derfor håper jeg på ham.</span> <span class="verse"><a name="25">25</a>Herren er god mot dem som bier efter ham, mot den sjel som søker ham.</span> <span class="verse"><a name="26">26</a>Det er godt at en bier i stillhet efter Herrens frelse.</span> <span class="verse"><a name="27">27</a>Det er godt for en mann at han bærer åk i sin ungdom,</span> <span class="verse"><a name="28">28</a>at han sitter ene og tier, når han* legger byrder på ham, / <* Herren.></span> <span class="verse"><a name="29">29</a>at han trykker sin munn i støvet og sier: Kanskje det ennu er håp -</span> <span class="verse"><a name="30">30</a>at han vender sitt kinn til den som slår ham, lar sig mette med hån.</span> <span class="verse"><a name="31">31</a>For Herren forkaster ikke til evig tid,</span> <span class="verse"><a name="32">32</a>men om han bedrøver, så forbarmer han sig igjen efter sin rike miskunnhet;</span> <span class="verse"><a name="33">33</a>for det er ikke av hjertet han plager eller bedrøver menneskenes barn.</span> <span class="verse"><a name="34">34</a>Når nogen knuser alle jordens fanger under sine føtter,</span> <span class="verse"><a name="35">35</a>bøier mannens rett for den Høiestes åsyn</span> <span class="verse"><a name="36">36</a>eller gjør en mann urett i hans sak - mon Herren ikke ser det?</span> <span class="verse"><a name="37">37</a>Hvem talte så det skjedde, uten at Herren bød det?</span> <span class="verse"><a name="38">38</a>Er det ikke fra den Høiestes munn både de onde og de gode ting utgår?</span> <span class="verse"><a name="39">39</a>Hvorfor klager et menneske som lever? Enhver klage over sin egen synd!</span> <span class="verse"><a name="40">40</a>La oss ransake våre veier og granske dem, og la oss vende om til Herren!</span> <span class="verse"><a name="41">41</a>La oss løfte vårt hjerte og våre hender til Gud i himmelen!</span> <span class="verse"><a name="42">42</a>Vi har syndet og vært gjenstridige; du har ikke tilgitt.</span> <span class="verse"><a name="43">43</a>Du innhyllet dig i vrede og forfulgte oss; du slo ihjel, du sparte ikke.</span> <span class="verse"><a name="44">44</a>Du innhyllet dig i skyer, så ingen bønn trengte igjennem.</span> <span class="verse"><a name="45">45</a>Til skarn og utskudd gjorde du oss midt iblandt folkene.</span> <span class="verse"><a name="46">46</a>De spilte op sin munn mot oss alle våre fiender.</span> <span class="verse"><a name="47">47</a>Gru og grav er blitt oss til del, ødeleggelse og undergang.</span> <span class="verse"><a name="48">48</a>Bekker av tårer rinner fra mitt øie fordi mitt folks datter er gått under.</span> <span class="verse"><a name="49">49</a>Mitt øie rinner og har ikke ro, det får ingen hvile,</span> <span class="verse"><a name="50">50</a>før Herrens øie ser ned fra himmelen.</span> <span class="verse"><a name="51">51</a>Mitt øie volder min sjel smerte for alle min stads døtres skyld.</span> <span class="verse"><a name="52">52</a>Hårdt jaget de mig som en fugl de som var mine fiender uten årsak.</span> <span class="verse"><a name="53">53</a>De vilde gjøre ende på mitt liv, de vilde kaste mig i brønnen, og de kastet sten på mig.</span> <span class="verse"><a name="54">54</a>Vannene strømmet over mitt hode; jeg sa: Jeg er fortapt.</span> <span class="verse"><a name="55">55</a>Jeg påkalte ditt navn, Herre, fra den dypeste brønn.</span> <span class="verse"><a name="56">56</a>Du hørte min røst; lukk ikke ditt øre for mitt rop, men la mig få lindring!</span> <span class="verse"><a name="57">57</a>Du var nær den dag jeg kalte på dig; du sa: Frykt ikke!</span> <span class="verse"><a name="58">58</a>Herre, du har ført min sjels sak, du har frelst mitt liv.</span> <span class="verse"><a name="59">59</a>Herre, du har sett den urett jeg har lidt; døm i min sak!</span> <span class="verse"><a name="60">60</a>Du har sett all deres hevn, alle deres onde råd mot mig.</span> <span class="verse"><a name="61">61</a>Du har hørt deres hån, Herre, alle deres onde råd mot mig,</span> <span class="verse"><a name="62">62</a>mine motstanderes tale og deres tanker mot mig den hele dag.</span> <span class="verse"><a name="63">63</a>Akt på dem når de sitter, og når de står op! De synger spottesanger om mig.</span> <span class="verse"><a name="64">64</a>Du vil gjøre gjengjeld mot dem, Herre, efter deres henders gjerning.</span> <span class="verse"><a name="65">65</a>Du vil legge et dekke over deres hjerte, din forbannelse vil bli dem til del.</span> <span class="verse"><a name="66">66</a>Du vil forfølge dem i vrede og ødelegge dem, så de ikke mere finnes under Herrens himmel.</span> </p></div</div></div></body></html>