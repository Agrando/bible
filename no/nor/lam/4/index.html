<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/lam/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/lam">Lamentations</a> &gt <strong>Chapter 4</strong></div><p><span class="verse"><a name="1">1</a>Hvor gullet blir mørkt, det edleste gull forandret, de hellige stener strødd omkring ved alle gatehjørner!</span> <span class="verse"><a name="2">2</a>Sions barn, de dyrebare, like i verd med det fineste gull, hvor de er blitt aktet som lerkrukker, et verk av en pottemakers hender!</span> <span class="verse"><a name="3">3</a>Endog sjakaler rekker bryst, gir sine unger die; mitt folks datter er blitt grusom som strutsen i ørkenen.</span> <span class="verse"><a name="4">4</a>Diebarnets tunge henger fast ved ganen av tørst; små barn ber om brød, det er ingen som deler ut til dem,</span> <span class="verse"><a name="5">5</a>De som åt fine retter, ligger elendige på gatene; de som blev båret på skarlagen, favner møkkdynger.</span> <span class="verse"><a name="6">6</a>Så blev straffen over mitt folks datter større enn straffen over Sodoma, som blev lagt i grus i et øieblikk, uten at hender blev løftet imot det.</span> <span class="verse"><a name="7">7</a>Hennes fyrster var renere enn sne, hvitere enn melk; de var rødere på legemet enn koraller; som safir var deres utseende.</span> <span class="verse"><a name="8">8</a>Mørkere enn sort er nu deres utseende, de blir ikke kjent på gatene; deres hud henger ved deres ben, den er blitt tørr som tre.</span> <span class="verse"><a name="9">9</a>Lykkeligere var de som blev drept ved sverd, enn de som blev drept ved hunger, de som tærtes bort og gikk til grunne av mangel på brød.</span> <span class="verse"><a name="10">10</a>Ømhjertede kvinner kokte selv sine egne barn, de tjente dem til føde da mitt folks datter gikk under.</span> <span class="verse"><a name="11">11</a>Herren uttømte sin harme, han utøste sin brennende vrede og tendte en ild i Sion, og den fortærte dets grunnvoller.</span> <span class="verse"><a name="12">12</a>Jordens konger og alle som bodde på jorderike, trodde ikke at nogen motstander og fiende skulde komme inn gjennem Jerusalems porter.</span> <span class="verse"><a name="13">13</a>For dets profeters synder, dets presters misgjerninger, de som utøste rettferdiges blod i byen, er det skjedd.</span> <span class="verse"><a name="14">14</a>De vanket omkring på gatene som blinde, tilsølt med blod, så ingen kunde røre ved deres klær.</span> <span class="verse"><a name="15">15</a>Vik bort! Uren! ropte folk til dem - vik bort, vik bort, rør ikke ved oss! For de har flyktet og vanker omkring; det sies blandt folkene: De skal ikke bli her lenger!</span> <span class="verse"><a name="16">16</a>Herrens åsyn har spredt dem, han ser ikke mere til dem; prester akter de* ikke, over de gamle forbarmer de sig ikke. / <* kaldeerne; JES 47, 6.></span> <span class="verse"><a name="17">17</a>Da det* ennu stod, stirret våre matte øine forgjeves efter hjelp; på vårt vakttårn speidet vi efter et folk som ikke kunde frelse oss**. / <* d.e. Jerusalem.> / <** d.e. egypterne. JES 30, 5. 7. JER 37, 5-8.></span> <span class="verse"><a name="18">18</a>De lurte på våre skritt, så vi ikke kunde gå på våre gater; vår ende var kommet nær, vår tid var omme, ja, vår ende var kommet.</span> <span class="verse"><a name="19">19</a>Våre forfølgere var raskere enn himmelens ørner; på fjellene forfulgte de oss, i ørkenen lurte de på oss.</span> <span class="verse"><a name="20">20</a>Vår livsånde, Herrens salvede, blev fanget i deres graver, han om hvem vi sa: I hans skygge vil vi leve blandt folkene.</span> <span class="verse"><a name="21">21</a>Fryd dig og gled dig bare, Edoms datter, du som bor i landet Us! Også til dig skal begeret komme; du skal bli drukken og klæ dig naken.</span> <span class="verse"><a name="22">22</a>Din straff er til ende, Sions datter! Han vil ikke mere bortføre dig. Han vil hjemsøke dig for din misgjerning, Edoms datter, åpenbare dine synder.</span> </p></div</div></div></body></html>