<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/isa/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/isa">Isaiah</a> &gt <strong>Chapter 14</strong></div><p><span class="verse"><a name="1">1</a>For Herren skal forbarme sig over Jakob og igjen utvelge Israel og bosette dem i deres land, og fremmede skal slå sig sammen med dem og holde sig til Jakobs hus.</span> <span class="verse"><a name="2">2</a>Og folkeslag skal ta dem og føre dem hjem igjen, og Israels hus skal få dem i eie i Herrens land og gjøre dem til træler og trælkvinner, og de skal nu holde dem fanget som har holdt dem selv fanget, og herske over sine voldsherrer.</span> <span class="verse"><a name="3">3</a>På den dag Herren gir dig ro for din møie og din angst og for den hårde trældom som blev lagt på dig,</span> <span class="verse"><a name="4">4</a>da skal du istemme denne spottesang over Babels konge og si: Se, hvad ende det har tatt med voldsherren, med trengselsstedet!</span> <span class="verse"><a name="5">5</a>Herren har brutt i stykker de ugudeliges stav, herskernes spir,</span> <span class="verse"><a name="6">6</a>som slo folkeferd i harme med slag på slag, som underkuet folkeslag i vrede og forfulgte dem uten skånsel.</span> <span class="verse"><a name="7">7</a>All jorden har nu fått hvile og ro; de bryter ut i jubelrop.</span> <span class="verse"><a name="8">8</a>Også cypressene gleder sig over dig, Libanons sedrer: Siden du falt og blev liggende, stiger ingen hugger op til oss.</span> <span class="verse"><a name="9">9</a>Dødsriket der nede kommer i uro for din skyld, når det skal ta imot dig; for din skyld vekker det dødninger, alle jordens fyrster; det får alle folkenes konger til å stå op fra sine troner.</span> <span class="verse"><a name="10">10</a>De tar alle til orde og sier til dig: Også du er blitt kraftløs som vi; du er blitt lik oss.</span> <span class="verse"><a name="11">11</a>Nedstøtt til dødsriket er din herlighet, dine harpers klang; under dig er redt et leie av ormer, og ditt dekke er makk.</span> <span class="verse"><a name="12">12</a>Hvor er du ikke falt ned fra himmelen, du strålende stjerne, du morgenrødens sønn! Hvor er du ikke felt til jorden, du som slo ned folkeslag!</span> <span class="verse"><a name="13">13</a>Det var du som sa i ditt hjerte: Til himmelen vil jeg stige op, høit over Guds stjerner vil jeg reise min trone, og jeg vil ta sete på gudenes tingfjell i det ytterste nord,</span> <span class="verse"><a name="14">14</a>jeg vil stige op over skyenes topper, jeg vil gjøre mig lik den Høieste.</span> <span class="verse"><a name="15">15</a>Nei, til dødsriket skal du støtes ned, til hulens dypeste bunn.</span> <span class="verse"><a name="16">16</a>De som ser dig, skal stirre på dig, undres over dig og si: Er dette den mann som fikk jorden til å beve, kongeriker til å skjelve,</span> <span class="verse"><a name="17">17</a>som gjorde jorderike til en ørken og rev ned dets byer, og som ikke slapp sine fanger hjem?</span> <span class="verse"><a name="18">18</a>Alle folkenes konger, alle sammen, de ligger med ære, hver i sitt hus;</span> <span class="verse"><a name="19">19</a>men du er slengt bort, langt fra din grav, lik en foraktet kvist, du ligger dekket av drepte, som er gjennemboret av sverd, og som kastes ned i en stengrav - lik et nedtrådt åtsel.</span> <span class="verse"><a name="20">20</a>Du skal ikke bli jordet som de, for ditt land har du ødelagt, ditt folk har du myrdet; ugjerningsmenns avkom skal aldri mere nevnes.</span> <span class="verse"><a name="21">21</a>Gjør et blodbad på hans sønner for deres fedres misgjerning! De skal ikke få reise sig og ta jorden i eie og fylle jorderike med byer.</span> <span class="verse"><a name="22">22</a>Jeg vil reise mig mot dem, sier Herren, hærskarenes Gud, og jeg vil utrydde av Babel både navn og levning, både barn og barnebarn, sier Herren.</span> <span class="verse"><a name="23">23</a>Og jeg vil gjøre det til et hjem for pinnsvin og fylle det med vannpytter, og jeg vil feie det bort med ødeleggelsens feiekost, sier Herren, hærskarenes Gud.</span> <span class="verse"><a name="24">24</a>Herren, hærskarenes Gud, har svoret og sagt: Sannelig, som jeg har tenkt, så skal det skje, og det jeg har besluttet, det skal stå fast.</span> <span class="verse"><a name="25">25</a>Jeg vil knuse Assur i mitt land og trede ham ned på mine fjell, og hans åk skal tas fra dem, og hans byrde skal løftes fra deres skulder.</span> <span class="verse"><a name="26">26</a>Dette er det råd som er tatt om all jorden, og dette er den hånd som er rakt ut over alle folkene;</span> <span class="verse"><a name="27">27</a>for Herren, hærskarenes Gud, har besluttet det, og hvem gjør det til intet? Og hans hånd er det som er utrakt, og hvem kan vende den bort?</span> <span class="verse"><a name="28">28</a>I kong Akas' dødsår kom dette utsagn:</span> <span class="verse"><a name="29">29</a>Gled dig ikke, hele du Filisterland, fordi den stav som slo dig, er brutt i stykker! For av ormens rot skal en basilisk komme frem, og dens frukt er en flyvende serafslange*. / <* 4MO 21, 6.></span> <span class="verse"><a name="30">30</a>Og de ringeste blandt de ringe skal finne rikelig føde, og de fattige hvile i trygghet, og jeg vil drepe din rot ved hunger, og din levning skal han* slå ihjel. / <* fienden; JES 14, 29.></span> <span class="verse"><a name="31">31</a>Hyl, du port! Skrik, du by! Skjelv, hele du Filisterland! For fra Norden kommer en røk, og blandt fiendens skarer er det ingen som ligger efter.</span> <span class="verse"><a name="32">32</a>Hvad skal vi da svare hedningefolkets sendebud? - At Herren har grunnfestet Sion, og at der finner de ly de elendige i hans folk.</span> </p></div</div></div></body></html>