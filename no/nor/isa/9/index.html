<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/isa/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/isa">Isaiah</a> &gt <strong>Chapter 9</strong></div><p><span class="verse"><a name="1">1</a>For det skal ikke alltid være mørke for det land hvor det nu er trengsel; tidligere førte han* vanære over Sebulons land og over Naftalis land, men i fremtiden skal han føre ære over det, over veien ved havet, landet på hin side Jordan, hedningenes Galilea**. / <* Herren.> / <** Øvre Galilea, grenselandet mot hedningene. MTT 4, 15 fg.></span> <span class="verse"><a name="2">2</a>Det folk som vandrer i mørket, skal se et stort lys; de som sitter i dødsskyggens land, over dem skal lyset stråle.</span> <span class="verse"><a name="3">3</a>Du lar det bli tallrikt det folk som du får ikke gav stor glede; de gleder gleder sig for ditt åsyn, som en gleder sig om høsten, som en jubler når hærfang skiftes.</span> <span class="verse"><a name="4">4</a>For dets tyngende åk og kjeppen til dets skulder, dets drivers stav, har du brutt i stykker, som på Midians dag;</span> <span class="verse"><a name="5">5</a>for hver krigssko som er båret i slagtummelen, og hvert klæsplagg som er tilsølt med blod, skal brennes op og bli til føde for ilden.</span> <span class="verse"><a name="6">6</a>For et barn er oss født, en sønn er oss gitt, og herredømmet er på hans skulder, og han kalles under, rådgiver, veldig Gud, evig fader, fredsfyrste.</span> <span class="verse"><a name="7">7</a>Så skal herredømmet bli stort og freden bli uten ende over Davids trone og over hans kongerike; det skal bli støttet og opholdt ved rett og rettferdighet, fra nu av og til evig tid; Herrens, hærskarenes Guds nidkjærhet skal gjøre dette.</span> <span class="verse"><a name="8">8</a>Et ord har Herren sendt mot Jakob, og det skal slå ned i Israel.</span> <span class="verse"><a name="9">9</a>Og hele folket skal fornemme det, Efra'im og Samarias innbyggere, som i stolthet og hjertets overmot sier:</span> <span class="verse"><a name="10">10</a>Stener av ler er falt, men med hugne stener vil vi bygge op igjen; morbærtrær er hugget ned, men sedertrær vil vi sette i stedet.</span> <span class="verse"><a name="11">11</a>Derfor gir Herren Resins motstandere makt over det*, og han væbner dets fiender, / <* Efra'im.></span> <span class="verse"><a name="12">12</a>syrerne forfra og filistrene bakfra, og de eter Israel med full munn. Men med alt dette vender hans vrede ikke tilbake, og ennu er hans hånd rakt ut.</span> <span class="verse"><a name="13">13</a>Men folket vender ikke om til ham som slår det, og Herren, hærskarenes Gud, søker de ikke.</span> <span class="verse"><a name="14">14</a>Derfor avhugger Herren av Israel både hode og hale, både palmegren og siv, alt på en dag.</span> <span class="verse"><a name="15">15</a>Eldste og aktet mann er hodet, og en profet som lærer løgn, er halen.</span> <span class="verse"><a name="16">16</a>Og dette folks førere er forførere, og de av folket som lar sig føre, er fortapt.</span> <span class="verse"><a name="17">17</a>Derfor gleder Herren sig ikke over dets unge menn, og over dets farløse og enker forbarmer han sig ikke; for de er alle sammen gudløse og gjør det onde, og hver munn taler dårskap. Men med alt dette vender hans vrede ikke tilbake, og ennu er hans hånd rakt ut.</span> <span class="verse"><a name="18">18</a>For ugudeligheten brenner som ild; den fortærer torn og tistel, og den tender den tetteste skog, så den hvirvler høit op i røk.</span> <span class="verse"><a name="19">19</a>Ved Herrens, hærskarenes Guds vrede er landet satt i brand, og folket blir til føde for ilden; ingen sparer sin bror.</span> <span class="verse"><a name="20">20</a>De biter til høire og hungrer allikevel, de eter til venstre og blir ikke mette; enhver eter kjøttet av sin egen arm.</span> <span class="verse"><a name="21">21</a>Manasse eter Efra'im og Efra'im Manasse; begge tilsammen er de imot Juda. Men med alt dette vender hans vrede ikke tilbake, og ennu er hans hånd rakt ut.</span> </p></div</div></div></body></html>