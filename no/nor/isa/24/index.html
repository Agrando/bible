<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/isa/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/isa">Isaiah</a> &gt <strong>Chapter 24</strong></div><p><span class="verse"><a name="1">1</a>Se, Herren tømmer jorden og legger den øde; han omskifter dens skikkelse og adspreder dem som bor på den.</span> <span class="verse"><a name="2">2</a>Da går det presten som folket, herren som trælen, fruen som trælkvinnen, selgeren som kjøperen, låntageren som långiveren, ågerkaren som hans skyldner.</span> <span class="verse"><a name="3">3</a>Tømmes, ja tømmes skal jorden og plyndres, ja plyndres; for Herren har talt dette ord.</span> <span class="verse"><a name="4">4</a>Jorden sørger og visner bort; jorderike sykner og visner bort; de ypperste av dem som bor på jorden, sykner bort.</span> <span class="verse"><a name="5">5</a>Og jorden er vanhelliget under dem som bor på den; for de har krenket lovene, overtrådt budet, brutt den evige pakt.</span> <span class="verse"><a name="6">6</a>Derfor fortærer forbannelse jorden, og de som bor på den, må bøte; derfor brenner jordboerne, og det blir bare få mennesker igjen.</span> <span class="verse"><a name="7">7</a>Mosten visner, vintreet sykner bort; alle de som før var så hjerteglade, sukker nu.</span> <span class="verse"><a name="8">8</a>Det er forbi med gleden ved trommenes lyd, det er slutt med de jublendes larm; det er forbi med gleden ved citarens klang.</span> <span class="verse"><a name="9">9</a>De drikker ikke lenger vin under sang; besk er den sterke drikk for dem som drikker den.</span> <span class="verse"><a name="10">10</a>Nedbrutt er den øde by; stengt er hvert hus, så ingen kan gå inn.</span> <span class="verse"><a name="11">11</a>På gatene lyder klagerop over vinen; all glede er borte, landets fryd er blitt landflyktig.</span> <span class="verse"><a name="12">12</a>Tilbake i byen er bare ødeleggelse, og porten er slått i stumper og stykker.</span> <span class="verse"><a name="13">13</a>For således skal det gå til blandt folkene på jorden som når oliven slåes ned, som ved efterhøsten, når vinhøsten er forbi.</span> <span class="verse"><a name="14">14</a>De*, de skal opløfte sin røst og rope med fryd; over Herrens herlighet jubler de fra havet. / <* de som er blitt igjen.></span> <span class="verse"><a name="15">15</a>Ær derfor Herren, I som bor i Østens land; ær Herrens, Israels Guds navn, I som bor på havets øer*! / <* Vesten.></span> <span class="verse"><a name="16">16</a>Fra jordens ytterste kant hører vi lovsanger: Ære være den Rettferdige! Men jeg sier: Jeg forgår, jeg forgår, ve mig! Røvere røver, ja, røvere røver og plyndrer.</span> <span class="verse"><a name="17">17</a>Gru og grav og garn over dig, du som bor på jorden!</span> <span class="verse"><a name="18">18</a>Og det skal skje at den som flyr for den grufulle larm, skal falle i graven, og den som kommer op av graven, skal fanges i garnet; for slusene i det høie er åpnet, og jordens grunnvoller skjelver.</span> <span class="verse"><a name="19">19</a>Jorden brister, ja, den brister; jorden revner, ja, den revner; jorden rystes, ja, den rystes.</span> <span class="verse"><a name="20">20</a>Jorden skal rave som den drukne og svinges hit og dit som en hengekøi, og dens misgjerning skal gynge på den, og den skal falle og ikke reise sig mere.</span> <span class="verse"><a name="21">21</a>På den tid skal Herren hjemsøke himmelens hær i det høie og jordens konger nede på jorden;</span> <span class="verse"><a name="22">22</a>og de skal samles sammen som fanger i hulen og settes fast i fengslet, og langt om lenge skal de få sin straff.</span> <span class="verse"><a name="23">23</a>Og månen skal blyges, og solen skamme sig; for Herren, hærskarenes Gud, er konge på Sions berg og i Jerusalem, og for hans eldstes øine er det herlighet.</span> </p></div</div></div></body></html>