<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/isa/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/isa">Isaiah</a> &gt <strong>Chapter 41</strong></div><p><span class="verse"><a name="1">1</a>Ti og hør på mig, I øer! Og folkene, la dem iføre sig ny kraft, la dem komme hit og så tale! La oss sammen trede frem for retten!</span> <span class="verse"><a name="2">2</a>Hvem vakte fra Østen ham* som seieren møter hvor han setter sin fot? Han gir folkeslag i hans vold og lar ham herske over konger, gjør deres sverd til støv, deres bue til strå som føres bort av vinden. / <* Kyros; JES 45, 1.></span> <span class="verse"><a name="3">3</a>Han* forfølger dem, drar frem i sikkerhet på en sti hvor han før ikke kom med sine føtter. / <* Kyros.></span> <span class="verse"><a name="4">4</a>Hvem utrettet og gjorde dette? - Han som kalte slektene frem fra begynnelsen; jeg, Herren, er den første, og hos de siste er jeg også.</span> <span class="verse"><a name="5">5</a>Øene ser det og frykter, jordens ender bever; de rykker frem og kommer.</span> <span class="verse"><a name="6">6</a>Den ene hjelper den andre, og til sin bror sier han: Vær frimodig!</span> <span class="verse"><a name="7">7</a>Treskjæreren setter mot i gullsmeden, den som glatter med hammeren, i den som hamrer på ambolten, og han sier om loddingen: Den er god, og han fester billedet med spiker, forat det skal stå støtt.</span> <span class="verse"><a name="8">8</a>Og du Israel, min tjener, Jakob, som jeg utvalgte, ætling av min venn Abraham!</span> <span class="verse"><a name="9">9</a>Du som jeg tok ved hånden og hentet fra jordens ender og kalte fra dens ytterste kanter, og til hvem jeg sa: Du er min tjener, jeg har utvalgt dig og ikke forkastet dig!</span> <span class="verse"><a name="10">10</a>Frykt ikke, for jeg er med dig! Se dig ikke engstelig om, for jeg er din Gud! Jeg styrker dig og hjelper dig og holder dig oppe med min rettferds høire hånd.</span> <span class="verse"><a name="11">11</a>Se, de skal bli til spott og skam alle de som harmes på dig; de skal bli til intet og gå til grunne de menn som tretter med dig;</span> <span class="verse"><a name="12">12</a>du skal søke dem og ikke finne dem, de menn som kives med dig; de skal bli til intet og til ingenting de menn som fører krig mot dig.</span> <span class="verse"><a name="13">13</a>For jeg er Herren din Gud, som holder dig fast ved din høire hånd, som sier til dig: Frykt ikke! Jeg hjelper dig.</span> <span class="verse"><a name="14">14</a>Frykt ikke, Jakob, du usle makk, du Israels lille flokk! Jeg hjelper dig, sier Herren, og din gjenløser er Israels Hellige.</span> <span class="verse"><a name="15">15</a>Se, jeg gjør dig til en skarp, ny treskevogn med mange tagger; du skal treske fjell og knuse dem, og hauger skal du gjøre til agner.</span> <span class="verse"><a name="16">16</a>Du skal kaste dem med skovl, og vind skal føre dem bort, og storm skal sprede dem; men du skal fryde dig i Herren, rose dig av Israels Hellige.</span> <span class="verse"><a name="17">17</a>De elendige og fattige søker efter vann, men det er ikke noget; deres tunge brenner av tørst. Jeg, Herren, jeg vil svare dem; jeg, Israels Gud, jeg vil ikke forlate dem.</span> <span class="verse"><a name="18">18</a>Jeg vil la elver velle frem på bare hauger og kilder midt i daler; jeg vil gjøre en ørken til en sjø og et tørt land til vannrike kilder;</span> <span class="verse"><a name="19">19</a>Jeg vil la sedrer, akasier, myrter og oljetrær vokse frem i ørkenen; jeg vil la cypress, lønn og buksbom sammen gro på den øde mark,</span> <span class="verse"><a name="20">20</a>forat de alle sammen skal se og kjenne og legge sig på hjerte og forstå at Herrens hånd har gjort dette, og Israels Hellige skapt det.</span> <span class="verse"><a name="21">21</a>Kom hit med eders sak, sier Herren; kom frem med eders bevisgrunner, sier Jakobs konge.</span> <span class="verse"><a name="22">22</a>La dem* komme frem med dem og kunngjøre for oss hvad som skal hende! Kunngjør hvad det er I tidligere har spådd, så vi kan akte på det og lære dets utfall å kjenne! Eller la oss høre de tilkommende ting! / <* avgudene. JES 43, 9; 44, 7.></span> <span class="verse"><a name="23">23</a>Kunngjør hvad som skal komme herefter, så vi kan vite at I er guder! Ja, gjør noget godt eller noget ondt, så vi med forundring kan se det alle sammen!</span> <span class="verse"><a name="24">24</a>Se, I er intet, og eders gjerning ingenting; en vederstyggelighet er den som velger eder.</span> <span class="verse"><a name="25">25</a>Jeg vakte ham fra Norden, og han kom, fra solens opgang han som skal påkalle mitt navn; han skal trampe på fyrster som de var ler, lik en pottemaker som elter dynd.</span> <span class="verse"><a name="26">26</a>Hvem har kunngjort dette fra begynnelsen, så vi kunde vite det, og fra fordums tid, så vi kunde si: Han har rett? Ingen har kunngjort noget, ingen har forkynt noget, og ingen har hørt eder si noget.</span> <span class="verse"><a name="27">27</a>Jeg er den første som sier til Sion: Se, se, der er de, og som sender Jerusalem et gledesbud.</span> <span class="verse"><a name="28">28</a>Jeg ser mig om, men der er ingen, og ingen av dem kan gi råd, så jeg kunde spørre dem, og de gi mig svar.</span> <span class="verse"><a name="29">29</a>Se dem alle! Deres gjerninger er intet, ingenting; deres billeder er vind og tomhet.</span> </p></div</div></div></body></html>