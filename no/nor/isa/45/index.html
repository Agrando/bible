<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/isa/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/isa">Isaiah</a> &gt <strong>Chapter 45</strong></div><p><span class="verse"><a name="1">1</a>Så sier Herren til sin salvede, til Kyros, som jeg holder i hans høire hånd for å kaste hedningefolk ned for ham og løse beltet fra kongers lender, for å åpne dører for ham, og forat ingen porter skal holdes stengt:</span> <span class="verse"><a name="2">2</a>Jeg vil gå frem foran dig, og bakker vil jeg jevne; dører av kobber vil jeg sprenge, og bommer av jern vil jeg sønderhugge.</span> <span class="verse"><a name="3">3</a>Og jeg vil gi dig skatter som er skjult i mørket, og rikdommer som er gjemt på lønnlige steder, så du kan vite at jeg er Herren, som kalte dig ved navn, Israels Gud.</span> <span class="verse"><a name="4">4</a>For Jakobs, min tjeners, og for Israels, min utvalgtes skyld kalte jeg dig ved navn, gav jeg dig hedersnavn, enda du ikke kjente mig.</span> <span class="verse"><a name="5">5</a>Jeg er Herren, og det er ingen annen; foruten mig er det ingen Gud. Jeg omgjordet dig, enda du ikke kjente mig,</span> <span class="verse"><a name="6">6</a>forat de både i øst og i vest skal vite at det er ingen foruten mig; jeg er Herren, og det er ingen annen,</span> <span class="verse"><a name="7">7</a>jeg som er lysets ophav og mørkets skaper, som gir lykken og skaper ulykken; jeg, Herren, gjør alt dette.</span> <span class="verse"><a name="8">8</a>Drypp, I himler, fra oven, og fra skyene strømme rettferdighet ned! Jorden skal åpne sig og bære frelse som frukt, og rettferdighet skal den tillike la spire frem. Jeg, Herren, skaper det.</span> <span class="verse"><a name="9">9</a>Ve den som tretter med sin skaper, et skår blandt andre skår av jord! Kan leret si til ham som former det: Hvad gjør du? Og kan ditt verk si om dig: Han har ingen hender?</span> <span class="verse"><a name="10">10</a>Ve den som sier til sin far: Hvorfor avler du? og til kvinnen: Hvorfor føder du?</span> <span class="verse"><a name="11">11</a>Så sier Herren, Israels Hellige, han som skapte det: Spør mig om de kommende ting! La mig dra omsorg for mine barn og for mine henders verk!</span> <span class="verse"><a name="12">12</a>Jeg har gjort jorden, og menneskene på den har jeg skapt; mine hender er det som har utspent himmelen, og all dens hær har jeg latt fremstå.</span> <span class="verse"><a name="13">13</a>Jeg har opvakt ham* i rettferd, og alle hans veier vil jeg jevne; han skal bygge op min by og løslate mitt bortførte folk, ikke for betaling og ikke for gave, sier Herren, hærskarenes Gud. / <* Kyros; JES 45, 1.></span> <span class="verse"><a name="14">14</a>Så sier Herren: Egyptens gods og Etiopias vinning og sabeerne, de høivoksne menn, skal komme til dig, og dig skal de tilhøre, dig skal de følge, i lenker skal de gå, og for dig skal de kaste sig ned, dig skal de bønnfalle: Bare hos dig er Gud, og det er ingen annen, ingen annen Gud.</span> <span class="verse"><a name="15">15</a>Sannelig, du er en Gud som skjuler sig, du Israels Gud, du frelser!</span> <span class="verse"><a name="16">16</a>De blir alle sammen til spott og skam; de går alle sammen bort med vanære, avgudsbilledenes mestre.</span> <span class="verse"><a name="17">17</a>Israel blir frelst ved Herren med en evig frelse; I skal i all evighet ikke bli til spott og skam.</span> <span class="verse"><a name="18">18</a>For så sier Herren, som skapte himmelen, han som er Gud, han som dannet jorden og gjorde den, han som grunnfestet den, han som ikke skapte den til å være øde, men dannet den til bolig for folk: Jeg er Herren, og det er ingen annen.</span> <span class="verse"><a name="19">19</a>Ikke i lønndom har jeg talt, ikke på et sted i et mørkt land; jeg har ikke sagt til Jakobs ætt: Søk mig uten nytte! Jeg, Herren, taler rettferdighet, forkynner det som rett er.</span> <span class="verse"><a name="20">20</a>Samle eder og kom, tred frem alle sammen, I som er sloppet unda hedningefolkene! De vet intet de som bærer sine trebilleder og ber til en gud som ikke kan frelse.</span> <span class="verse"><a name="21">21</a>Meld og si fra! Ja, la dem rådslå alle sammen! Hvem har kunngjort dette fra fordums tid, forkynt det for lenge siden? Mon ikke jeg, Herren? Og det er ingen annen Gud foruten mig; en rettferdig og frelsende Gud er det ikke foruten mig.</span> <span class="verse"><a name="22">22</a>Vend eder til mig og bli frelst, alle jordens ender! For jeg er Gud, og ingen annen.</span> <span class="verse"><a name="23">23</a>Ved mig selv har jeg svoret, et sannhetsord er utgått av min munn, et ord som ikke skal vende tilbake: For mig skal hvert kne bøie sig, mig skal hver tunge sverge troskap.</span> <span class="verse"><a name="24">24</a>Bare i Herren, skal de si om mig, er rettferdighet og styrke; til ham skal de komme, og til skamme skal de bli alle de som brenner av harme mot ham.</span> <span class="verse"><a name="25">25</a>Ved Herren skal de få sin rett, og av ham skal de rose sig, hele Israels folk.</span> </p></div</div></div></body></html>