<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/isa/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/isa">Isaiah</a> &gt <strong>Chapter 13</strong></div><p><span class="verse"><a name="1">1</a>Utsagn om Babel, som Esaias, Amos' sønn, mottok i et syn.</span> <span class="verse"><a name="2">2</a>Reis et banner på et bart fjell, rop høit til dem, vink med hånden at de kan dra inn gjennem voldsherrenes porter!</span> <span class="verse"><a name="3">3</a>Jeg har opbudt mine innvidde menn og kalt mine helter til å tjene min vrede, mine stolte, jublende skarer.</span> <span class="verse"><a name="4">4</a>Hør! Bulder på fjellene som av et stort folk! Hør! Brak av kongeriker, av sammenstrømmende folkeslag! Herren, hærskarenes Gud, mønstrer sin krigshær.</span> <span class="verse"><a name="5">5</a>De kommer fra et land langt borte, fra himmelens ende, Herren og hans vredes redskaper, for å ødelegge hele jorden.</span> <span class="verse"><a name="6">6</a>Skrik og jamre eder! For Herrens dag er nær; den kommer som en ødeleggelse fra den Allmektige.</span> <span class="verse"><a name="7">7</a>Derfor blir alle hender slappe og hvert menneskehjerte smelter.</span> <span class="verse"><a name="8">8</a>Og de forferdes; veer og smerter griper dem, som den fødende kvinne vrir de sig; fulle av redsel ser de på hverandre, deres ansikter blusser som ildsluer.</span> <span class="verse"><a name="9">9</a>Se, Herrens dag kommer, fryktelig og full av harme og brennende vrede, for å gjøre jorden til en ørk og utslette dens syndere;</span> <span class="verse"><a name="10">10</a>for himmelens stjerner og dens strålende stjernebilleder skal ikke la sitt lys skinne; solen er mørk når den går op, og månen skinner ikke.</span> <span class="verse"><a name="11">11</a>Jeg vil hjemsøke jorden for dens ondskap og de ugudelige for deres misgjerning, og jeg vil gjøre ende på de overmodiges stolthet og kue voldsmenns tross.</span> <span class="verse"><a name="12">12</a>Jeg vil gjøre folk sjeldnere enn fint gull og mennesker sjeldnere enn gull fra Ofir.</span> <span class="verse"><a name="13">13</a>Derfor vil jeg ryste himmelen, og jorden skal beve og fare op fra sitt sted ved Herrens, hærskarenes Guds harme og på hans brennende vredes dag.</span> <span class="verse"><a name="14">14</a>Og det skal skje: Som et jaget rådyr, likesom får som ingen samler, skal de vende sig, hver til sitt folk, og fly hver til sitt land.</span> <span class="verse"><a name="15">15</a>Hver den som treffes, skal gjennembores, og hver den som gripes, skal falle for sverdet.</span> <span class="verse"><a name="16">16</a>Deres små barn skal knuses for deres øine; deres hus skal plyndres, og deres kvinner skjendes.</span> <span class="verse"><a name="17">17</a>Se, jeg egger mot dem mederne, som ikke akter sølv og ikke har lyst til gull,</span> <span class="verse"><a name="18">18</a>og deres buer feller guttene; over fosteret i mors liv forbarmer de sig ikke, med barn har deres øie ingen medynk.</span> <span class="verse"><a name="19">19</a>Og med Babel, rikenes smykke, kaldeernes stolte pryd, skal det gå som da Gud omstyrtet Sodoma og Gomorra.</span> <span class="verse"><a name="20">20</a>Det skal aldri mere reise sig igjen, og ingen skal bo der fra slekt til slekt; ingen araber skal slå op sitt telt der, og ingen hyrde la sin hjord hvile der.</span> <span class="verse"><a name="21">21</a>Men ørkenens dyr skal hvile der, og dets hus skal være fulle av ugler, og strutser skal bo der, og raggete troll hoppe omkring der.</span> <span class="verse"><a name="22">22</a>Og ville hunder skal tute i dets forlatte borger, og sjakaler i vellystens slotter. Snart kommer dets tid, og dets dager skal ikke forlenges.</span> </p></div</div></div></body></html>