<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/isa/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/isa">Isaiah</a> &gt <strong>Chapter 43</strong></div><p><span class="verse"><a name="1">1</a>Og nu, så sier Herren, som skapte dig, Jakob, og som dannet dig, Israel: Frykt ikke! Jeg har gjenløst dig, kalt dig ved navn, du er min.</span> <span class="verse"><a name="2">2</a>Når du går gjennem vann, så er jeg med dig, og gjennem elver, så skal de ikke overskylle dig; når du går gjennem ild, skal du ikke svies, og luen skal ikke brenne dig;</span> <span class="verse"><a name="3">3</a>for jeg er Herren din Gud, Israels Hellige, din frelser; jeg gir Egypten til løsepenger for dig, Etiopia og Seba gir jeg i ditt sted.</span> <span class="verse"><a name="4">4</a>Fordi du er dyrebar i mine øine, fordi du er aktet høit og jeg elsker dig, så gir jeg mennesker i ditt sted og folkeslag i stedet for ditt liv.</span> <span class="verse"><a name="5">5</a>Frykt ikke! Jeg er med dig. Fra Østen vil jeg la din ætt komme, og fra Vesten vil jeg samle dig.</span> <span class="verse"><a name="6">6</a>Jeg vil si til Norden: Gi dem hit, og til Syden: Hold dem ikke tilbake, la mine sønner komme fra det fjerne og mine døtre fra jordens ende,</span> <span class="verse"><a name="7">7</a>hver den som nevnes med mitt navn, og som jeg har skapt til min ære, som jeg har dannet og gjort.</span> <span class="verse"><a name="8">8</a>For frem et blindt folk som dog har øine, og døve som dog har ører!</span> <span class="verse"><a name="9">9</a>La alle hedningefolk samle sig, alle folkeferd komme sammen! Hvem blandt dem* er det som kunngjør slikt**? La dem si oss hvad de tidligere har spådd***! La dem stille sine vidner, så de kan få rett, la dem høre og si: Det er sannhet! / <* avgudene.> / <** JES 43, 5 fg.> / <*** JES 41, 22.></span> <span class="verse"><a name="10">10</a>I er mine vidner, sier Herren, og min tjener, som jeg har utvalgt, forat I skal kjenne og tro mig og forstå at jeg er Gud*; før mig er ingen gud blitt til, og efter mig skal det ingen komme. / <* 5MO 32, 39.></span> <span class="verse"><a name="11">11</a>Jeg, jeg er Herren, og foruten mig er det ingen frelser.</span> <span class="verse"><a name="12">12</a>Jeg har forkynt det og frelst, jeg har kunngjort det, og der var ingen fremmed gud blandt eder. I er mine vidner, sier Herren, og jeg er Gud.</span> <span class="verse"><a name="13">13</a>Endog fra dag blev til, er jeg det, og det er ingen som redder av min hånd; jeg gjør en gjerning, og hvem gjør den ugjort?</span> <span class="verse"><a name="14">14</a>Så sier Herren, eders gjenløser, Israels Hellige: For eders skyld sender jeg bud til Babel og lar dem alle sammen flykte nedover elven, jeg lar kaldeerne flykte på de skib som var deres lyst.</span> <span class="verse"><a name="15">15</a>Jeg er Herren, eders Hellige, Israels skaper, eders konge.</span> <span class="verse"><a name="16">16</a>Så sier Herren, som gjorde vei i havet og sti i mektige vann,</span> <span class="verse"><a name="17">17</a>som lot vogner og hester, hær og krigsmakt dra ut - alle sammen ligger de der, de står ikke op, de er slukket, som en tande sluknet de - :</span> <span class="verse"><a name="18">18</a>Kom ikke i hu de forrige ting, akt ikke på fortiden!</span> <span class="verse"><a name="19">19</a>Se, jeg gjør noget nytt, nu skal det spire frem; skal I ikke opleve det? Ja, jeg vil gjøre vei i ørkenen, strømmer i ødemarken.</span> <span class="verse"><a name="20">20</a>Markens ville dyr, sjakaler og strutser, skal ære mig fordi jeg gir vann i ørkenen, strømmer i ødemarken, så mitt folk, mine utvalgte, kan drikke.</span> <span class="verse"><a name="21">21</a>Det folk jeg har dannet mig, skal forkynne min pris.</span> <span class="verse"><a name="22">22</a>Men mig har du ikke påkalt; Jakob, så du gjorde dig møie for mig, Israel!</span> <span class="verse"><a name="23">23</a>Du har ikke gitt mig dine brennoffers får og ikke æret mig med dine slaktoffer; jeg har ikke trettet dig med matoffer og ikke voldt dig møie med virak.</span> <span class="verse"><a name="24">24</a>Du har ikke kjøpt mig Kalmus* for sølv og ikke mettet mig med dine slaktoffers fedme; du har bare trettet mig med dine synder, voldt mig møie med dine misgjerninger. / <* 2MO 30, 23.></span> <span class="verse"><a name="25">25</a>Jeg, jeg er den som utsletter dine misgjerninger for min skyld, og dine synder kommer jeg ikke i hu.</span> <span class="verse"><a name="26">26</a>Minn mig*, la oss gå i rette med hverandre! Fortell du, så du kan få rett! / <* om det du har gjort for mig.></span> <span class="verse"><a name="27">27</a>Din første far syndet, og dine talsmenn falt fra mig;</span> <span class="verse"><a name="28">28</a>så vanhelliget jeg de hellige høvdinger og overgav Jakob til bann og Israel til spott.</span> </p></div</div></div></body></html>