<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/isa/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/isa">Isaiah</a> &gt <strong>Chapter 10</strong></div><p><span class="verse"><a name="1">1</a>Ve dem som gir urettferdige lover og utsteder fordervelige skrivelser</span> <span class="verse"><a name="2">2</a>for å trenge småfolk bort fra domstolen og for å frarane de fattige i mitt folk deres rett, for å gjøre enker til sitt bytte og for å plyndre de farløse.</span> <span class="verse"><a name="3">3</a>Men hvad vil I gjøre på hjemsøkelsens dag, når ødeleggelsen kommer fra det fjerne? Til hvem vil I fly for å få hjelp, og hvor vil I gjøre av eders skatter?</span> <span class="verse"><a name="4">4</a>Den som ikke synker i kne blandt fangene, skal falle blandt de drepte. Men med alt dette vender hans vrede ikke tilbake, og ennu er hans hånd rakt ut.</span> <span class="verse"><a name="5">5</a>Ve Assur, min vredes ris! Min harme er staven i hans hånd.</span> <span class="verse"><a name="6">6</a>Mot et gudløst folk sender jeg ham, mot et folk jeg er vred på, byder jeg ham fare for å røve og plyndre og trå det ned som skarn på gatene.</span> <span class="verse"><a name="7">7</a>Men så mener ikke han, og i sitt hjerte tenker han ikke så; men til å ødelegge står hans hu og til å utrydde folk i mengde.</span> <span class="verse"><a name="8">8</a>For han sier: Er ikke mine høvdinger konger alle sammen?</span> <span class="verse"><a name="9">9</a>Er det ikke gått Kalno som Karkemis? Er det ikke gått Hamat som Arpad? Er det ikke gått Samaria som Damaskus?</span> <span class="verse"><a name="10">10</a>Likesom min hånd har nådd de andre guders riker, enda deres utskårne billeder overgikk Jerusalems og Samarias,</span> <span class="verse"><a name="11">11</a>skulde jeg da ikke kunne gjøre det samme med Jerusalem og dets gudebilleder som jeg har gjort med Samaria og dets guder?</span> <span class="verse"><a name="12">12</a>Men når Herren har fullført hele sin gjerning på Sions berg og i Jerusalem, da vil jeg hjemsøke Assurs konge for frukten av hans hjertes overmot og hans stolte øines tross.</span> <span class="verse"><a name="13">13</a>For han sier: Ved min hånds kraft har jeg gjort det og ved min visdom, for jeg er forstandig; jeg flyttet folkeslags landemerker, og deres skatter har jeg plyndret, og i mitt velde støtte jeg ned dem som satt i høisetet,</span> <span class="verse"><a name="14">14</a>og min hånd grep efter folkenes gods som efter et fuglerede, og som en sanker forlatte egg, har jeg sanket alle land på jorden, og det var ingen som rørte en vinge eller åpnet sitt nebb og pep.</span> <span class="verse"><a name="15">15</a>Roser vel øksen sig mot den som hugger med den, eller gjør sagen sig stor mot den som drar den? Rett som om staven svinget den som løfter den, som om kjeppen løftet den som ikke er av tre*! / <* mannen som har den i hånden.></span> <span class="verse"><a name="16">16</a>Derfor skal Herren, Israels Gud, hærskarenes Gud, sende tærende sott blandt hans kraftfulle menn, og under hans herlighet skal det brenne en brand som luende ild.</span> <span class="verse"><a name="17">17</a>Israels lys skal bli til en ild, og dets Hellige til en lue, og den skal brenne og fortære hans torn og tistel, alt på en dag.</span> <span class="verse"><a name="18">18</a>Og han skal gjøre ende på hans skogs og hans fruktbare marks herlighet, både rubb og stubb, og det skal gå som når en syk visner bort.</span> <span class="verse"><a name="19">19</a>De trær som blir levnet av hans skog, skal lett kunne telles; et barn kan skrive dem op.</span> <span class="verse"><a name="20">20</a>På den tid skal levningen av Israel og de undkomne av Jakobs hus ikke mere bli ved å stole på ham som slo det*, men de skal trofast stole på Herren, Israels Hellige. / <* Assur; 2KG 16, 7.></span> <span class="verse"><a name="21">21</a>En levning skal omvende sig, levningen av Jakob, til Gud den veldige.</span> <span class="verse"><a name="22">22</a>For om ditt folk, Israel, er som havets sand, skal bare en levning av det omvende sig; tilintetgjørelse er fast besluttet, en flom av rettferdighet*. / <* Guds straffende rettferdighet.></span> <span class="verse"><a name="23">23</a>For tilintetgjørelse og fast besluttet dom fullbyrder Herren, Israels Gud, hærskarenes Gud, over all jorden.</span> <span class="verse"><a name="24">24</a>Derfor sier Herren, Israels Gud, hærskarenes Gud, så: Frykt ikke, du mitt folk som bor i Sion, for Assur, når han slår dig med kjeppen og løfter sin stav over dig, således som de gjorde i Egypten!</span> <span class="verse"><a name="25">25</a>For bare en liten stund til, så er min harme til ende, og min vrede vender sig til deres* ødeleggelse. / <* assyrernes.></span> <span class="verse"><a name="26">26</a>Og Herren, hærskarenes Gud, skal svinge en svepe over ham, som da han slo Midian ved Orebs klippe, og hans stav skal være rakt ut over havet, og han skal løfte den på samme vis som i Egypten.</span> <span class="verse"><a name="27">27</a>På den tid skal hans byrde bli tatt bort fra din skulder, og hans åk fra din hals, og åket skal sprenges av dens fedme*. / <* den velmakt hvormed Herren velsigner Israel.></span> <span class="verse"><a name="28">28</a>Han kommer over Ajat, drar frem gjennem Migron; i Mikmas lar han sitt tren bli igjen.</span> <span class="verse"><a name="29">29</a>De drar gjennem skaret. I Geba [sier de] vil vi bli natten over. Rama bever, Sauls Gibea flyr.</span> <span class="verse"><a name="30">30</a>Skrik høit, du Gallims datter! Gi akt, Laisa! Arme Anatot!</span> <span class="verse"><a name="31">31</a>Madmena flyr; Gebims innbyggere flytter sitt gods i hast.</span> <span class="verse"><a name="32">32</a>Allerede samme dag står han i Nob; da svinger han sin hånd mot Sions datters berg, mot Jerusalem-haugen.</span> <span class="verse"><a name="33">33</a>Se, Herren, Israels Gud, hærskarenes Gud, hugger av de løvrike grener med forferdelig kraft, og de ranke, kneisende trær hugges ned, og de høie blir lave,</span> <span class="verse"><a name="34">34</a>og den tette skog hugges ned med øksen, og Libanon faller for den Veldige*. / <* d.e. Herren.></span> </p></div</div></div></body></html>