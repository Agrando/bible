<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/isa/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/isa">Isaiah</a> &gt <strong>Chapter 26</strong></div><p><span class="verse"><a name="1">1</a>På den dag skal denne sang synges i Juda land: En sterk by har vi, frelse setter han til mur og vern.</span> <span class="verse"><a name="2">2</a>Lat op portene, så et rettferdig folk kan gå inn, et folk som holder fast ved sin troskap.</span> <span class="verse"><a name="3">3</a>Den som har et grunnfestet sinn, ham lar du alltid ha fred, for til dig setter han sin lit.</span> <span class="verse"><a name="4">4</a>Sett eders lit til Herren til alle tider! For i Herren, Israels Gud, har vi en evig klippe.</span> <span class="verse"><a name="5">5</a>For han har nedbøiet dem som bodde i det høie, den kneisende stad; han støtte den ned, ja støtte den ned til jorden, slo den ned i støvet.</span> <span class="verse"><a name="6">6</a>Den blev trådt under føtter, under de elendiges føtter, de ringes steg.</span> <span class="verse"><a name="7">7</a>Den rettferdiges sti er jevn; du jevner den rettferdiges vei.</span> <span class="verse"><a name="8">8</a>På dine dommers vei, Herre, ventet vi dig også; til ditt navn og ditt minne stod vår sjels attrå.</span> <span class="verse"><a name="9">9</a>Med min sjel lengtes jeg efter dig om natten, og med min ånd søkte jeg dig. For så snart dine dommer rammer jorden, lærer jordboerne rettferdighet.</span> <span class="verse"><a name="10">10</a>Dersom den ugudelige får nåde, så lærer han ikke rettferdighet; i rettvishets land gjør han urett, og han ser ikke Herrens høihet.</span> <span class="verse"><a name="11">11</a>Herre! Høit opløftet var din hånd, men de så det ikke; de fikk se din nidkjærhet for folket og blev til skamme; ja, ild fortærte dine fiender.</span> <span class="verse"><a name="12">12</a>Herre! Du skal hjelpe oss til fred; for alt det vi har gjort, har du utrettet for oss.</span> <span class="verse"><a name="13">13</a>Herre vår Gud! Andre herrer enn du har hersket over oss; ved dig alene priser vi ditt navn.</span> <span class="verse"><a name="14">14</a>Døde blir ikke levende, dødninger står ikke op*; derfor hjemsøker og ødelegger du dem og gjør hvert minne om dem til intet. / <* nemlig til dette liv. 5MO 32, 26. JBS 18, 17. SLM 9, 7; 88, 11 fg. OSP 10, 7.></span> <span class="verse"><a name="15">15</a>Du øker folket, Herre! Du øker folket og viser din herlighet; du flytter alle landets grenser langt ut.</span> <span class="verse"><a name="16">16</a>Herre! I nøden søkte de dig; de opsendte stille bønner da din tukt kom over dem.</span> <span class="verse"><a name="17">17</a>Likesom en fruktsommelig kvinne vrir sig og skriker i sine veer når hun skal føde, således gikk det oss for din vredes skyld, Herre!</span> <span class="verse"><a name="18">18</a>Vi var fruktsommelige, vi vred oss; men da vi fødte, var det bare vind; frelse gav vi ikke landet, og ingen blev født til å bo på jorden.</span> <span class="verse"><a name="19">19</a>Dine døde skal bli levende, mine lik skal opstå; våkn op og juble, I som bor i støvet! For dugg over grønne urter er din dugg, og jorden gir dødninger tilbake til livet.</span> <span class="verse"><a name="20">20</a>Gå, mitt folk, gå inn i dine kammer og lukk dørene efter dig! Skjul dig et lite øieblikk, inntil vreden går over!</span> <span class="verse"><a name="21">21</a>For se, Herren går ut fra sitt sted for å hjemsøke jordboerne for deres misgjerning, og jorden skal la det blod som er utøst på den, komme for dagen og ikke mere dekke sine drepte.</span> </p></div</div></div></body></html>