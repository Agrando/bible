<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/2kgs/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/2kgs">2 Kings</a> &gt <strong>Chapter 6</strong></div><p><span class="verse"><a name="1">1</a>Profetenes disipler sa til Elisa: Huset som vi sitter i her hos dig, er for trangt for oss.</span> <span class="verse"><a name="2">2</a>La oss få gå til Jordan og der hente hver sin bjelke og så bygge oss et hus der som vi kan holde til i! Han svarte: Ja, gjør det!</span> <span class="verse"><a name="3">3</a>Da sa en av dem: Vær så snild og gå med dine tjenere! Han svarte: Ja, jeg skal gå med.</span> <span class="verse"><a name="4">4</a>Så gikk han med dem, og da de kom til Jordan, tok de til å felle trær.</span> <span class="verse"><a name="5">5</a>Men da en av dem felte sin bjelke, falt øksen i vannet; da ropte han: Å, min herre, den var enda lånt.</span> <span class="verse"><a name="6">6</a>Da sa den Guds mann: Hvor falt den? Han viste ham stedet; da hugg han av et stykke tre og kastet det dit ned og fikk øksen til å flyte op.</span> <span class="verse"><a name="7">7</a>Og han sa: Ta den op! Så rakte mannen ut hånden og tok den.</span> <span class="verse"><a name="8">8</a>Kongen i Syria lå i krig med Israel; og han rådførte sig med sine menn og sa: På det og det sted vil jeg slå leir.</span> <span class="verse"><a name="9">9</a>Men den Guds mann sendte bud til Israels konge og lot si: Ta dig i vare for å dra forbi dette sted! For der vil syrerne dra ned.</span> <span class="verse"><a name="10">10</a>Så sendte Israels konge folk til det sted som den Guds mann hadde nevnt for ham og advart ham for, og han tok sig i vare der. Dette hendte ikke bare en gang, men flere ganger.</span> <span class="verse"><a name="11">11</a>Kongen i Syria blev meget urolig over dette; han kalte sine menn til sig og sa til dem: Kan I ikke si mig hvem det er av våre folk som holder med Israels konge?</span> <span class="verse"><a name="12">12</a>Da sa en av hans menn: Det har sig ikke så, herre konge; det er Elisa, profeten i Israel, som åpenbarer for Israels konge hvert ord du taler i ditt sovekammer.</span> <span class="verse"><a name="13">13</a>Han sa: Gå og se å få rede på hvor han er, så jeg kan sende folk dit og la ham hente! Da det så blev meldt ham at han var i Dotan,</span> <span class="verse"><a name="14">14</a>sendte han hester og vogner og en stor hær dit; de kom der om natten og omringet byen.</span> <span class="verse"><a name="15">15</a>Og da den Guds manns tjener tidlig om morgenen gikk ut, fikk han se at en hær med hester og vogner omringet byen. Da sa hans dreng til ham: Å, min herre, hvad skal vi gjøre?</span> <span class="verse"><a name="16">16</a>Han svarte: Vær ikke redd! De som er med oss, er flere enn de som er med dem.</span> <span class="verse"><a name="17">17</a>Og Elisa bad og sa: Herre! Oplat hans øine, så han kan se! Og Herren oplot drengens øine, og han fikk se at fjellet var fullt av gloende hester og vogner rundt omkring Elisa.</span> <span class="verse"><a name="18">18</a>Da så syrerne kom ned til ham, bad Elisa til Herren og sa: Slå dette folk med blindhet! Og han slo dem med blindhet, som Elisa hadde bedt om.</span> <span class="verse"><a name="19">19</a>Da sa Elisa til dem: Dette er ikke den rette vei og ikke den rette by; følg mig, så skal jeg føre eder til den mann I leter efter. Så førte han dem til Samaria.</span> <span class="verse"><a name="20">20</a>Og da de kom inn i Samaria, sa Elisa: Herre, oplat deres øine, så de kan se! Og Herren oplot deres øine, og de fikk se at de var midt i Samaria.</span> <span class="verse"><a name="21">21</a>Da Israels konge så dem, sa han til Elisa: Skal jeg hugge dem ned, min far, skal jeg hugge dem ned?</span> <span class="verse"><a name="22">22</a>Han svarte: Du skal ikke hugge dem ned; hugger du vel ned dem som du gjør til fanger med ditt sverd og din bue*? Sett brød og vann for dem, så de kan ete og drikke og så vende tilbake til sin herre! / <* du dreper ikke engang krigsfanger, langt mindre bør du da drepe disse.></span> <span class="verse"><a name="23">23</a>Da lot han stelle til et måltid for dem, og de åt og derefter lot han dem fare, vendte tilbake til sin herre. Siden kom det ikke mere syriske herjeflokker inn i Israels land.</span> <span class="verse"><a name="24">24</a>Nogen tid efter samlet kongen i Syria Benhadad hele sin hær og drog op og kringsatte Samaria.</span> <span class="verse"><a name="25">25</a>Og mens de holdt Samaria kringsatt, blev det så stor hungersnød i byen at til sist hodet av et asen kostet åtti sekel sølv, og fjerdedelen av en kab duemøkk fem sekel sølv.</span> <span class="verse"><a name="26">26</a>Og da Israels konge engang gikk omkring på muren, ropte en kvinne til ham: Hjelp, herre konge!</span> <span class="verse"><a name="27">27</a>Han svarte: Når Herren ikke vil hjelpe dig, hvorfra skulde da jeg hente hjelp til dig? Fra treskeplassen eller fra vinpersen?</span> <span class="verse"><a name="28">28</a>Og kongen spurte henne: Hvad fattes dig? Hun svarte: Denne kvinne sa til mig: Kom hit med din sønn, så vil vi ete ham idag, og imorgen vil vi ete min sønn.</span> <span class="verse"><a name="29">29</a>Så kokte vi min sønn og åt ham. Dagen efter sa jeg til henne: Kom nu hit med din sønn, så vil vi ete ham. Men hun gjemte bort sin sønn.</span> <span class="verse"><a name="30">30</a>Da kongen hørte det som kvinnen fortalte, sønderrev han sine klær, som han gikk der omkring på muren; da fikk folket se at han hadde sekk innenfor på sitt legeme.</span> <span class="verse"><a name="31">31</a>Og han sa: Gud la det gå mig ille både nu og siden, om Elisas, Safats sønns hode skal bli sittende på ham idag!</span> <span class="verse"><a name="32">32</a>Mens Elisa satt i sitt hus, og de eldste satt der hos ham, sendte kongen en mann dit foran sig; men før budet kom til ham*, sa han til de eldste: Ser I at denne mordersønn** har sendt bud hit for å ta mitt hode? Se nu til å stenge døren når budet kommer, og trykke ham tilbake med den! Høres ikke allerede lyden av hans herres trin efter ham? / <* Elisa.> / <** Akabs sønn, 1KG 19, 10. 14; 21, 19.></span> <span class="verse"><a name="33">33</a>Mens han ennu talte med dem, kom budet ned til ham. Da sa han*: Se for en ulykke** det er kommet fra Herren! Hvorfor skulde jeg lenger bie på Herren? / <* kongen som var kommet efter budet.> / <** 2KG 6, 29.></span> </p></div</div></div></body></html>