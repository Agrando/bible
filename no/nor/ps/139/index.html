<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 139</strong></div><p><span class="verse"><a name="1">1</a>Til sangmesteren; av David; en salme. Herre, du ransaker mig og kjenner mig.</span> <span class="verse"><a name="2">2</a>Enten jeg sitter, eller jeg står op, da vet du det; du forstår min tanke langt fra.</span> <span class="verse"><a name="3">3</a>Min sti og mitt leie gransker du ut, og du kjenner grant alle mine veier.</span> <span class="verse"><a name="4">4</a>For det er ikke et ord på min tunge - se, Herre, du vet det alt sammen.</span> <span class="verse"><a name="5">5</a>Bakfra og forfra omgir du mig, og du legger din hånd på mig.</span> <span class="verse"><a name="6">6</a>Å forstå dette er mig for underlig, det er for høit, jeg makter det ikke.</span> <span class="verse"><a name="7">7</a>Hvor skal jeg gå fra din Ånd, og hvor skal jeg fly fra ditt åsyn?</span> <span class="verse"><a name="8">8</a>Farer jeg op til himmelen så er du der, og vil jeg rede mitt leie i dødsriket, se, da er du der.</span> <span class="verse"><a name="9">9</a>Tar jeg morgenrødens vinger, og vil jeg bo ved havets ytterste grense,</span> <span class="verse"><a name="10">10</a>så fører også der din hånd mig, og din høire hånd holder mig fast.</span> <span class="verse"><a name="11">11</a>Og sier jeg: Mørket skjule mig, og lyset omkring mig bli natt -</span> <span class="verse"><a name="12">12</a>så gjør heller ikke mørket det for mørkt for dig, og natten lyser som dagen, mørket er som lyset.</span> <span class="verse"><a name="13">13</a>For du har skapt mine nyrer, du virket mig i min mors liv.</span> <span class="verse"><a name="14">14</a>Jeg priser dig fordi jeg er virket på forferdelig underfull vis; underfulle er dine gjerninger, og min sjel kjenner det såre vel.</span> <span class="verse"><a name="15">15</a>Mine ben var ikke skjult for dig da jeg blev virket i lønndom, da jeg blev kunstig virket i jordens dyp*. / <* d.e. i mors liv.></span> <span class="verse"><a name="16">16</a>Da jeg bare var foster, så dine øine mig, og i din bok blev de alle opskrevet de dager som blev fastsatt da ikke en av dem var kommet.</span> <span class="verse"><a name="17">17</a>Hvor vektige dine tanker er for mig, Gud, hvor store deres summer!</span> <span class="verse"><a name="18">18</a>Vil jeg telle dem, så er de flere enn sand; jeg våkner op, og jeg er ennu hos dig.</span> <span class="verse"><a name="19">19</a>Gud, gid du vilde drepe den ugudelige, og I blodtørstige menn, vik fra mig -</span> <span class="verse"><a name="20">20</a>de som nevner ditt navn til å fremme onde råd, som bruker det til løgn, dine fiender!</span> <span class="verse"><a name="21">21</a>Skulde jeg ikke hate dem som hater dig, Herre, og avsky dem som reiser sig imot dig?</span> <span class="verse"><a name="22">22</a>Jeg hater dem med et fullkomment hat; de er mine fiender.</span> <span class="verse"><a name="23">23</a>Ransak mig, Gud, og kjenn mitt hjerte! Prøv mig og kjenn mine mangehånde tanker,</span> <span class="verse"><a name="24">24</a>og se om jeg er på fortapelsens vei, og led mig på evighetens vei!</span> </p></div</div></div></body></html>