<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 79</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/79"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 79</strong></div><p><span class="verse"><a name="1">1</a>En salme av Asaf. Gud! Hedninger har trengt inn i din arv, de har gjort ditt hellige tempel urent, de har gjort Jerusalem til grushoper.</span> <span class="verse"><a name="2">2</a>De har gitt dine tjeneres lik til føde for himmelens fugler, dine helliges kjøtt til ville dyr.</span> <span class="verse"><a name="3">3</a>De har utøst deres blod som vann rundt omkring Jerusalem, og der var ingen som la dem i graven.</span> <span class="verse"><a name="4">4</a>Vi er blitt til skam for våre naboer, til spott og hån for dem som er omkring oss.</span> <span class="verse"><a name="5">5</a>Hvor lenge, Herre, vil du være vred evindelig? Hvor lenge skal din nidkjærhet brenne som ild?</span> <span class="verse"><a name="6">6</a>Utøs din harme over hedningene, som ikke kjenner dig, og over de riker som ikke påkaller ditt navn!</span> <span class="verse"><a name="7">7</a>For de har fortært Jakob og lagt hans bolig øde.</span> <span class="verse"><a name="8">8</a>Tilregn oss ikke våre forfedres misgjerninger! La din miskunn snarlig komme oss i møte, for vi er såre elendige!</span> <span class="verse"><a name="9">9</a>Hjelp oss, vår frelses Gud, for ditt navns æres skyld, og fri oss og forlat oss våre synder for ditt navns skyld!</span> <span class="verse"><a name="10">10</a>Hvorfor skal hedningene si: Hvor er deres Gud? La det for våre øine kjennes blandt hedningene at dine tjeneres utøste blod blir hevnet,</span> <span class="verse"><a name="11">11</a>la den fangnes sukk komme for ditt åsyn, la dødens barn bli i live efter din arms styrke,</span> <span class="verse"><a name="12">12</a>og betal våre naboer syvfold i deres fang den hån som de har hånet dig med, Herre!</span> <span class="verse"><a name="13">13</a>Og vi, ditt folk og den hjord du før, vi vil love dig evindelig; fra slekt til slekt vil vi fortelle din pris.</span> </p></div</div></div></body></html>