<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 77</strong></div><p><span class="verse"><a name="1">1</a>Til sangmesteren, for Jedutun*; av Asaf; en salme. / <* SLM 62, 1.></span> <span class="verse"><a name="2">2</a>Min røst er til Gud, og jeg vil rope; min røst er til Gud, og han vil vende øret til mig.</span> <span class="verse"><a name="3">3</a>På min nøds dag søker jeg Herren; min hånd er utrakt om natten og blir ikke trett, min sjel vil ikke la sig trøste.</span> <span class="verse"><a name="4">4</a>Jeg vil komme Gud i hu og sukke; jeg vil gruble, og min ånd vansmekter. Sela.</span> <span class="verse"><a name="5">5</a>Du holder mine øine oppe i nattevaktene; jeg er urolig og taler ikke.</span> <span class="verse"><a name="6">6</a>Jeg tenker på fordums dager, på de lengst fremfarne år.</span> <span class="verse"><a name="7">7</a>Jeg vil komme i hu mitt strengespill om natten, i mitt hjerte vil jeg gruble, og min ånd ransaker.</span> <span class="verse"><a name="8">8</a>Vil da Herren forkaste i all evighet, og vil han ikke mere bli ved å vise nåde?</span> <span class="verse"><a name="9">9</a>Er det for all tid ute med hans miskunnhet? er hans løfte blitt til intet slekt efter slekt?</span> <span class="verse"><a name="10">10</a>Har Gud glemt å være nådig? Har han i vrede tillukket sin barmhjertighet? Sela.</span> <span class="verse"><a name="11">11</a>Jeg sier: Dette er min plage, det er år fra den Høiestes høire hånd.</span> <span class="verse"><a name="12">12</a>Jeg vil forkynne Herrens gjerninger; for jeg vil komme dine under i hu fra fordums tid.</span> <span class="verse"><a name="13">13</a>Og jeg vil eftertenke alt ditt verk, og på dine store gjerninger vil jeg grunde.</span> <span class="verse"><a name="14">14</a>Gud! Din vei er i hellighet; hvem er en gud stor som Gud?</span> <span class="verse"><a name="15">15</a>Du er den Gud som gjør under; du har kunngjort din styrke blandt folkene.</span> <span class="verse"><a name="16">16</a>Du har forløst ditt folk med velde, Jakobs og Josefs barn. Sela.</span> <span class="verse"><a name="17">17</a>Vannene så dig, Gud, vannene så dig, de bevet, ja avgrunnene skalv.</span> <span class="verse"><a name="18">18</a>Skyene utøste vann, himlene lot sin røst høre, ja dine piler fløi hit og dit.</span> <span class="verse"><a name="19">19</a>Din tordens røst lød i stormhvirvelen, lyn lyste op jorderike, jorden bevet og skalv.</span> <span class="verse"><a name="20">20</a>Gjennem havet gikk din vei, og dine stier gjennem store vann, og dine fotspor blev ikke kjent.</span> <span class="verse"><a name="21">21</a>Du førte ditt folk som en hjord ved Moses' og Arons hånd.</span> </p></div</div></div></body></html>