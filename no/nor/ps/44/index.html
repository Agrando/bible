<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 44</strong></div><p><span class="verse"><a name="1">1</a>Til sangmesteren; av Korahs barn; en læresalme.</span> <span class="verse"><a name="2">2</a>Gud, med våre ører har vi hørt, våre fedre har fortalt oss den gjerning du gjorde i deres dager, i fordums dager.</span> <span class="verse"><a name="3">3</a>Du drev hedningene ut med din hånd, men dem plantet du; du ødela folkene, men dem lot du utbrede sig.</span> <span class="verse"><a name="4">4</a>For ikke ved sitt sverd inntok de landet, og deres arm hjalp dem ikke, men din høire hånd og din arm og ditt åsyns lys; for du hadde behag i dem.</span> <span class="verse"><a name="5">5</a>Du er min konge, Gud; byd at Jakob skal frelses!</span> <span class="verse"><a name="6">6</a>Ved dig skal vi nedstøte våre fiender, ved ditt navn skal vi nedtrede dem som reiser sig imot oss.</span> <span class="verse"><a name="7">7</a>For på min bue stoler jeg ikke, og mitt sverd frelser mig ikke,</span> <span class="verse"><a name="8">8</a>men du har frelst oss fra våre fiender, og våre avindsmenn har du gjort til skamme.</span> <span class="verse"><a name="9">9</a>Gud priser vi den hele dag, og ditt navn lover vi evindelig. Sela.</span> <span class="verse"><a name="10">10</a>Og enda har du nu forkastet oss og latt oss bli til skamme, og du drar ikke ut med våre hærer.</span> <span class="verse"><a name="11">11</a>Du lar oss vike tilbake for fienden, og våre avindsmenn tar sig bytte.</span> <span class="verse"><a name="12">12</a>Du gir oss bort som får til å etes, og spreder oss iblandt hedningene.</span> <span class="verse"><a name="13">13</a>Du selger ditt folk for intet, og du setter ikke prisen på dem høit.</span> <span class="verse"><a name="14">14</a>Du gjør oss til hån for våre naboer, til spott og spe for dem som bor omkring oss.</span> <span class="verse"><a name="15">15</a>Du gjør oss til et ordsprog iblandt hedningene; de ryster på hodet av oss iblandt folkene.</span> <span class="verse"><a name="16">16</a>Hele dagen står min skam for mine øine, og blygsel dekker mitt ansikt,</span> <span class="verse"><a name="17">17</a>når jeg hører spotteren og håneren, når jeg ser fienden og den hevngjerrige.</span> <span class="verse"><a name="18">18</a>Alt dette er kommet over oss, enda vi ikke har glemt dig og ikke sveket din pakt.</span> <span class="verse"><a name="19">19</a>Vårt hjerte vek ikke tilbake, og våre skritt bøide ikke av fra din vei,</span> <span class="verse"><a name="20">20</a>så du skulde sønderknuse oss der hvor sjakaler bor, og dekke oss med dødsskygge.</span> <span class="verse"><a name="21">21</a>Dersom vi hadde glemt vår Guds navn og utbredt våre hender til en fremmed gud,</span> <span class="verse"><a name="22">22</a>skulde Gud da ikke utforske det? Han kjenner jo hjertets skjulte tanker.</span> <span class="verse"><a name="23">23</a>Men for din skyld drepes vi hele dagen, vi er regnet som slaktefår.</span> <span class="verse"><a name="24">24</a>Våkn op! Hvorfor sover du, Herre? Våkn op, forkast ikke for evig tid!</span> <span class="verse"><a name="25">25</a>Hvorfor skjuler du ditt åsyn, glemmer vår elendighet og vår trengsel?</span> <span class="verse"><a name="26">26</a>For vår sjel er nedbøid i støvet, vårt legeme nedtrykt til jorden.</span> <span class="verse"><a name="27">27</a>Reis dig til hjelp for oss, og forløs oss for din miskunnhets skyld!</span> </p></div</div></div></body></html>