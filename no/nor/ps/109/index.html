<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 109</strong></div><p><span class="verse"><a name="1">1</a>Til sangmesteren; av David; en salme. Min lovsangs Gud, ti ikke!</span> <span class="verse"><a name="2">2</a>For ugudelighets munn og falskhets munn har de oplatt imot mig, de har talt med mig med løgnens tunge.</span> <span class="verse"><a name="3">3</a>Og med hatets ord har de omgitt mig og stridt imot mig uten årsak.</span> <span class="verse"><a name="4">4</a>Til lønn for min kjærlighet stod de mig imot, enda jeg er bare bønn.</span> <span class="verse"><a name="5">5</a>Og de la ondt på mig til lønn for godt og hat til lønn for min kjærlighet.</span> <span class="verse"><a name="6">6</a>Sett en ugudelig over ham, og la en anklager stå ved hans høire hånd!</span> <span class="verse"><a name="7">7</a>Når han dømmes, da la ham gå ut som skyldig, og la hans bønn bli til synd!</span> <span class="verse"><a name="8">8</a>La hans dager bli få, la en annen få hans embede!</span> <span class="verse"><a name="9">9</a>La hans barn bli farløse og hans hustru enke,</span> <span class="verse"><a name="10">10</a>og la hans barn flakke omkring og tigge, og la dem gå som tiggere fra sine ødelagte hjem!</span> <span class="verse"><a name="11">11</a>La ågerkaren kaste garn ut efter alt det han har, og fremmede røve frukten av hans arbeid!</span> <span class="verse"><a name="12">12</a>La ham ikke finne nogen som bevarer miskunnhet imot ham og la ingen forbarme sig over hans farløse barn!</span> <span class="verse"><a name="13">13</a>La hans fremtid bli avskåret, deres navn bli utslettet i det annet ættledd!</span> <span class="verse"><a name="14">14</a>Hans fedres misgjerning bli ihukommet hos Herren, og hans mors synd bli ikke utslettet!</span> <span class="verse"><a name="15">15</a>De være alltid for Herrens øine, og han utrydde deres minne av jorden,</span> <span class="verse"><a name="16">16</a>fordi han ikke kom i hu å gjøre barmhjertighet, men forfulgte en mann som var fattig og elendig og bedrøvet i hjertet, og vilde drepe ham.</span> <span class="verse"><a name="17">17</a>Han elsket forbannelse, og den kom over ham; han hadde ikke lyst til velsignelse, og den blev langt borte fra ham;</span> <span class="verse"><a name="18">18</a>han klædde sig i forbannelse som sin klædning, og den trengte som vann inn i hans liv og som olje i hans ben.</span> <span class="verse"><a name="19">19</a>La den være ham som et klædebon som han dekker sig med, og som et belte som han alltid omgjorder sig med!</span> <span class="verse"><a name="20">20</a>Dette være mine motstanderes lønn fra Herren, og deres som taler ondt imot min sjel!</span> <span class="verse"><a name="21">21</a>Og du, Herre, Herre, gjør vel imot mig for ditt navns skyld! Fordi din miskunnhet er god, så redde du mig!</span> <span class="verse"><a name="22">22</a>For jeg er elendig og fattig, og mitt hjerte er gjennemboret i mitt indre.</span> <span class="verse"><a name="23">23</a>Som en skygge, når den heller, farer jeg avsted; jeg blir jaget bort som en gresshoppe.</span> <span class="verse"><a name="24">24</a>Mine knær vakler av faste, og mitt kjød svinner og er uten fedme.</span> <span class="verse"><a name="25">25</a>Og jeg er blitt til spott for dem; de ser mig og ryster på hodet.</span> <span class="verse"><a name="26">26</a>Hjelp mig, Herre min Gud, frels mig efter din miskunnhet,</span> <span class="verse"><a name="27">27</a>så de må kjenne at dette er din hånd, at du, Herre, har gjort det!</span> <span class="verse"><a name="28">28</a>De forbanner, men du velsigner; de reiser sig og blir til skamme, men din tjener gleder sig.</span> <span class="verse"><a name="29">29</a>Mine motstandere skal klæ sig i vanære og svøpe sig i sin skam som i en kappe.</span> <span class="verse"><a name="30">30</a>Jeg vil storlig prise Herren med min munn, og midt iblandt mange vil jeg love ham;</span> <span class="verse"><a name="31">31</a>for han står ved den fattiges høire hånd for å frelse ham fra dem som dømmer hans sjel.</span> </p></div</div></div></body></html>