<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 18</strong></div><p><span class="verse"><a name="1">1</a>Til sangmesteren; av Herrens tjener David, som talte denne sangs ord til Herren den dag da Herren hadde utfridd ham av alle hans fienders hånd og av Sauls hånd.</span> <span class="verse"><a name="2">2</a>Og han sa: Herre, jeg har dig hjertelig kjær, min styrke!</span> <span class="verse"><a name="3">3</a>Herren er min klippe og min festning og min frelser; min Gud er min klippe, som jeg setter min lit til, mitt skjold og min frelses horn, min borg.</span> <span class="verse"><a name="4">4</a>Jeg påkaller den Høilovede, Herren, og blir frelst fra mine fiender.</span> <span class="verse"><a name="5">5</a>Dødens rep omspente mig, og fordervelsens strømmer forferdet mig.</span> <span class="verse"><a name="6">6</a>Dødsrikets rep omgav mig, dødens snarer overfalt mig.</span> <span class="verse"><a name="7">7</a>I min trengsel påkalte jeg Herren, og jeg ropte til min Gud; han hørte fra sitt tempel min røst, og mitt skrik kom for ham, til hans ører.</span> <span class="verse"><a name="8">8</a>Da rystet og bevet jorden, og fjellenes grunnvoller skalv, og de rystet, for hans vrede var optendt.</span> <span class="verse"><a name="9">9</a>Det steg røk op av hans nese, og fortærende ild fra hans munn; glør brente ut av ham.</span> <span class="verse"><a name="10">10</a>Og han bøide himmelen og steg ned, og det var mørke under hans føtter.</span> <span class="verse"><a name="11">11</a>Og han fór på kjeruber og fløi, og han fór hastig frem på vindens vinger.</span> <span class="verse"><a name="12">12</a>Han gjorde mørke til sitt dekke, rundt omkring sig til sitt skjul, mørke vann, tykke skyer.</span> <span class="verse"><a name="13">13</a>Frem av glansen foran ham fór hans skyer frem, hagl og gloende kull.</span> <span class="verse"><a name="14">14</a>Og Herren tordnet i himmelen, den Høieste lot sin røst høre, hagl og gloende kull.</span> <span class="verse"><a name="15">15</a>Og han utsendte sine piler og spredte dem* omkring - lyn i mengde og forvirret dem. / <* fiendene.></span> <span class="verse"><a name="16">16</a>Da kom vannenes strømmer til syne, og jordens grunnvoller blev avdekket ved din trusel, Herre, for din neses åndepust.</span> <span class="verse"><a name="17">17</a>Han rakte sin hånd ut fra det høie, han grep mig; han drog mig op av store vann.</span> <span class="verse"><a name="18">18</a>Han fridde mig ut fra min sterke fiende og fra mine avindsmenn; for de var mig for mektige.</span> <span class="verse"><a name="19">19</a>De overfalt mig på min motgangs dag; men Herren blev min støtte.</span> <span class="verse"><a name="20">20</a>Og han førte mig ut i fritt rum; han frelste mig, for han hadde behag i mig.</span> <span class="verse"><a name="21">21</a>Herren gjengjeldte mig efter min rettferdighet, han betalte mig efter mine henders renhet.</span> <span class="verse"><a name="22">22</a>For jeg tok vare på Herrens veier og vek ikke i ondskap fra min Gud.</span> <span class="verse"><a name="23">23</a>For alle hans lover hadde jeg for øie, og hans bud lot jeg ikke vike fra mig.</span> <span class="verse"><a name="24">24</a>Og jeg var ulastelig for ham og voktet mig vel for min synd.</span> <span class="verse"><a name="25">25</a>Og Herren gjengjeldte mig efter min rettferdighet, efter mine henders renhet for hans øine.</span> <span class="verse"><a name="26">26</a>Mot den fromme viser du dig from, mot den rettvise mann viser du dig rettvis,</span> <span class="verse"><a name="27">27</a>mot den rene viser du dig ren, mot den forvendte viser du dig vrang.</span> <span class="verse"><a name="28">28</a>For du frelser elendige folk, og du fornedrer høie øine.</span> <span class="verse"><a name="29">29</a>For du lar min lampe skinne; Herren min Gud opklarer mitt mørke.</span> <span class="verse"><a name="30">30</a>For ved dig stormer jeg løs på fiendeskarer, og ved min Gud springer jeg over murer.</span> <span class="verse"><a name="31">31</a>Gud, hans vei er fullkommen; Herrens ord er rent, han er et skjold for alle dem som setter sin lit til ham.</span> <span class="verse"><a name="32">32</a>For hvem er Gud foruten Herren, og hvem er en klippe, uten vår Gud?</span> <span class="verse"><a name="33">33</a>Den Gud som omgjorder mig med kraft og gjør min vei fri for støt,</span> <span class="verse"><a name="34">34</a>som gir mig føtter likesom hindene og stiller mig på mine høider,</span> <span class="verse"><a name="35">35</a>som oplærer mine hender til krig, så mine armer spenner kobberbuen.</span> <span class="verse"><a name="36">36</a>Og du gir mig din frelse til skjold, og din høire hånd støtter mig, og din mildhet gjør mig stor.</span> <span class="verse"><a name="37">37</a>Du gjør rummet vidt for mine skritt under mig, og mine ankler vakler ikke.</span> <span class="verse"><a name="38">38</a>Jeg forfølger mine fiender og når dem, og jeg vender ikke tilbake før jeg har gjort ende på dem.</span> <span class="verse"><a name="39">39</a>Jeg knuser dem, så de ikke makter å reise sig; de faller under mine føtter.</span> <span class="verse"><a name="40">40</a>Og du omgjorder mig med kraft til krig, du bøier mine motstandere under mig.</span> <span class="verse"><a name="41">41</a>Og mine fiender lar du vende mig ryggen, og mine avindsmenn utrydder jeg.</span> <span class="verse"><a name="42">42</a>De roper, men der er ingen frelser - til Herren, men han svarer dem ikke.</span> <span class="verse"><a name="43">43</a>Og jeg knuser dem som støv for vinden, jeg tømmer dem ut som søle på gatene.</span> <span class="verse"><a name="44">44</a>Du redder mig fra folkekamper, du setter mig til hode for hedninger; folkeferd som jeg ikke kjenmer, tjener mig.</span> <span class="verse"><a name="45">45</a>Bare de hører om mig, blir de mig lydige; fremmede kryper for mig.</span> <span class="verse"><a name="46">46</a>Fremmede visner bort og går bevende ut av sine borger.</span> <span class="verse"><a name="47">47</a>Herren lever, og priset er min klippe, og ophøiet er min frelses Gud,</span> <span class="verse"><a name="48">48</a>den Gud som gir mig hevn og legger folkeferd under mig,</span> <span class="verse"><a name="49">49</a>som frir mig ut fra mine fiender; ja, over mine motstandere ophøier du mig, fra voldsmannen redder du mig.</span> <span class="verse"><a name="50">50</a>Derfor vil jeg prise dig iblandt hedningene, Herre, og lovsynge ditt navn.</span> <span class="verse"><a name="51">51</a>Han gjør frelsen stor for sin konge, han gjør miskunnhet mot sin salvede, mot David og mot hans ætt til evig tid.</span> </p></div</div></div></body></html>