<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 94</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/94"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 94</strong></div><p><span class="verse"><a name="1">1</a>Du hevnens Gud, Herre, du hevnens Gud, åpenbar dig i herlighet!</span> <span class="verse"><a name="2">2</a>Reis dig, du jordens dommer, la gjengjeldelse komme over de overmodige!</span> <span class="verse"><a name="3">3</a>Hvor lenge skal de ugudelige, Herre, hvor lenge skal de ugudelige fryde sig?</span> <span class="verse"><a name="4">4</a>De utgyder en strøm av ord, de fører frekk tale; alle de som gjør urett, taler store ord.</span> <span class="verse"><a name="5">5</a>Ditt folk, Herre, knuser de, og din arv plager de.</span> <span class="verse"><a name="6">6</a>Enken og den fremmede slår de ihjel, og farløse myrder de.</span> <span class="verse"><a name="7">7</a>Og de sier: Herren ser ikke, og Jakobs Gud gir ikke akt.</span> <span class="verse"><a name="8">8</a>Gi dog akt, I ufornuftige blandt folket, og I dårer, når vil I bli kloke?</span> <span class="verse"><a name="9">9</a>Mon han som planter øret, ikke skulde høre? Mon han som skaper øiet, ikke skulde se?</span> <span class="verse"><a name="10">10</a>Mon han som refser hedningene, ikke skulde straffe, han som gir menneskene forstand?</span> <span class="verse"><a name="11">11</a>Herren kjenner menneskenes tanker, han vet at de er tomhet.</span> <span class="verse"><a name="12">12</a>Salig er den mann som du, Herre, refser og gir lærdom av din lov</span> <span class="verse"><a name="13">13</a>for å gi ham ro for onde dager, inntil det blir gravd en grav for den ugudelige.</span> <span class="verse"><a name="14">14</a>For Herren skal ikke forkaste sitt folk og ikke forlate sin arv;</span> <span class="verse"><a name="15">15</a>for dommen skal vende tilbake til rettferdighet, og alle de opriktige av hjertet skal gi den medhold.</span> <span class="verse"><a name="16">16</a>Hvem reiser sig for mig imot de onde? Hvem stiller sig frem for mig imot dem som gjør urett?</span> <span class="verse"><a name="17">17</a>Dersom ikke Herren var min hjelp, vilde min sjel snart bo i dødsrikets stillhet.</span> <span class="verse"><a name="18">18</a>Når jeg sier: Min fot vakler, da holder din miskunnhet mig oppe, Herre!</span> <span class="verse"><a name="19">19</a>Når mine urolige tanker i mitt hjerte blir mange, da husvaler din trøst min sjel.</span> <span class="verse"><a name="20">20</a>Har vel fordervelsens domstol noget samfund med dig, der hvor de skaper urett under skinn av rett?</span> <span class="verse"><a name="21">21</a>De slår sig skarevis sammen imot den rettferdiges sjel, og uskyldig blod dømmer de skyldig.</span> <span class="verse"><a name="22">22</a>Da blir Herren mig en borg, og min Gud min tilflukts klippe.</span> <span class="verse"><a name="23">23</a>Og han lar deres urett komme tilbake over dem, og for deres ondskaps skyld skal han utrydde dem; ja, Herren vår Gud skal utrydde dem.</span> </p></div</div></div></body></html>