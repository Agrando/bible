<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 104</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/104"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 104</strong></div><p><span class="verse"><a name="1">1</a>Min sjel, lov Herren! Herre min Gud, du er såre stor, høihet og herlighet har du iklædd dig.</span> <span class="verse"><a name="2">2</a>Han hyller sig i lys som i et klædebon, han spenner himmelen ut som et telt,</span> <span class="verse"><a name="3">3</a>han som tømrer i vannene sine høie saler, han som gjør skyene til sin vogn, som farer frem på vindens vinger.</span> <span class="verse"><a name="4">4</a>Han gjør vinder til sine engler, luende ild til sine tjenere.</span> <span class="verse"><a name="5">5</a>Han grunnfestet jorden på dens støtter, den skal ikke rokkes i all evighet.</span> <span class="verse"><a name="6">6</a>Du hadde dekket den med dype vann som med et klædebon; vannene stod over fjellene.</span> <span class="verse"><a name="7">7</a>For din trusel flydde de, for din tordens røst for de hastig bort.</span> <span class="verse"><a name="8">8</a>De steg op til fjellene, fór ned i dalene, til det sted du hadde grunnfestet for dem.</span> <span class="verse"><a name="9">9</a>En grense satte du, som de ikke skal overskride; de skal ikke vende tilbake for å dekke jorden.</span> <span class="verse"><a name="10">10</a>Han lar kilder springe frem i dalene; mellem fjellene går de.</span> <span class="verse"><a name="11">11</a>De gir alle markens dyr å drikke; villeslene slukker sin tørst.</span> <span class="verse"><a name="12">12</a>Over dem bor himmelens fugler; mellem grenene lar de høre sin røst.</span> <span class="verse"><a name="13">13</a>Han vanner fjellene fra sine høie saler; av dine gjerningers frukt mettes jorden.</span> <span class="verse"><a name="14">14</a>Han lar gress gro for feet og urter til menneskets tjeneste, til å få brød frem av jorden.</span> <span class="verse"><a name="15">15</a>Og vin gleder menneskets hjerte, så den gjør åsynet mer skinnende enn olje, og brød styrker menneskets hjerte.</span> <span class="verse"><a name="16">16</a>Herrens trær mettes, Libanons sedrer som han har plantet,</span> <span class="verse"><a name="17">17</a>der hvor fuglene bygger rede, storken som har sin bolig i cypressene.</span> <span class="verse"><a name="18">18</a>De høie fjell er for stengjetene, klippene er tilflukt for fjellgrevlingene.</span> <span class="verse"><a name="19">19</a>Han gjorde månen til å fastsette tidene; solen kjenner sin nedgangstid.</span> <span class="verse"><a name="20">20</a>Du gjør mørke, og det blir natt; i den rører sig alle dyrene i skogen.</span> <span class="verse"><a name="21">21</a>De unge løver brøler efter rov, for å kreve sin føde av Gud.</span> <span class="verse"><a name="22">22</a>Solen går op, de trekker sig tilbake og legger sig i sine boliger.</span> <span class="verse"><a name="23">23</a>Mennesket går ut til sin gjerning og til sitt arbeid inntil aftenen.</span> <span class="verse"><a name="24">24</a>Hvor mange dine gjerninger er, Herre! Du gjorde dem alle viselig; jorden er full av det du har skapt.</span> <span class="verse"><a name="25">25</a>Der er havet, stort og vidtstrakt; der er en vrimmel uten tall, der er dyr, både små og store.</span> <span class="verse"><a name="26">26</a>Der går skibene, Leviatan*, som du skapte til å leke sig der. / <* SLM 74, 14.></span> <span class="verse"><a name="27">27</a>Alle venter de på dig, at du skal gi dem deres føde i sin tid.</span> <span class="verse"><a name="28">28</a>Du gir dem, de sanker; du oplater din hånd, de mettes med godt.</span> <span class="verse"><a name="29">29</a>Du skjuler ditt åsyn, de forferdes; du drar deres livsånde tilbake, de dør og vender tilbake til sitt støv.</span> <span class="verse"><a name="30">30</a>Du sender din Ånd ut, de skapes, og du gjør jordens skikkelse ny igjen.</span> <span class="verse"><a name="31">31</a>Herrens ære være til evig tid! Herren glede sig i sine gjerninger!</span> <span class="verse"><a name="32">32</a>Han som ser til jorden, og den bever, som rører ved fjellene, og de ryker.</span> <span class="verse"><a name="33">33</a>Jeg vil lovsynge Herren så lenge jeg lever; jeg vil synge for min Gud så lenge jeg er til.</span> <span class="verse"><a name="34">34</a>Måtte min tale tekkes ham! Jeg vil glede mig i Herren!</span> <span class="verse"><a name="35">35</a>Men måtte syndere utryddes av jorden, og ugudelige ikke mere finnes! Min sjel, lov Herren! Halleluja*! / <* d.e. lov Herren.></span> </p></div</div></div></body></html>