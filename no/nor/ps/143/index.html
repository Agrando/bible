<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 143</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/143"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 143</strong></div><p><span class="verse"><a name="1">1</a>En salme av David. Herre, hør min bønn, vend øret til mine inderlige bønner, svar mig i din trofasthet, i din rettferdighet,</span> <span class="verse"><a name="2">2</a>og gå ikke i rette med din tjener! For ingen som lever, er rettferdig for ditt åsyn.</span> <span class="verse"><a name="3">3</a>For fienden har forfulgt min sjel, han har knust mitt liv til jorden, han har satt mig på mørke steder som de evig døde.</span> <span class="verse"><a name="4">4</a>Og min ånd er vansmektet i mig, mitt hjerte er forferdet inneni mig.</span> <span class="verse"><a name="5">5</a>Jeg kommer fordums dager i hu, jeg tenker på alt ditt verk, jeg grunder på dine henders gjerning.</span> <span class="verse"><a name="6">6</a>Jeg utbreder mine hender til dig, min sjel lenges efter dig som et vansmektende land. Sela.</span> <span class="verse"><a name="7">7</a>Skynd dig å svare mig, Herre! Min ånd fortæres; skjul ikke ditt åsyn for mig, så jeg blir lik dem som farer ned i graven!</span> <span class="verse"><a name="8">8</a>La mig årle høre din miskunnhet, for til dig setter jeg min lit! Kunngjør mig den vei jeg skal vandre, for til dig opløfter jeg min sjel!</span> <span class="verse"><a name="9">9</a>Fri mig fra mine fiender, Herre! Hos dig søker jeg ly.</span> <span class="verse"><a name="10">10</a>Lær mig å gjøre din vilje, for du er min Gud! Din gode Ånd lede mig på jevnt land!</span> <span class="verse"><a name="11">11</a>For ditt navns skyld, Herre, vil du holde mig i live; i din rettferdighet vil du føre min sjel ut av trengsel,</span> <span class="verse"><a name="12">12</a>og i din miskunnhet vil du utrydde mine fiender og ødelegge alle dem som trenger min sjel; for jeg er din tjener.</span> </p></div</div></div></body></html>