<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 78</strong></div><p><span class="verse"><a name="1">1</a>En læresalme av Asaf. Lytt, mitt folk, til min lære, bøi eders ører til min munns ord!</span> <span class="verse"><a name="2">2</a>Jeg vil oplate min munn med tankesprog, jeg vil la utstrømme gåtefulle ord fra fordums tid.</span> <span class="verse"><a name="3">3</a>Det vi har hørt og vet, og det våre fedre har fortalt oss,</span> <span class="verse"><a name="4">4</a>det vil vi ikke dølge for deres barn, men for den kommende slekt fortelle Herrens pris og hans styrke og de undergjerninger som han har gjort.</span> <span class="verse"><a name="5">5</a>Han har reist et vidnesbyrd i Jakob og satt en lov i Israel, som han bød våre fedre å kunngjøre sine barn,</span> <span class="verse"><a name="6">6</a>forat den kommende slekt, de barn som skulde fødes, kunde kjenne dem, kunde stå frem og fortelle dem for sine barn</span> <span class="verse"><a name="7">7</a>og sette sitt håp til Gud og ikke glemme Guds gjerninger, men holde hans bud</span> <span class="verse"><a name="8">8</a>og ikke være som deres fedre, en opsetsig og gjenstridig slekt, en slekt som ikke gjorde sitt hjerte fast, og hvis ånd ikke var trofast mot Gud.</span> <span class="verse"><a name="9">9</a>Efra'ims barn, de rustede bueskyttere, vendte om på stridens dag.</span> <span class="verse"><a name="10">10</a>De holdt ikke Guds pakt og vilde ikke vandre i hans lov,</span> <span class="verse"><a name="11">11</a>og de glemte hans store gjerninger og de under som han hadde latt dem se.</span> <span class="verse"><a name="12">12</a>For deres fedres øine hadde han gjort under i Egyptens land, på Soans mark*. / <* 4MO 13, 22.></span> <span class="verse"><a name="13">13</a>Han kløvde havet og lot dem gå gjennem det og lot vannet stå som en dynge.</span> <span class="verse"><a name="14">14</a>Og han ledet dem ved skyen om dagen og hele natten ved ildens lys.</span> <span class="verse"><a name="15">15</a>Han kløvde klipper i ørkenen og gav dem å drikke som av store vanndyp.</span> <span class="verse"><a name="16">16</a>Og han lot bekker gå ut av klippen og vann flyte ned som strømmer.</span> <span class="verse"><a name="17">17</a>Men de blev ennu ved å synde mot ham, å være gjenstridige mot den Høieste i ørkenen.</span> <span class="verse"><a name="18">18</a>Og de fristet Gud i sitt hjerte, så de krevde mat efter sin lyst.</span> <span class="verse"><a name="19">19</a>Og de talte mot Gud, de sa: Kan vel Gud dekke bord i ørkenen?</span> <span class="verse"><a name="20">20</a>Se, han har slått klippen så det fløt ut vann, og bekker strømmet over; mon han også kan gi brød, eller kan han komme med kjøtt til sitt folk?</span> <span class="verse"><a name="21">21</a>Derfor, da Herren hørte det, harmedes han, og ild optendtes mot Jakob, og vrede reiste sig mot Israel,</span> <span class="verse"><a name="22">22</a>fordi de ikke trodde på Gud og ikke stolte på hans frelse.</span> <span class="verse"><a name="23">23</a>Og han gav skyene der oppe befaling og åpnet himmelens porter.</span> <span class="verse"><a name="24">24</a>Og han lot manna regne over dem til føde og gav dem himmelkorn.</span> <span class="verse"><a name="25">25</a>Englebrød* åt enhver; han sendte dem næring til mette. / <* d.e. brød fra englenes bolig, himmelbrød.></span> <span class="verse"><a name="26">26</a>Han lot østenvinden fare ut i himmelen og førte sønnenvinden frem ved sin styrke.</span> <span class="verse"><a name="27">27</a>Og han lot kjøtt regne ned over dem som støv og vingede fugler som havets sand,</span> <span class="verse"><a name="28">28</a>og han lot dem falle ned midt i deres leir, rundt omkring deres boliger.</span> <span class="verse"><a name="29">29</a>Og de åt og blev såre mette, og det de lystet efter, gav han dem.</span> <span class="verse"><a name="30">30</a>De hadde ennu ikke latt fare det de lystet efter, ennu var deres mat i deres munn,</span> <span class="verse"><a name="31">31</a>da reiste Guds vrede sig mot dem, og han herjet blandt deres kraftfulle menn, og Israels unge menn slo han ned.</span> <span class="verse"><a name="32">32</a>Med alt dette syndet de enda og trodde ikke på hans undergjerninger.</span> <span class="verse"><a name="33">33</a>Derfor lot han deres dager svinne bort i tomhet og deres år i forskrekkelse.</span> <span class="verse"><a name="34">34</a>Når han herjet blandt dem, da spurte de efter ham og vendte om og søkte Gud</span> <span class="verse"><a name="35">35</a>og kom i hu at Gud var deres klippe, og den høieste Gud deres gjenløser.</span> <span class="verse"><a name="36">36</a>Men de smigret for ham med sin munn og løi for ham med sin tunge.</span> <span class="verse"><a name="37">37</a>Og deres hjerte hang ikke fast ved ham, og de var ikke tro mot hans pakt.</span> <span class="verse"><a name="38">38</a>Men han, han er miskunnelig, han tilgir misgjerning og forderver ikke; mange ganger lot han sin vrede vende om og lot ikke all sin harme bryte frem.</span> <span class="verse"><a name="39">39</a>Og han kom i hu at de var kjød, et åndepust som farer avsted og ikke kommer tilbake.</span> <span class="verse"><a name="40">40</a>Hvor titt var de ikke gjenstridige mot ham i ørkenen, gjorde ham sorg på de øde steder!</span> <span class="verse"><a name="41">41</a>Og de fristet Gud på ny og krenket Israels Hellige.</span> <span class="verse"><a name="42">42</a>De kom ikke hans hånd i hu den dag han forløste dem fra fienden,</span> <span class="verse"><a name="43">43</a>han som gjorde sine tegn i Egypten og sine under på Soans mark.</span> <span class="verse"><a name="44">44</a>Han gjorde deres elver til blod, og sine rinnende vann kunde de ikke drikke.</span> <span class="verse"><a name="45">45</a>Han sendte imot dem fluesvermer som fortærte dem, og frosk som fordervet dem.</span> <span class="verse"><a name="46">46</a>Og han gav gnageren* deres grøde og gresshoppen deres høst. / <* d.e. gresshoppen.></span> <span class="verse"><a name="47">47</a>Han slo deres vintrær ned med hagl og deres morbærtrær med haglstener.</span> <span class="verse"><a name="48">48</a>Og han overgav deres fe til haglet og deres hjorder til ildsluer.</span> <span class="verse"><a name="49">49</a>Han slapp sin brennende vrede løs mot dem, harme og forbitrelse og trengsel, en sending av ulykkes-bud.</span> <span class="verse"><a name="50">50</a>Han brøt vei for sin vrede, sparte ikke deres sjel for døden, overgav deres liv til pesten.</span> <span class="verse"><a name="51">51</a>Og han slo alle førstefødte i Egypten, styrkens førstegrøde i Kams telter.</span> <span class="verse"><a name="52">52</a>Og han lot sitt folk bryte op som en fåreflokk og førte dem som en hjord i ørkenen.</span> <span class="verse"><a name="53">53</a>Og han ledet dem tryggelig, og de fryktet ikke, men havet skjulte deres fiender.</span> <span class="verse"><a name="54">54</a>Og han førte dem til sitt hellige landemerke, til det berg hans høire hånd hadde vunnet.</span> <span class="verse"><a name="55">55</a>Og han drev hedningene ut for deres åsyn og lot deres land tilfalle dem som arvedel og lot Israels stammer bo i deres telter.</span> <span class="verse"><a name="56">56</a>Men de fristet Gud, den Høieste, og var gjenstridige mot ham, og de aktet ikke på hans vidnesbyrd.</span> <span class="verse"><a name="57">57</a>De vek av og var troløse, som deres fedre, de vendte om, likesom en bue som svikter.</span> <span class="verse"><a name="58">58</a>Og de vakte hans harme med sine offerhauger og gjorde ham nidkjær med sine utskårne billeder.</span> <span class="verse"><a name="59">59</a>Gud hørte det og blev vred, og han blev såre kjed av Israel.</span> <span class="verse"><a name="60">60</a>Og han forlot sin bolig i Silo, det telt han hadde opslått blandt menneskene.</span> <span class="verse"><a name="61">61</a>Og han overgav sin styrke til fangenskap og sin herlighet i fiendens hånd.</span> <span class="verse"><a name="62">62</a>Og han overgav sitt folk til sverdet og harmedes på sin arv.</span> <span class="verse"><a name="63">63</a>Ild fortærte dets unge menn, og dets jomfruer fikk ingen brudesang.</span> <span class="verse"><a name="64">64</a>Dets prester falt for sverdet, og dets enker holdt ikke klagemål*. / <* nemlig over sine døde.></span> <span class="verse"><a name="65">65</a>Da våknet Herren som en sovende, som en helt som jubler av vin.</span> <span class="verse"><a name="66">66</a>Og han slo sine motstandere tilbake, påførte dem en evig skam.</span> <span class="verse"><a name="67">67</a>Og han forkastet Josefs telt og utvalgte ikke Efra'ims stamme,</span> <span class="verse"><a name="68">68</a>men han utvalgte Juda stamme, Sions berg som han elsket.</span> <span class="verse"><a name="69">69</a>Og han bygget sin helligdom lik høie fjell, lik jorden, som han har grunnfestet for evig tid.</span> <span class="verse"><a name="70">70</a>Og han utvalgte David, sin tjener, og tok ham fra fårehegnene;</span> <span class="verse"><a name="71">71</a>fra de melkende får som han gikk bakefter, hentet han ham til å vokte Jakob, sitt folk, og Israel, sin arv.</span> <span class="verse"><a name="72">72</a>Og han voktet dem efter sitt hjertes opriktighet og ledet dem med sin forstandige hånd.</span> </p></div</div></div></body></html>