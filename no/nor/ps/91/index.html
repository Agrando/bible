<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 91</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/91"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 91</strong></div><p><span class="verse"><a name="1">1</a>Den som sitter i den Høiestes skjul, som bor i den Allmektiges skygge,</span> <span class="verse"><a name="2">2</a>han sier til Herren: Min tilflukt og min borg, min Gud som jeg setter min lit til!</span> <span class="verse"><a name="3">3</a>For han frir dig av fuglefangerens snare, fra ødeleggende pest.</span> <span class="verse"><a name="4">4</a>Med sine vingefjærer dekker han dig, og under hans vinger finner du ly; hans trofasthet er skjold og vern.</span> <span class="verse"><a name="5">5</a>Du skal ikke frykte for nattens redsler, for pil som flyver om dagen,</span> <span class="verse"><a name="6">6</a>for pest som farer frem i mørket, for sott som ødelegger om middagen.</span> <span class="verse"><a name="7">7</a>Faller tusen ved din side og ti tusen ved din høire hånd, til dig skal det ikke nå.</span> <span class="verse"><a name="8">8</a>Du skal bare skue det med dine øine, og se hvorledes de ugudelige får sin lønn.</span> <span class="verse"><a name="9">9</a>For du, Herre, er min tilflukt. Den Høieste har du gjort til din bolig;</span> <span class="verse"><a name="10">10</a>intet ondt skal vederfares dig, og ingen plage skal komme nær til ditt telt.</span> <span class="verse"><a name="11">11</a>For han skal gi sine engler befaling om dig at de skal bevare dig på alle dine veier.</span> <span class="verse"><a name="12">12</a>De skal bære dig på hendene, forat du ikke skal støte din fot på nogen sten.</span> <span class="verse"><a name="13">13</a>På løve og huggorm skal du trå; du skal trå ned unge løver og slanger.</span> <span class="verse"><a name="14">14</a>For han henger fast ved mig, og jeg vil utfri ham; jeg vil føre ham i sikkerhet, for han kjenner mitt navn.</span> <span class="verse"><a name="15">15</a>Han skal påkalle mig, og jeg vil svare ham; jeg er med ham i nøden, jeg vil utfri ham og føre ham til ære.</span> <span class="verse"><a name="16">16</a>Med et langt liv vil jeg mette ham og la ham skue min frelse.</span> </p></div</div></div></body></html>