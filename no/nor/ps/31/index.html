<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 31</strong></div><p><span class="verse"><a name="1">1</a>Til sangmesteren; en salme av David.</span> <span class="verse"><a name="2">2</a>Til dig, Herre, tar jeg min tilflukt. La mig aldri i evighet bli til skamme, frels mig ved din rettferdighet!</span> <span class="verse"><a name="3">3</a>Bøi ditt øre til mig, skynd dig og redd mig, vær mig et klippevern, en borg til å frelse mig!</span> <span class="verse"><a name="4">4</a>For du er min klippe og min borg, og for ditt navns skyld vil du føre og lede mig.</span> <span class="verse"><a name="5">5</a>Du vil føre mig ut av garnet som de lønnlig har lagt for mig; for du er mitt vern.</span> <span class="verse"><a name="6">6</a>I din hånd overgir jeg min ånd; du forløser mig, Herre, du trofaste Gud.</span> <span class="verse"><a name="7">7</a>Jeg hater dem som akter på tomme avguder, men jeg, jeg setter min lit til Herren.</span> <span class="verse"><a name="8">8</a>Jeg vil fryde og glede mig over din miskunnhet, at du har sett min elendighet, aktet på min sjels trengsler;</span> <span class="verse"><a name="9">9</a>du har ikke overgitt mig i fiendehånd, du har satt mine føtter på et rummelig sted.</span> <span class="verse"><a name="10">10</a>Vær mig nådig, Herre! for jeg er i trengsel; borttæret av sorg er mitt øie, min sjel og mitt legeme.</span> <span class="verse"><a name="11">11</a>For mitt liv svinner bort med sorg, og mine år med sukk; min kraft er brutt for min misgjernings skyld, og mine ben er uttæret.</span> <span class="verse"><a name="12">12</a>For alle mine fienders skyld er jeg blitt til stor spott for mine naboer og til en skrekk for mine kjenninger; de som ser mig på gaten, flyr for mig.</span> <span class="verse"><a name="13">13</a>Jeg er glemt og ute av hjertet som en død, jeg er blitt som et ødelagt kar.</span> <span class="verse"><a name="14">14</a>For jeg hører baktalelse av mange, redsel fra alle kanter, idet de rådslår sammen imot mig; de lurer på å ta mitt liv.</span> <span class="verse"><a name="15">15</a>Men jeg, jeg setter min lit til dig, Herre! Jeg sier: Du er min Gud.</span> <span class="verse"><a name="16">16</a>I din hånd er mine tider*; redd mig av mine fienders hånd og fra mine forfølgere! / <* 1KR 29, 30. SLM 139, 16.></span> <span class="verse"><a name="17">17</a>La ditt åsyn lyse over din tjener, frels mig ved din miskunnhet!</span> <span class="verse"><a name="18">18</a>Herre, la mig ikke bli til skamme! for jeg kaller på dig. La de ugudelige bli til skamme, bli tause i dødsriket!</span> <span class="verse"><a name="19">19</a>La løgnens leber bli målløse, som taler frekt imot den rettferdige med overmot og forakt!</span> <span class="verse"><a name="20">20</a>Hvor stor din godhet er, som du har gjemt for dem som frykter dig, som du har vist mot dem som tar sin tilflukt til dig, for menneskenes barns øine!</span> <span class="verse"><a name="21">21</a>Du skjuler dem i ditt åsyns skjul for menneskers sammensvergelser, du gjemmer dem i en hytte for tungers kiv.</span> <span class="verse"><a name="22">22</a>Lovet være Herren! for han har underlig vist sin miskunnhet imot mig i en fast by.</span> <span class="verse"><a name="23">23</a>Og jeg, jeg sa i min angst: Jeg er revet bort fra dine øine. Dog hørte du mine inderlige bønners røst, da jeg ropte til dig.</span> <span class="verse"><a name="24">24</a>Elsk Herren, alle I hans fromme! Herren vokter de trofaste og gjengjelder rikelig den som farer overmodig frem.</span> <span class="verse"><a name="25">25</a>Vær ved godt mot, og eders hjerte være sterkt, alle I som venter på Herren!</span> </p></div</div></div></body></html>