<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 32</strong></div><p><span class="verse"><a name="1">1</a>Av David; en læresalme. Salig er den hvis overtredelse er forlatt, hvis synd er skjult.</span> <span class="verse"><a name="2">2</a>Salig er det menneske som Herren ikke tilregner misgjerning, og i hvis ånd det ikke er svik.</span> <span class="verse"><a name="3">3</a>Da jeg tidde, blev mine ben borttæret, idet jeg stønnet hele dagen.</span> <span class="verse"><a name="4">4</a>For dag og natt lå din hånd tungt på mig, min livssaft svant som ved sommerens tørke. Sela.</span> <span class="verse"><a name="5">5</a>Jeg bekjente min synd for dig og skjulte ikke min skyld, jeg sa: Jeg vil bekjenne mine misgjerninger for Herren. Og du tok bort min syndeskyld. Sela.</span> <span class="verse"><a name="6">6</a>Derfor bede hver from til dig den tid du er å finne! Visselig, når store vannflommer kommer, til ham skal de ikke nå.</span> <span class="verse"><a name="7">7</a>Du er mitt skjul, du vokter mig for trengsel; med frelses jubel omgir du mig. Sela.</span> <span class="verse"><a name="8">8</a>Jeg vil lære dig og vise dig den vei du skal vandre; jeg vil gi dig råd med mitt øie.</span> <span class="verse"><a name="9">9</a>Vær ikke som hest og muldyr, som ikke har forstand! Deres smykke er tømme og bissel til å tvinge dem med; de vil ikke komme nær til dig.</span> <span class="verse"><a name="10">10</a>Den ugudelige har mange piner, men den som setter sin lit til Herren, ham omgir han med miskunnhet.</span> <span class="verse"><a name="11">11</a>Gled eder i Herren og fryd eder, I rettferdige, og juble, alle I opriktige av hjertet!</span> </p></div</div></div></body></html>