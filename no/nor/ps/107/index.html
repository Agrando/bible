<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 107</strong></div><p><span class="verse"><a name="1">1</a>Pris Herren, for han er god, hans miskunnhet varer evindelig.</span> <span class="verse"><a name="2">2</a>Så sie Herrens gjenløste, de som han har gjenløst av nødens hånd,</span> <span class="verse"><a name="3">3</a>og som han har samlet fra landene, fra øst og fra vest, fra nord og fra havet.</span> <span class="verse"><a name="4">4</a>De fór vill i ørkenen, i et uveisomt øde, de fant ikke en by å bo i.</span> <span class="verse"><a name="5">5</a>De var hungrige og tørste, deres sjel vansmektet i dem.</span> <span class="verse"><a name="6">6</a>Da ropte de til Herren i sin nød; av deres trengsler utfridde han dem,</span> <span class="verse"><a name="7">7</a>og han førte dem på rett vei, så de gikk til en by de kunde bo i.</span> <span class="verse"><a name="8">8</a>De skal prise Herren for hans miskunnhet og for hans undergjerninger mot menneskenes barn;</span> <span class="verse"><a name="9">9</a>for han mettet den vansmektende sjel og fylte den hungrige sjel med godt.</span> <span class="verse"><a name="10">10</a>De satt i mørke og i dødsskygge, bundet i elendighet og jern,</span> <span class="verse"><a name="11">11</a>fordi de hadde vært gjenstridige mot Guds ord og foraktet den Høiestes råd.</span> <span class="verse"><a name="12">12</a>Derfor bøide han deres hjerter ved lidelse; de snublet, og det var ikke nogen hjelper.</span> <span class="verse"><a name="13">13</a>Da ropte de til Herren i sin nød; av deres trengsler frelste han dem.</span> <span class="verse"><a name="14">14</a>Han førte dem ut av mørke og dødsskygge og rev sønder deres bånd.</span> <span class="verse"><a name="15">15</a>De skal prise Herren for hans miskunnhet og for hans undergjerninger mot menneskenes barn;</span> <span class="verse"><a name="16">16</a>for han brøt sønder porter av kobber og hugg sønder bommer av jern.</span> <span class="verse"><a name="17">17</a>De var dårer og blev plaget for sin syndige vei og for sine misgjerninger;</span> <span class="verse"><a name="18">18</a>deres sjel vemmedes ved all mat, og de kom nær til dødens porter.</span> <span class="verse"><a name="19">19</a>Da ropte de til Herren i sin nød; av deres trengsler frelste han dem.</span> <span class="verse"><a name="20">20</a>Han sendte sitt ord og helbredet dem og reddet dem fra deres graver.</span> <span class="verse"><a name="21">21</a>De skal prise Herren for hans miskunnhet og for hans undergjerninger mot menneskenes barn;</span> <span class="verse"><a name="22">22</a>og ofre takkoffere og fortelle om hans gjerninger med jubel.</span> <span class="verse"><a name="23">23</a>De som fór ut på havet i skib, som drev handel på store vann,</span> <span class="verse"><a name="24">24</a>de så Herrens gjerninger og hans underverker på dypet.</span> <span class="verse"><a name="25">25</a>Han bød og lot det komme en stormvind, og den reiste dets bølger.</span> <span class="verse"><a name="26">26</a>De fór op imot himmelen, de fór ned i avgrunnene, deres sjel blev motløs i ulykken.</span> <span class="verse"><a name="27">27</a>De tumlet og vaklet som en drukken mann, og all deres visdom blev til intet.</span> <span class="verse"><a name="28">28</a>Da ropte de til Herren i sin nød, og av deres trengsler førte han dem ut.</span> <span class="verse"><a name="29">29</a>Han lot stormen bli til stille, og bølgene omkring dem tidde.</span> <span class="verse"><a name="30">30</a>Og de gledet sig over at de la sig; og han førte dem til den havn de ønsket.</span> <span class="verse"><a name="31">31</a>De skal prise Herren for hans miskunnhet og for hans undergjerninger mot menneskenes barn</span> <span class="verse"><a name="32">32</a>og ophøie ham i folkets forsamling og love ham der hvor de gamle sitter.</span> <span class="verse"><a name="33">33</a>Han gjorde elver til en ørken og vannkilder til et tørstig land,</span> <span class="verse"><a name="34">34</a>et fruktbart land til et saltland for deres ondskaps skyld som bodde der.</span> <span class="verse"><a name="35">35</a>Han gjorde en ørken til en vannrik sjø og et tørt land til vannkilder*. / <* nemlig: for det frelste Israel.></span> <span class="verse"><a name="36">36</a>Og han lot de hungrige bo der, og de grunnla en by til å bo i.</span> <span class="verse"><a name="37">37</a>Og de tilsådde akrer og plantet vingårder, og de vant den frukt de bar.</span> <span class="verse"><a name="38">38</a>Og han velsignet dem, og de blev meget tallrike, og av fe gav han dem ikke lite.</span> <span class="verse"><a name="39">39</a>Så minket de igjen og blev nedbøiet ved trengsel, ulykke og sorg.</span> <span class="verse"><a name="40">40</a>Han som utøser forakt over fyrster og lar dem fare vill i et uveisomt øde,</span> <span class="verse"><a name="41">41</a>han ophøiet den fattige av elendighet og gjorde slektene som hjorden.</span> <span class="verse"><a name="42">42</a>De opriktige ser det og gleder sig, og all ondskap lukker sin munn.</span> <span class="verse"><a name="43">43</a>Den som er vis, han akte på dette og merke på Herrens nådegjerninger!</span> </p></div</div></div></body></html>