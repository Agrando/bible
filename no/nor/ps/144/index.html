<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 144</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/ps/144"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/ps">Psalms</a> &gt <strong>Chapter 144</strong></div><p><span class="verse"><a name="1">1</a>Av David. Lovet være Herren, min klippe, han som oplærer mine hender til strid, mine fingrer til krig,</span> <span class="verse"><a name="2">2</a>min miskunn og min festning, min borg og min redningsmann, mitt skjold og den jeg tar min tilflukt til, den som tvinger mitt folk under mig.</span> <span class="verse"><a name="3">3</a>Herre, hvad er et menneske, at du kjenner ham, et menneskebarn, at du akter på ham!</span> <span class="verse"><a name="4">4</a>Et menneske er lik et åndepust, hans dager er som en skygge som farer forbi.</span> <span class="verse"><a name="5">5</a>Herre, bøi din himmel og far ned, rør ved fjellene så de ryker!</span> <span class="verse"><a name="6">6</a>La lynet lyne og spred dem*, send dine piler og skrem dem! / <* fiendene.></span> <span class="verse"><a name="7">7</a>Rekk ut dine hender fra det høie, fri mig og frels mig fra store vann, fra fremmedes hånd,</span> <span class="verse"><a name="8">8</a>de hvis munn taler svik, og hvis høire hånd er en løgnens hånd.</span> <span class="verse"><a name="9">9</a>Gud! En ny sang vil jeg synge dig, til tistrenget harpe vil jeg lovsynge dig,</span> <span class="verse"><a name="10">10</a>du som gir kongene frelse, som redder David, din tjener, fra det onde sverd.</span> <span class="verse"><a name="11">11</a>Frels mig og fri mig fra fremmedes hånd, de hvis munn taler svik, og hvis høire hånd er en løgnens hånd,</span> <span class="verse"><a name="12">12</a>forat våre sønner må være som planter, høit vokset i sin ungdom, våre døtre som hjørnestolper, hugget som til et slott,</span> <span class="verse"><a name="13">13</a>forat våre forrådshus må være fulle og gi av alle slag, at vårt småfe må øke sig i tusentall, ja i titusentall på våre gater,</span> <span class="verse"><a name="14">14</a>at våre kuer må ha kalv, at det ingen skade må være og intet tap og intet klageskrik på våre gater.</span> <span class="verse"><a name="15">15</a>Salig er det folk som det går således; salig er det folk hvis Gud Herren er.</span> </p></div</div></div></body></html>