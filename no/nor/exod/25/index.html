<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 25</strong></div><p><span class="verse"><a name="1">1</a>Og Herren talte til Moses og sa:</span> <span class="verse"><a name="2">2</a>Si til Israels barn at de skal komme med en gave til mig; av hver mann som har hjertelag til det, skal I ta imot gaven til mig.</span> <span class="verse"><a name="3">3</a>Og dette er den gave I skal ta imot av dem: gull og sølv og kobber</span> <span class="verse"><a name="4">4</a>og blå og purpurrød og karmosinrød ull og fint lin og gjetehår</span> <span class="verse"><a name="5">5</a>og rødfarvede værskinn og takasskinn* og akasietre, / <* takas, rimeligvis en slags delfin.></span> <span class="verse"><a name="6">6</a>olje til lysestaken, krydderier til salvings-oljen og til den velluktende røkelse,</span> <span class="verse"><a name="7">7</a>onyksstener og andre edelstener til å sette på livkjortelen og brystduken.</span> <span class="verse"><a name="8">8</a>Og de skal gjøre mig en helligdom, så vil jeg bo midt iblandt dem.</span> <span class="verse"><a name="9">9</a>Tabernaklet og alt som dertil hører, skal I i alle måter gjøre efter det billede jeg vil vise dig.</span> <span class="verse"><a name="10">10</a>De skal gjøre en ark av akasietre, halvtredje alen lang og halvannen alen bred og halvannen alen høi.</span> <span class="verse"><a name="11">11</a>Den skal du klæ med rent gull, både innvendig og utvendig skal du klæ den med gull; og du skal gjøre en gullkrans på den rundt omkring.</span> <span class="verse"><a name="12">12</a>Du skal støpe fire gullringer og feste dem i de fire føtter på arken, to ringer på den ene side og to på den andre.</span> <span class="verse"><a name="13">13</a>Så skal du gjøre stenger av akasietre og klæ dem med gull.</span> <span class="verse"><a name="14">14</a>Og du skal stikke stengene inn i ringene på sidene av arken, så arken kan bæres på dem.</span> <span class="verse"><a name="15">15</a>Stengene skal bli i ringene på arken, de må aldri tas ut av dem.</span> <span class="verse"><a name="16">16</a>Og i arken skal du legge vidnesbyrdet* som jeg vil gi dig. / <* se 2MO 16, 34.></span> <span class="verse"><a name="17">17</a>Så skal du gjøre en nådestol* av rent gull, halvtredje alen lang og halvannen alen bred. / <* lokket på arken, som Herren tronet over, og som på den store forsoningsfest blev oversprengt med sonofferets blod.></span> <span class="verse"><a name="18">18</a>Og du skal gjøre to kjeruber av gull; i drevet arbeid skal du gjøre dem og sette dem ved begge endene av nådestolen.</span> <span class="verse"><a name="19">19</a>Den ene kjerub skal du sette ved den ene ende og den andre kjerub ved den andre ende; i ett med nådestolen skal I gjøre kjerubene, én på hver ende av den.</span> <span class="verse"><a name="20">20</a>Kjerubene skal holde vingene utbredt og opløftet, så de dekker over nådestolen med sine vinger, og deres ansikter skal vende mot hverandre; mot nådestolen skal kjerubene vende sitt ansikt.</span> <span class="verse"><a name="21">21</a>Så skal du sette nådestolen ovenpå arken, og i arken skal du legge vidnesbyrdet, som jeg vil gi dig.</span> <span class="verse"><a name="22">22</a>Og jeg vil komme sammen med dig der; fra nådestolen mellem begge kjerubene som er på vidnesbyrdets ark, vil jeg tale med dig om alt det jeg vil byde dig å si Israels barn.</span> <span class="verse"><a name="23">23</a>Så skal du gjøre et bord av akasietre, to alen langt og én alen bredt og halvannen alen høit.</span> <span class="verse"><a name="24">24</a>Du skal klæ det med rent gull og gjøre en gullkrans på det rundt omkring.</span> <span class="verse"><a name="25">25</a>Og du skal gjøre en list på det av en hånds bredde rundt omkring, og rundt om listen skal du gjøre en gullkrans.</span> <span class="verse"><a name="26">26</a>Så skal du gjøre fire gullringer til det og sette ringene i de fire hjørner på de fire føtter.</span> <span class="verse"><a name="27">27</a>Like ved listen skal ringene sitte, de skal være til å stikke stengene i, så bordet kan bæres.</span> <span class="verse"><a name="28">28</a>Stengene skal du gjøre av akasietre og klæ dem med gull, og bordet skal bæres på dem.</span> <span class="verse"><a name="29">29</a>Så skal du gjøre fatene og skålene som hører til bordet, og kannene og begerne som det skal ofres drikkoffer med; av rent gull skal du gjøre dem.</span> <span class="verse"><a name="30">30</a>Og på bordet skal du alltid legge skuebrød for mitt åsyn.</span> <span class="verse"><a name="31">31</a>Så skal du gjøre en lysestake av rent gull; i drevet arbeid skal lysestaken gjøres; både foten på den og stangen, begerne, knoppene og blomstene skal være i ett med den.</span> <span class="verse"><a name="32">32</a>Seks armer skal gå ut fra lysestakens sider, tre armer fra den ene side, og tre fra den andre.</span> <span class="verse"><a name="33">33</a>Det skal være tre mandelformede beger på den første arm med knopp og blomst, og tre mandelformede beger på den annen arm med knopp og blomst; således skal det være på alle de seks armer som går ut fra lysestaken.</span> <span class="verse"><a name="34">34</a>På selve lysestaken skal det være fire mandelformede beger med knopper og blomster,</span> <span class="verse"><a name="35">35</a>én knopp under de to første armer i ett med den, og én knopp under de to næste armer i ett med den, og én knopp under de to øverste armer i ett med den - én knopp under hvert par av de seks armer som går ut fra lysestaken.</span> <span class="verse"><a name="36">36</a>Både knoppene og armene skal være i ett med den; alt sammen skal være ett drevet arbeid av rent gull.</span> <span class="verse"><a name="37">37</a>Så skal du gjøre syv lamper til lysestaken; og lampene skal settes således op at lyset faller rett frem for den.</span> <span class="verse"><a name="38">38</a>Lysesaksene og brikkene som hører til, skal være av rent gull.</span> <span class="verse"><a name="39">39</a>En talent* rent gull skal I bruke til lysestaken og alle disse redskaper. / <* omkr. 50 kilogram.></span> <span class="verse"><a name="40">40</a>Se nu til at du gjør alt efter det billede som blev vist dig på fjellet!</span> </p></div</div></div></body></html>