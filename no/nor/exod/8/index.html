<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 8</strong></div><p><span class="verse"><a name="1">1</a>Da sa Herren til Moses: Gå inn til Farao og si til ham: Så sier Herren: La mitt folk fare, så de kan tjene mig!</span> <span class="verse"><a name="2">2</a>Dersom du nekter å la dem fare, da vil jeg plage hele ditt land med frosk.</span> <span class="verse"><a name="3">3</a>Og elven skal vrimle av frosk, og de skal krype op og komme inn i ditt hus og i ditt sengkammer og op i din seng og i dine tjeneres hus og på ditt folk og i dine bakerovner og i dine deigtrau.</span> <span class="verse"><a name="4">4</a>Ja, på dig og på ditt folk og på alle dine tjenere skal froskene krype op.</span> <span class="verse"><a name="5">5</a>Og Herren sa til Moses: Si til Aron: Rekk ut din hånd med din stav over elvene, over kanalene og over sjøene, og la froskene komme op over Egyptens land!</span> <span class="verse"><a name="6">6</a>Og Aron rakte ut sin hånd over Egyptens vann, og froskene kom op og dekket hele Egyptens land.</span> <span class="verse"><a name="7">7</a>Men tegnsutleggerne gjorde det samme med sine hemmelige kunster og lot froskene komme op over Egyptens land.</span> <span class="verse"><a name="8">8</a>Da kalte Farao Moses og Aron til sig og sa: Bed til Herren at han vil ta froskene bort fra mig og mitt folk! Da til jeg la folket fare, sa de kan ofre til Herren.</span> <span class="verse"><a name="9">9</a>Og Moses sa til Farao: Ha selv den ære å si når jeg skal bede for dig og dine tjenere og ditt folk at froskene må bli drevet bort fra dig og dine hus, så de bare blir tilbake i elven.</span> <span class="verse"><a name="10">10</a>Han svarte: Imorgen. Da sa Moses: La det bli som du sier, forat du kan kjenne at det ikke er nogen som Herren vår Gud.</span> <span class="verse"><a name="11">11</a>Froskene skal vike fra dig og dine hus og fra dine tjenere og ditt folk; bare i elven skal de bli tilbake.</span> <span class="verse"><a name="12">12</a>Så gikk Moses og Aron ut igjen fra Farao, og Moses ropte til Herren for froskenes skyld som han hadde ført over Farao.</span> <span class="verse"><a name="13">13</a>Og Herren gjorde som Moses hadde sagt, og froskene som var i husene og gårdene og på markene, døde bort;</span> <span class="verse"><a name="14">14</a>og de samlet dem i dyngevis, og landet blev fylt med stank.</span> <span class="verse"><a name="15">15</a>Men da Farao så at han hadde fått luft, gjorde han sitt hjerte hårdt og hørte ikke på dem, således som Herren hadde sagt.</span> <span class="verse"><a name="16">16</a>Da sa Herren til Moses: Si til Aron: Rekk ut din stav og slå i støvet på jorden, så skal det bli til mygg i hele Egyptens land.</span> <span class="verse"><a name="17">17</a>Og de gjorde således; Aron rakte ut sin hånd med sin stav og slo i støvet på jorden, og myggene kom både på folk og fe; alt støvet på jorden blev til mygg i hele Egyptens land.</span> <span class="verse"><a name="18">18</a>Tegnsutleggerne gjorde likeså med sine hemmelige kunster; de søkte å få mygg frem, men kunde ikke. Og myggene blev sittende på folk og på fe.</span> <span class="verse"><a name="19">19</a>Da sa tegnsutleggerne til Farao: Dette er Guds finger. Men Faraos hjerte var og blev forherdet, og han hørte ikke på dem, således som Herren hadde sagt.</span> <span class="verse"><a name="20">20</a>Da sa Herren til Moses: Stå tidlig op imorgen, og still dig frem for Farao når han går ned til elven, og si til ham: Så sier Herren: La mitt folk fare, så de kan tjene mig!</span> <span class="verse"><a name="21">21</a>For dersom du ikke lar mitt folk fare, da sender jeg fluesvermer over dig og dine tjenere og ditt folk og dine hus, og egypternes hus skal fylles av fluesvermene, ja endog jorden de står på.</span> <span class="verse"><a name="22">22</a>Men på den dag vil jeg undta Gosen, hvor mitt folk bor, så det ikke skal være fluesvermer der; da skal du kjenne at jeg, Herren, er midt i landet.</span> <span class="verse"><a name="23">23</a>For jeg vil frelse mitt folk og gjøre forskjell på mitt folk og ditt folk; imorgen skal dette tegn skje.</span> <span class="verse"><a name="24">24</a>Og Herren gjorde som han hadde sagt, og det kom svære fluesvermer i Faraos hus og i hans tjeneres hus; i hele Egypten blev landet herjet av fluesvermer.</span> <span class="verse"><a name="25">25</a>Da kalte Farao Moses og Aron til sig og sa: Gå og ofre til eders Gud her i landet!</span> <span class="verse"><a name="26">26</a>Men Moses sa: Det er ikke rådelig å gjøre så; for det vi ofrer til Herren vår Gud, er en vederstyggelighet for egypterne; om vi nu ofret for egypternes øine det som er en vederstyggelighet for dem, vilde de da ikke stene oss?</span> <span class="verse"><a name="27">27</a>Tre dagsreiser vil vi gå ut i ørkenen og ofre til Herren vår Gud, således som han byder oss.</span> <span class="verse"><a name="28">28</a>Da sa Farao: Jeg vil la eder fare, så I kan ofre til Herren eders Gud i ørkenen; men I må ikke dra langt bort. Bed for mig!</span> <span class="verse"><a name="29">29</a>Moses svarte: Se, jeg går nu ut og vil bede til Herren, og imorgen skal fluesvermene vike bort fra Farao, fra hans tjenere og fra hans folk; bare nu Farao ikke mere vil bruke svik, men la folket fare, så de kan ofre til Herren.</span> <span class="verse"><a name="30">30</a>Så gikk Moses ut fra Farao og bad til Herren.</span> <span class="verse"><a name="31">31</a>Og Herren gjorde som Moses bad, og lot fluesvermene vike bort fra Farao, fra hans tjenere og fra hans folk; det blev ikke én igjen.</span> <span class="verse"><a name="32">32</a>Men Farao forherdet sitt hjerte også denne gang; han lot ikke folket fare.</span> </p></div</div></div></body></html>