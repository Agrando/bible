<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 22</strong></div><p><span class="verse"><a name="1">1</a>Når nogen stjeler en okse eller et får og slakter eller selger dem, så skal han gi fem okser istedenfor oksen og fire får for fåret.</span> <span class="verse"><a name="2">2</a>Dersom tyven blir grepet mens han bryter inn, og blir slått så han dør, da kommer det ingen blodskyld derav.</span> <span class="verse"><a name="3">3</a>Men skjer det efterat solen er gått op, da blir det blodskyld derav. Tyven skal gi full bot; har han intet, skal han selges til vederlag for det han har stjålet.</span> <span class="verse"><a name="4">4</a>Dersom det han har stjålet, finnes levende hos ham, enten det er en okse eller et asen eller et får, da skal han gi dobbelt igjen.</span> <span class="verse"><a name="5">5</a>Når nogen lar sitt fe beite på sin aker eller i sin vingård, og han slipper det løs så det kommer til å beite på en annens aker, da skal han gi i vederlag det beste på sin aker og det beste i sin vingård.</span> <span class="verse"><a name="6">6</a>Når ild bryter løs og fatter i tornehekker, og kornbånd eller det stående korn eller hele akeren brenner op, da skal den som voldte branden, gi fullt vederlag.</span> <span class="verse"><a name="7">7</a>Når nogen gir sin næste penger eller gods å gjemme, og det blir stjålet bort fra mannens hus, da skal tyven, om han finnes, gi dobbelt igjen.</span> <span class="verse"><a name="8">8</a>Men finnes ikke tyven, da skal husets eier føres frem for Gud*, forat det kan avgjøres om han ikke har forgrepet sig på sin næstes eiendom. / <* se 2MO 21, 6.></span> <span class="verse"><a name="9">9</a>Hver gang det gjelder svikefull adferd med gods, enten det er en okse eller et asen eller et får eller klær eller i det hele noget som er kommet bort, og så en sier: her er det, da skal saken mellem de to komme frem for Gud*; den som Gud dømmer skyldig, han skal gi sin næste dobbelt igjen. / <* se 2MO 22, 8.></span> <span class="verse"><a name="10">10</a>Når nogen gir sin næste et asen eller en okse eller et får eller i det hele noget husdyr å ta vare på, og det dør eller kommer til skade eller røves uten at nogen ser det,</span> <span class="verse"><a name="11">11</a>da skal ed ved Herren skille mellem dem og avgjøre om han ikke har forgrepet sig på sin næstes eiendom, og eieren skal ta eden for god, og den andre skal ikke gi noget vederlag.</span> <span class="verse"><a name="12">12</a>Men blir det stjålet fra ham, da skal han gi dets eier vederlag.</span> <span class="verse"><a name="13">13</a>Blir det revet ihjel, da skal han føre det frem til bevis; han skal ikke gi vederlag for det som er revet ihjel.</span> <span class="verse"><a name="14">14</a>Når nogen låner et dyr av sin næste, og det kommer til skade eller dør, og dets eier ikke er til stede, da skal han gi full bot.</span> <span class="verse"><a name="15">15</a>Men dersom eieren er til stede, da skal han ikke gi vederlag; dersom det er leiet, går det inn i leien.</span> <span class="verse"><a name="16">16</a>Når nogen forfører en jomfru som ikke er trolovet, og ligger hos henne, da skal han gi festegave for henne og ta henne til hustru.</span> <span class="verse"><a name="17">17</a>Dersom faren ikke vil la ham få henne, da skal han gi så meget i pengebøter som en pleier å gi i festegave for en jomfru.</span> <span class="verse"><a name="18">18</a>En trollkvinne skal du ikke la leve</span> <span class="verse"><a name="19">19</a>Enhver som blander sig med fe, skal visselig late livet.</span> <span class="verse"><a name="20">20</a>Den som ofrer til avgudene og ikke til Herren alene, skal være forbannet.</span> <span class="verse"><a name="21">21</a>En fremmed skal du ikke plage og ikke undertrykke; for I har selv vært fremmede i Egyptens land.</span> <span class="verse"><a name="22">22</a>I skal ikke plage nogen enke eller farløs;</span> <span class="verse"><a name="23">23</a>dersom du plager dem, og de roper til mig, skal jeg visselig høre deres rop,</span> <span class="verse"><a name="24">24</a>og min vrede skal optendes, og jeg skal slå eder ihjel med sverdet, og eders hustruer skal bli enker og eders barn farløse.</span> <span class="verse"><a name="25">25</a>Dersom du låner penger til nogen av mitt folk, til den fattige som bor hos dig, da skal du ikke være imot ham som en ågerkar; I skal ikke kreve renter av ham.</span> <span class="verse"><a name="26">26</a>Dersom du tar din næstes kappe i pant, skal du gi ham den igjen før solen går ned;</span> <span class="verse"><a name="27">27</a>for den er det eneste dekke han har, det er den han skal klæ sitt legeme med; hvad skal han ellers ligge i? Og når han roper til mig, vil jeg høre; for jeg er barmhjertig.</span> <span class="verse"><a name="28">28</a>Gud* skal du ikke spotte, og en høvding blandt ditt folk skal du ikke banne. / <* se 2MO 21, 6.></span> <span class="verse"><a name="29">29</a>Av alt det som fyller din lade, og som flyter av din vinperse, skal du ikke dryge med å gi mig. Den førstefødte av dine sønner skal du gi mig.</span> <span class="verse"><a name="30">30</a>Det samme skal du gjøre med ditt storfe og ditt småfe; syv dager skal det være hos moren; den åttende dag skal du gi mig det.</span> <span class="verse"><a name="31">31</a>I skal være hellige mennesker for mig; I skal ikke ete kjøtt av ihjelrevne dyr som I finner på marken; I skal kaste det for hundene.</span> </p></div</div></div></body></html>