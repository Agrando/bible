<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 26</strong></div><p><span class="verse"><a name="1">1</a>Tabernaklet skal du gjøre av ti tepper av fint, tvunnet lingarn og blå og purpurrød og karmosinrød ull; du skal gjøre dem med kjeruber på i kunstvevning.</span> <span class="verse"><a name="2">2</a>Hvert teppe skal være åtte og tyve alen langt og fire alen bredt; alle teppene skal holde samme mål.</span> <span class="verse"><a name="3">3</a>Fem av teppene skal festes sammen, det ene til det andre, og likeså de andre fem tepper.</span> <span class="verse"><a name="4">4</a>Og du skal gjøre hemper av blå ull i kanten på det ene teppe, ytterst der hvor sammenfestingen skal være, og likeså i kanten på det ytterste teppe, der hvor den andre sammenfesting skal være.</span> <span class="verse"><a name="5">5</a>Femti hemper skal du gjøre på det ene teppe, og femti hemper skal du gjøre på det teppe som er der hvor den andre sammenfesting skal være; hempene skal være like mot hverandre, den ene mot den andre.</span> <span class="verse"><a name="6">6</a>Og du skal gjøre femti gullkroker og feste teppene til hverandre med krokene, så tabernaklet blir et sammenhengende telt.</span> <span class="verse"><a name="7">7</a>Så skal du gjøre tepper av gjetehår til et dekke over tabernaklet; elleve sådanne tepper skal du gjøre.</span> <span class="verse"><a name="8">8</a>Hvert teppe skal være tretti alen langt og fire alen bredt; alle de elleve tepper skal holde samme mål.</span> <span class="verse"><a name="9">9</a>Og du skal feste fem av teppene sammen for sig, og seks for sig, og du skal legge det sjette teppe dobbelt på fremsiden av dekket.</span> <span class="verse"><a name="10">10</a>Du skal gjøre femti hemper i kanten på det ene teppe, ytterst der hvor sammenfestingen skal være, og likeså femti hemper i kanten på det andre teppe, der hvor sammenfestingen skal være.</span> <span class="verse"><a name="11">11</a>Og du skal gjøre femti kobberkroker og hekte krokene inn i hempene, og du skal feste teppene sammen, så de blir ett dekke.</span> <span class="verse"><a name="12">12</a>Men det overskytende av dekketeppene - det halve teppe som er tilovers - skal henge ned på baksiden av tabernaklet.</span> <span class="verse"><a name="13">13</a>Og den alen på hver av sidene som dekketeppene er for lange, skal henge ned på begge sider av tabernaklet for å dekke det.</span> <span class="verse"><a name="14">14</a>Over dekket skal du gjøre et varetak av rødfarvede værskinn og ovenpå det et varetak av takasskinn.</span> <span class="verse"><a name="15">15</a>Plankene til tabernaklet skal du gjøre av akasietre; de skal reises på ende.</span> <span class="verse"><a name="16">16</a>Hver planke skal være ti alen lang og halvannen alen bred.</span> <span class="verse"><a name="17">17</a>På hver planke skal det være to tapper, med en tverrlist imellem; således skal du gjøre med alle plankene til tabernaklet.</span> <span class="verse"><a name="18">18</a>Og av plankene som du gjør til tabernaklet, skal du reise tyve planker på den side som vender mot syd;</span> <span class="verse"><a name="19">19</a>og firti fotstykker av sølv skal du gjøre til å sette under de tyve planker, to fotstykker under hver planke til å feste begge tappene i.</span> <span class="verse"><a name="20">20</a>Likeså skal du til tabernaklets andre side, den som vender mot nord, gjøre tyve planker,</span> <span class="verse"><a name="21">21</a>og til dem firti fotstykker av sølv, to fotstykker under hver planke.</span> <span class="verse"><a name="22">22</a>Til baksiden av tabernaklet, mot vest, skal du gjøre seks planker.</span> <span class="verse"><a name="23">23</a>Og to planker skal du gjøre til tabernaklets hjørner på baksiden;</span> <span class="verse"><a name="24">24</a>de skal være dobbelte nedenfra og likeledes begge være dobbelte helt op, til den første ring; således skal det være med dem begge; de skal stå i hver sitt hjørne.</span> <span class="verse"><a name="25">25</a>Således blir det åtte planker med sine fotstykker av sølv - seksten fotstykker, to under hver planke.</span> <span class="verse"><a name="26">26</a>Så skal du gjøre tverrstenger av akasietre, fem til plankene på den ene side av tabernaklet,</span> <span class="verse"><a name="27">27</a>og fem til plankene på den andre side, og fem til plankene på baksiden av tabernaklet, mot vest.</span> <span class="verse"><a name="28">28</a>Og den mellemste tverrstang, den som er midt på plankeveggen, skal gå tvert over, fra den ene ende til den andre.</span> <span class="verse"><a name="29">29</a>Plankene skal du klæ med gull, og ringene på dem, som tverrstengene skal stikkes i, skal du gjøre helt av gull; tverrstengene skal du også klæ med gull.</span> <span class="verse"><a name="30">30</a>Du skal reise tabernaklet på den rette måte, således som det blev vist dig på fjellet.</span> <span class="verse"><a name="31">31</a>Så skal du gjøre et forheng av blå og purpurrød og karmosinrød ull og fint, tvunnet lingarn; det skal gjøres i kunstvevning med kjeruber på.</span> <span class="verse"><a name="32">32</a>Og du skal henge det på fire gullklædde stolper av akasietre som det er gullhaker på, og som står på fire fotstykker av sølv.</span> <span class="verse"><a name="33">33</a>Og du skal henge forhenget under krokene* og føre vidnesbyrdets ark dit og sette den innenfor forhenget; og forhenget skal være for eder en skillevegg mellem det Hellige og det Aller-helligste. / <* 2MO 26, 6.></span> <span class="verse"><a name="34">34</a>Og du skal sette nådestolen ovenpå vidnesbyrdets ark i det Aller-helligste.</span> <span class="verse"><a name="35">35</a>Du skal sette bordet utenfor forhenget, og lysestaken midt imot bordet ved den søndre side av tabernaklet; bordet skal du sette ved den nordre side.</span> <span class="verse"><a name="36">36</a>Til teltdøren skal du gjøre et teppe av blå og purpurrød og karmosinrød ull og fint, tvunnet lingarn med utsydd arbeid.</span> <span class="verse"><a name="37">37</a>Og du skal gjøre fem stolper av akasietre til teppet og klæ dem med gull; hakene på dem skal være av gull, og du skal støpe fem fotstykker av kobber til dem.</span> </p></div</div></div></body></html>