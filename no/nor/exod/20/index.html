<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 20</strong></div><p><span class="verse"><a name="1">1</a>Da talte Gud alle disse ord og sa:</span> <span class="verse"><a name="2">2</a>Jeg er Herren din Gud, som førte dig ut av Egyptens land, av trælehuset.</span> <span class="verse"><a name="3">3</a>Du skal ikke ha andre guder foruten mig.</span> <span class="verse"><a name="4">4</a>Du skal ikke gjøre dig noget utskåret billede eller nogen avbildning av det som er oppe i himmelen, eller av det som er nede på jorden, eller av det som er i vannet nedenfor jorden.</span> <span class="verse"><a name="5">5</a>Du skal ikke tilbede dem og ikke tjene dem; for jeg, Herren din Gud, er en nidkjær Gud, som hjemsøker fedres misgjerninger på barn inntil tredje og fjerde ledd, på dem som hater mig,</span> <span class="verse"><a name="6">6</a>og som gjør miskunnhet mot tusen ledd, mot dem som elsker mig og holder mine bud.</span> <span class="verse"><a name="7">7</a>Du skal ikke misbruke Herrens, din Guds navn; for Herren vil ikke holde den uskyldig som misbruker hans navn.</span> <span class="verse"><a name="8">8</a>Kom hviledagen i hu, så du holder den hellig!</span> <span class="verse"><a name="9">9</a>Seks dager skal du arbeide og gjøre all din gjerning.</span> <span class="verse"><a name="10">10</a>Men den syvende dag er sabbat for Herren din Gud; da skal du intet arbeid gjøre, hverken du eller din sønn eller din datter, din tjener eller din tjenestepike eller ditt fe eller den fremmede som er hos dig innen dine porter.</span> <span class="verse"><a name="11">11</a>For i seks dager gjorde Herren himmelen og jorden, havet og alt det som i dem er, og han hvilte på den syvende dag; derfor velsignet Herren sabbatsdagen og helliget den.</span> <span class="verse"><a name="12">12</a>Hedre din far og din mor, så dine dager må bli mange i det land Herren din Gud gir dig.</span> <span class="verse"><a name="13">13</a>Du skal ikke slå ihjel.</span> <span class="verse"><a name="14">14</a>Du skal ikke drive hor.</span> <span class="verse"><a name="15">15</a>Du skal ikke stjele.</span> <span class="verse"><a name="16">16</a>Du skal ikke si falskt vidnesbyrd mot din næste.</span> <span class="verse"><a name="17">17</a>Du skal ikke begjære din næstes hus. Du skal ikke begjære din næstes hustru eller hans tjener eller hans tjenestepike eller hans okse eller hans asen eller noget som hører din næste til.</span> <span class="verse"><a name="18">18</a>Og alt folket så og hørte tordenen og luene og basunlyden og fjellet i røk; og da folket så og hørte dette, skalv de og holdt sig langt borte.</span> <span class="verse"><a name="19">19</a>Og de sa til Moses: Tal du med oss, så vil vi høre; men la ikke Gud tale med oss, forat vi ikke skal dø!</span> <span class="verse"><a name="20">20</a>Men Moses sa til folket: Frykt ikke! Gud er kommet for å prøve eder, og forat frykt for ham skal være over eder, så I ikke synder.</span> <span class="verse"><a name="21">21</a>Så blev folket stående langt borte, og Moses gikk nær til mørket hvor Gud var.</span> <span class="verse"><a name="22">22</a>Og Herren sa til Moses: Så skal du si til Israels barn: I har sett hvorledes jeg talte til eder fra himmelen.</span> <span class="verse"><a name="23">23</a>I skal ikke gjøre eder nogen gud ved siden av mig; guder av sølv eller guder av gull skal I ikke gjøre eder.</span> <span class="verse"><a name="24">24</a>Et alter av jord skal du gjøre mig, og på det skal du ofre dine brennoffer og dine takkoffer, ditt småfe og ditt storfe; på ethvert sted hvor jeg lar mitt navn ihukomme, vil jeg komme til dig og velsigne dig.</span> <span class="verse"><a name="25">25</a>Men dersom du vil gjøre mig et alter av sten, da skal du ikke bygge det av huggen sten; for bruker du ditt huggjern på stenene, da vanhelliger du dem.</span> <span class="verse"><a name="26">26</a>Og du skal ikke gå op til mitt alter på trapper, forat ikke din blusel skal blottes over det.</span> </p></div</div></div></body></html>