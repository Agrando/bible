<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 36</strong></div><p><span class="verse"><a name="1">1</a>Og Besalel og Oholiab og alle kunstforstandige menn, som Herren hadde gitt forstand og kunnskap, så de forstod sig på alt det arbeid som skulde til for å få helligdommen ferdig, gjorde i ett og alt som Herren hadde sagt.</span> <span class="verse"><a name="2">2</a>For Moses kalte Besalel og Oholiab og alle kunstforstandige menn, som Herren hadde gitt kunstnergaver, alle hvis hjerte drev dem, til å skride til verket for å fullføre det.</span> <span class="verse"><a name="3">3</a>Og de fikk hos Moses hele den gave som Israels barn hadde båret frem til det arbeid som skulde utføres for å få helligdommen ferdig. Men folket bar fremdeles frivillige gaver frem til ham hver morgen.</span> <span class="verse"><a name="4">4</a>Da kom alle de kunstforstandige menn som utførte alt arbeidet ved helligdommen, enhver fra det arbeid han var i ferd med,</span> <span class="verse"><a name="5">5</a>og de sa til Moses: Folket bærer frem meget mere enn det trenges til det arbeid som Herren har befalt å fullføre.</span> <span class="verse"><a name="6">6</a>Da lot Moses rope ut i hele leiren: Ingen, hverken mann eller kvinne, skal lenger bære noget frem som gave til helligdommen! Så holdt folket op med å bære frem gaver.</span> <span class="verse"><a name="7">7</a>Men det som var gitt, var nok til hele det arbeid som skulde fullføres, ja mere enn nok.</span> <span class="verse"><a name="8">8</a>Så gjorde da alle de kunstforstandige blandt dem som var med i arbeidet, tabernaklet av ti tepper; av fint, tvunnet lingarn og blå og purpurrød og karmosinrød ull blev de gjort med kjeruber på i kunstvevning.</span> <span class="verse"><a name="9">9</a>Hvert teppe var åtte og tyve alen langt og fire alen bredt; alle teppene holdt samme mål.</span> <span class="verse"><a name="10">10</a>Fem av teppene festet de sammen, det ene til det andre, og likeså de andre fem tepper.</span> <span class="verse"><a name="11">11</a>Og de gjorde hemper av blå ull i kanten på det ene teppe, ytterst der hvor sammenfestingen skulde være; likeså gjorde de i kanten på det ytterste teppe, der hvor den andre sammenfesting skulde være.</span> <span class="verse"><a name="12">12</a>Femti hemper gjorde de på det ene teppe, og femti hemper gjorde de ytterst på det teppe som var der hvor den andre sammenfesting skulde være; hempene var like mot hverandre, den ene mot den andre.</span> <span class="verse"><a name="13">13</a>Og de gjorde femti gullkroker og festet teppene til hverandre med krokene, så tabernaklet blev et sammenhengende telt.</span> <span class="verse"><a name="14">14</a>Så gjorde de tepper av gjetehår til et dekke over tabernaklet; elleve sådanne tepper gjorde de.</span> <span class="verse"><a name="15">15</a>Hvert teppe var tretti alen langt og fire alen bredt; alle de elleve tepper holdt samme mål.</span> <span class="verse"><a name="16">16</a>Og de festet fem av teppene sammen for sig og seks for sig.</span> <span class="verse"><a name="17">17</a>De gjorde femti hemper i kanten på det ene teppe, ytterst der hvor sammenfestingen skulde være, og likeså femti hemper i kanten på det andre teppe, der hvor sammenfestingen skulde være.</span> <span class="verse"><a name="18">18</a>Og de gjorde femti kobberkroker til å feste teppene sammen med så det blev ett dekke.</span> <span class="verse"><a name="19">19</a>Over dekket gjorde de et varetak av rødfarvede værskinn og ovenpå det et varetak av takasskinn.</span> <span class="verse"><a name="20">20</a>Plankene til tabernaklet gjorde de av akasietre og reiste dem på ende.</span> <span class="verse"><a name="21">21</a>Hver planke var ti alen lang og halvannen alen bred.</span> <span class="verse"><a name="22">22</a>På hver planke var det to tapper, med en tverrlist imellem; således gjorde de med alle plankene til tabernaklet.</span> <span class="verse"><a name="23">23</a>Og av plankene som de gjorde til tabernaklet, reiste de tyve planker på den side som vendte mot syd;</span> <span class="verse"><a name="24">24</a>og firti fotstykker av sølv gjorde de til å sette under de tyve planker, to fotstykker under hver planke til å feste begge tappene i.</span> <span class="verse"><a name="25">25</a>Likeså gjorde de tyve planker til tabernaklets andre side, den som vendte mot nord,</span> <span class="verse"><a name="26">26</a>og til dem firti fotstykker av sølv, to fotstykker under hver planke.</span> <span class="verse"><a name="27">27</a>Til baksiden av tabernaklet, mot vest, gjorde de seks planker.</span> <span class="verse"><a name="28">28</a>Og to planker gjorde de til tabernaklets hjørner på baksiden;</span> <span class="verse"><a name="29">29</a>de var dobbelte nedenfra og likeledes begge dobbelte helt op, til den første ring; således gjorde de med dem begge på begge hjørnene.</span> <span class="verse"><a name="30">30</a>Således blev det åtte planker med sine fotstykker av sølv - seksten fotstykker, to under hver planke.</span> <span class="verse"><a name="31">31</a>Så gjorde de tverrstenger av akasietre, fem til plankene på den ene side av tabernaklet</span> <span class="verse"><a name="32">32</a>og fem til plankene på den andre side, og fem til plankene på baksiden av tabernaklet, mot vest.</span> <span class="verse"><a name="33">33</a>Og den mellemste tverrstang satte de således at den gikk tvert over midt på plankeveggen, fra den ene ende til den andre.</span> <span class="verse"><a name="34">34</a>Plankene klædde de med gull, og ringene på dem, som tverrstengene skulde stikkes i, gjorde de helt av gull; tverrstengene klædde de også med gull.</span> <span class="verse"><a name="35">35</a>Så gjorde de forhenget av blå og purpurrød og karmosinrød ull og fint, tvunnet lingarn; de gjorde det i kunstvevning med kjeruber på.</span> <span class="verse"><a name="36">36</a>Og de gjorde fire stolper av akasietre til forhenget og klædde dem med gull; hakene på dem var av gull, og de støpte fire fotstykker av sølv til dem.</span> <span class="verse"><a name="37">37</a>Til teltdøren gjorde de et teppe av blå og purpurrød og karmosinrød ull og fint, tvunnet lingarn med utsydd arbeid,</span> <span class="verse"><a name="38">38</a>og til teppet fem stolper med sine haker, og de klædde stolpehodene og stengene med gull; og til stolpene gjorde de fem fotstykker av kobber.</span> </p></div</div></div></body></html>