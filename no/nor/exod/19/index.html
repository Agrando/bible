<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 19</strong></div><p><span class="verse"><a name="1">1</a>På tremåneders-dagen efterat Israels barn var gått ut av Egyptens land, kom de til Sinai ørken.</span> <span class="verse"><a name="2">2</a>De brøt op fra Refidim og kom til Sinai ørken og slo leir i ørkenen, og Israel leiret sig der midt imot fjellet. -</span> <span class="verse"><a name="3">3</a>Men Moses steg op til Gud, og Herren ropte til ham fra fjellet og sa: Så skal du si til Jakobs hus og kunngjøre for Israels barn:</span> <span class="verse"><a name="4">4</a>I har sett hvad jeg har gjort med egypterne, og hvorledes jeg har båret eder på ørnevinger og ført eder til mig.</span> <span class="verse"><a name="5">5</a>Dersom I nu lyder min røst og holder min pakt, da skal I være min eiendom fremfor alle folk; for hele jorden hører mig til.</span> <span class="verse"><a name="6">6</a>Og I skal være mig et kongerike av prester og et hellig folk. Dette er de ord du skal tale til Israels barn.</span> <span class="verse"><a name="7">7</a>Da Moses kom tilbake, kalte han folkets eldste til sig og bar frem for dem alle disse ord som Herren hadde pålagt ham.</span> <span class="verse"><a name="8">8</a>Da svarte folket alle som én og sa: Alt det Herren har sagt, vil vi gjøre. Og Moses bar folkets ord tilbake til Herren.</span> <span class="verse"><a name="9">9</a>Da sa Herren til Moses: Se, jeg vil komme til dig i en tykk sky, så folket kan høre når jeg taler med dig, og alltid tro på dig. Og Moses bar folkets ord frem for Herren.</span> <span class="verse"><a name="10">10</a>Og Herren sa til Moses: Gå til folket og la dem hellige sig idag og imorgen og tvette sine klær,</span> <span class="verse"><a name="11">11</a>og la dem holde sig rede den tredje dag; for på den tredje dag skal Herren stige ned på Sinai berg for hele folkets øine.</span> <span class="verse"><a name="12">12</a>Og du skal avmerke en grense for folket rundt omkring og si: Vokt eder for å stige op på fjellet eller røre ved dets fot! Enhver som rører ved fjellet, skal visselig late livet;</span> <span class="verse"><a name="13">13</a>ingen hånd skal røre ved ham, han skal stenes eller skytes; enten det er dyr eller mennesker, skal de ikke leve. Når basunen lyder med lange toner, da skal de* stige op på fjellet. / <* se 2MO 24, 1.></span> <span class="verse"><a name="14">14</a>Så gikk Moses ned fra fjellet til folket, og han lot folket hellige sig og tvette sine klær.</span> <span class="verse"><a name="15">15</a>Og han sa til folket: Hold eder rede den tredje dag, kom ikke nær nogen kvinne!</span> <span class="verse"><a name="16">16</a>Så skjedde det den tredje dag da morgenen brøt frem, da tok det til å tordne og lyne, og det la sig en tung sky over fjellet, og det hørtes en sterk basunlyd; da skalv alt folket som var i leiren.</span> <span class="verse"><a name="17">17</a>Men Moses førte folket ut av leiren til møte med Gud, og de stilte sig nedenfor fjellet.</span> <span class="verse"><a name="18">18</a>Og hele Sinai berg stod i røk, fordi Herren var steget ned på det i ild, og røken av det steg op som røken av en ovn, og hele fjellet skalv.</span> <span class="verse"><a name="19">19</a>Og basunens lyd tok til og blev sterkere og sterkere; Moses talte, og Gud svarte ham med lydelig røst.</span> <span class="verse"><a name="20">20</a>Og Herren steg ned på Sinai berg, på fjellets topp; og Herren kalte Moses op på fjellets topp, og Moses steg op.</span> <span class="verse"><a name="21">21</a>Og Herren sa til Moses: Stig ned og advar folket, så de ikke trenger sig frem til Herren for å se ham, for da kommer mange av dem til å falle.</span> <span class="verse"><a name="22">22</a>Også prestene, de som treder Herren nær, skal hellige sig, forat Herren ikke skal bryte inn blandt dem.</span> <span class="verse"><a name="23">23</a>Da sa Moses til Herren: Folket kan ikke stige op på Sinai berg; for du har selv advart oss og sagt at vi skulde avmerke en grense om fjellet og hellige det.</span> <span class="verse"><a name="24">24</a>Og Herren sa til ham: Stig nu ned og kom så her op igjen, både du og Aron; men prestene og folket må ikke trenge sig frem og stige op til Herren, forat han ikke skal bryte inn blandt dem.</span> <span class="verse"><a name="25">25</a>Da steg Moses ned til folket og sa det til dem.</span> </p></div</div></div></body></html>