<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 33</strong></div><p><span class="verse"><a name="1">1</a>Og Herren talte til Moses: Dra nu bort herfra, både du og det folk som du har ført op fra Egyptens land, til det land jeg tilsvor Abraham, Isak og Jakob, da jeg sa: Din ætt vil jeg gi det;</span> <span class="verse"><a name="2">2</a>og jeg vil sende en engel foran dig og drive ut kana'anittene, amorittene og hetittene og ferisittene og hevittene og jebusittene.</span> <span class="verse"><a name="3">3</a>Dra op til et land som flyter med melk og honning; jeg vil ikke selv dra op med dig, fordi du er et hårdnakket folk; jeg vilde ellers komme til å ødelegge dig på veien.</span> <span class="verse"><a name="4">4</a>Da folket hørte denne hårde tale, sørget de, og ingen tok sine smykker på sig.</span> <span class="verse"><a name="5">5</a>For Herren sa til Moses: Si til Israels barn: I er et hårdnakket folk; drog jeg endog bare et øieblikk op med dig, så måtte jeg ødelegge dig; men legg nu dine smykker av dig, så jeg kan vite hvad jeg skal gjøre med dig.</span> <span class="verse"><a name="6">6</a>Da tok Israels barn sine smykker av og bar dem ikke mere, efterat de hadde draget fra fjellet Horeb.</span> <span class="verse"><a name="7">7</a>Men Moses tok et telt og slo det op utenfor leiren et godt stykke fra; han kalte det sammenkomstens telt, og enhver som søkte Herren, gikk ut til sammenkomstens telt utenfor leiren.</span> <span class="verse"><a name="8">8</a>Og hver gang Moses gikk ut til teltet, reiste hele folket sig, og de stod hver i døren til sitt telt og så efter Moses, til han var kommet inn i teltet.</span> <span class="verse"><a name="9">9</a>Og når Moses var kommet inn i teltet, da senket skystøtten sig og stod i døren til teltet, og han* talte med Moses. / <* Herren.></span> <span class="verse"><a name="10">10</a>Og alt folket så skystøtten stå i døren til teltet, og alt folket reiste sig og bøide sig hver i døren til sitt telt.</span> <span class="verse"><a name="11">11</a>Og Herren talte til Moses åsyn til åsyn, likesom en mann taler med sin næste. Så vendte han tilbake til leiren, men hans tjener Josva, Nuns sønn, en ung mann, vek ikke fra teltet.</span> <span class="verse"><a name="12">12</a>Og Moses sa til Herren: Se, du sier til mig: Før dette folk op! Men du har ikke latt mig vite hvem du vil sende med mig, enda du selv har sagt: Jeg kjenner dig ved navn, og du har funnet nåde for mine øine.</span> <span class="verse"><a name="13">13</a>Dersom jeg nu har funnet nåde for dine øine, så la mig se din vei, så jeg kan kjenne dig og finne nåde for dine øine, og kom i hu at dette folk er ditt folk!</span> <span class="verse"><a name="14">14</a>Da sa han: Mitt åsyn* skal gå med, og jeg vil føre dig til hvile. / <* d.e. jeg selv.></span> <span class="verse"><a name="15">15</a>Men han sa til ham: Dersom ditt åsyn ikke går med, da la oss ikke dra op herfra!</span> <span class="verse"><a name="16">16</a>Hvorav kan jeg da vite at jeg har funnet nåde for dine øine, jeg og ditt folk, medmindre du går med oss, så jeg og ditt folk blir æret fremfor alle folkeslag på jorden?</span> <span class="verse"><a name="17">17</a>Da sa Herren til Moses: Også det du nu ber om, vil jeg gjøre; for du har funnet nåde for mine øine, og jeg kjenner dig ved navn.</span> <span class="verse"><a name="18">18</a>Men han sa: La mig da få se din herlighet!</span> <span class="verse"><a name="19">19</a>Og han sa: Jeg vil la all min godhet gå forbi ditt åsyn, og jeg vil rope ut Herrens navn for ditt åsyn; for jeg vil være nådig mot den som jeg er nådig imot, og miskunne mig over den som jeg miskunner mig over.</span> <span class="verse"><a name="20">20</a>Og han sa: Du kan ikke se mitt åsyn; for intet menneske kan se mig og leve.</span> <span class="verse"><a name="21">21</a>Derefter sa Herren: Se, her tett ved mig er et sted; still dig der på berget,</span> <span class="verse"><a name="22">22</a>og når min herlighet går forbi, da vil jeg la dig stå i fjellkløften, og jeg vil dekke med min hånd over dig til jeg er gått forbi;</span> <span class="verse"><a name="23">23</a>så vil jeg ta min hånd bort; da kan du se mig bakfra, men mitt åsyn kan ingen se.</span> </p></div</div></div></body></html>