<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 2</strong></div><p><span class="verse"><a name="1">1</a>Så var det en mann av Levis hus som gikk bort og tok en Levis datter til ekte.</span> <span class="verse"><a name="2">2</a>Og kvinnen blev fruktsommelig og fødte en sønn; og da hun så at det var et vakkert barn, skjulte hun ham i tre måneder.</span> <span class="verse"><a name="3">3</a>Men da hun ikke lenger kunne skjule ham, tok hun en kiste til ham av rør og smurte den over med jordbek og tjære, og hun la gutten i den og satte den i sivet ved elvebredden.</span> <span class="verse"><a name="4">4</a>Men hans søster stod et stykke fra for å få vite hvorledes det gikk ham.</span> <span class="verse"><a name="5">5</a>Da kom Faraos datter ned til elven for å bade sig, mens hennes jomfruer gikk frem og tilbake på elvebredden; hun fikk se kisten midt i sivet og sendte sin pike avsted og lot den hente.</span> <span class="verse"><a name="6">6</a>Da hun åpnet den, så hun barnet, og se, det var en gutt som lå der og gråt; da ynkedes hun over ham og sa: Det er en av hebreernes guttebarn.</span> <span class="verse"><a name="7">7</a>Da sa hans søster til Faraos datter: Skal jeg gå og hente en amme til dig blandt de hebraiske kvinner, så hun kan fostre op barnet for dig?</span> <span class="verse"><a name="8">8</a>Faraos datter svarte henne: Ja, gå! Og piken gikk og hentet guttens mor.</span> <span class="verse"><a name="9">9</a>Da sa Faraos datter til henne: Ta denne gutt og fostre ham op for mig; jeg vil gi dig lønn for det. Og konen tok gutten og fostret ham op.</span> <span class="verse"><a name="10">10</a>Da gutten blev voksen, gikk hun med ham til Faraos datter, og han blev som en sønn for henne; hun kalte ham Moses*, for - sa hun - av vannet har jeg dradd ham op. / <* den som er dradd op av vannet.></span> <span class="verse"><a name="11">11</a>Og det hendte på den tid da Moses var blitt voksen, at han gikk ut til sine brødre og så på deres slit og slep, og han fikk se en egyptisk mann som slo en hebraisk mann, en av hans brødre.</span> <span class="verse"><a name="12">12</a>Da vendte han sig hit og dit og så at det ikke var nogen der, og så slo han egypteren ihjel og skjulte ham i sanden.</span> <span class="verse"><a name="13">13</a>Den andre dag gikk han atter ut og så to hebraiske menn som holdt på å slåss; da sa han til ham som hadde urett: Hvorfor slår du din landsmann?</span> <span class="verse"><a name="14">14</a>Han svarte: Hvem har satt dig til høvding og dommer over oss? Tenker du å slå mig ihjel, likesom du slo egypteren ihjel? Da blev Moses redd og sa: Sannelig, saken er blitt kjent.</span> <span class="verse"><a name="15">15</a>Da Farao fikk høre det, søkte han å slå Moses ihjel; men Moses flyktet for Farao, og han tok bolig i landet Midian og bodde ved en brønn.</span> <span class="verse"><a name="16">16</a>Presten i Midian hadde syv døtre; de kom og øste op vann og fylte vannrennene for å vanne sin fars småfe.</span> <span class="verse"><a name="17">17</a>Så kom det nogen gjætere og drev dem bort; men Moses stod op og hjalp dem og vannet deres småfe.</span> <span class="verse"><a name="18">18</a>Da de så kom hjem til Re'uel, sin far, sa han: Hvorfor kommer I så snart idag?</span> <span class="verse"><a name="19">19</a>De svarte: En egyptisk mann hjalp oss mot gjæterne, og han øste også vann for oss og vannet småfeet.</span> <span class="verse"><a name="20">20</a>Da sa han til sine døtre: Hvor er han da? Hvorfor lot I mannen bli igjen der? Be ham inn, så han kan ete med oss!</span> <span class="verse"><a name="21">21</a>Og Moses samtykket i å bli hos mannen; og han lot Moses få sin datter Sippora til hustru.</span> <span class="verse"><a name="22">22</a>Hun fikk en sønn, og han kalte ham Gersom*; for han sa: Jeg er blitt en gjest i et fremmed land. / <* utlending der.></span> <span class="verse"><a name="23">23</a>Da lang tid var gått, døde kongen i Egypten, og Israels barn sukket over sin trældom og klaget; og deres rop over trældommen steg op til Gud.</span> <span class="verse"><a name="24">24</a>Og Gud hørte deres sukk, og Gud kom i hu sin pakt med Abraham, Isak og Jakob.</span> <span class="verse"><a name="25">25</a>Og Gud så til Israels barn, og Gud kjentes ved dem.</span> </p></div</div></div></body></html>