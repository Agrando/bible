<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 5</strong></div><p><span class="verse"><a name="1">1</a>Derefter gikk Moses og Aron inn til Farao og sa: Så sier Herren, Israels Gud: La mitt folk fare, så de kan holde høitid for mig i ørkenen!</span> <span class="verse"><a name="2">2</a>Men Farao sa: Hvem er Herren som jeg skal lyde og la Israel fare? Jeg kjenner ikke Herren, og heller ikke vil jeg la Israel fare.</span> <span class="verse"><a name="3">3</a>Da sa de: Hebreernes Gud har møtt oss; la oss dra tre dagsreiser ut i ørkenen og ofre til Herren vår Gud, så han ikke skal slå oss med pest eller sverd!</span> <span class="verse"><a name="4">4</a>Men kongen i Egypten sa til dem: Hvorfor vil I, Moses og Aron, dra folket fra dets arbeid? Gå og gjør det I skal!</span> <span class="verse"><a name="5">5</a>Så sa Farao: Se, folket er nu blitt altfor tallrikt i landet, og så vil I dra dem bort fra det de har å gjøre!</span> <span class="verse"><a name="6">6</a>Og samme dag bød Farao arbeidsfogdene og opsynsmennene over folket og sa:</span> <span class="verse"><a name="7">7</a>I skal ikke mere gi folket halm til teglarbeidet, som før; de skal selv gå og sanke sig halm.</span> <span class="verse"><a name="8">8</a>Men den samme mengde teglsten som de før har gjort, skal I pålegge dem; I skal ikke avkorte noget i deres arbeid. For de er dovne; derfor skriker de og sier: La oss gå og ofre til vår Gud!</span> <span class="verse"><a name="9">9</a>Legg tungt arbeid på disse mennesker, så de har nok med det og ikke hører efter løgnaktige ord!</span> <span class="verse"><a name="10">10</a>Da gikk arbeidsfogdene og opsynsmennene ut og sa til folket: Så sier Farao: Jeg gir eder ikke lenger halm.</span> <span class="verse"><a name="11">11</a>Gå selv og finn eder halm, hvor I kan; Men i eders arbeid skal det ikke avkortes noget.</span> <span class="verse"><a name="12">12</a>Da spredte folket sig over hele Egyptens land for å sanke stubber til å bruke istedenfor halm.</span> <span class="verse"><a name="13">13</a>Men arbeidsfogdene drev på og sa: Gjør eders arbeid ferdig, fullt dagsverk for hver dag, likesom dengang I hadde halm.</span> <span class="verse"><a name="14">14</a>Og opsynsmennene som Faraos arbeidsfogder hadde satt over Israels barn, fikk hugg, og arbeidsfogdene sa til dem: Hvorfor har I ikke gjort ferdig den fastsatte mengde teglsten, likesom før, hverken igår eller idag?</span> <span class="verse"><a name="15">15</a>Da gikk opsynsmennene over Israels barn til Farao og klaget høilydt for ham og sa: Hvorfor gjør du således med dine tjenere?</span> <span class="verse"><a name="16">16</a>Dine tjenere får ikke halm, og allikevel sier de til oss: Gjør tegl! Og så får dine tjenere hugg, enda det er ditt eget folk som har skylden.</span> <span class="verse"><a name="17">17</a>Men han sa: Dovne er I, dovne! Derfor sier I: Vi vil gå og ofre til Herren.</span> <span class="verse"><a name="18">18</a>Så gå nu og arbeid! Halm får I ikke, men den fastsatte mengde tegl skal I komme med.</span> <span class="verse"><a name="19">19</a>Israels barns opsynsmenn så at de var ille farne, da det blev sagt til dem: I skal ikke avkorte noget i den teglsten I skal ha ferdig - fullt dagsverk for hver dag!</span> <span class="verse"><a name="20">20</a>Og da de kom ut fra Farao, møtte de Moses og Aron, som stod og ventet på dem.</span> <span class="verse"><a name="21">21</a>Og de sa til dem: Herren hjemsøke eder og dømme eder fordi I har ført oss i vanrykte hos Farao og hans tjenere, så I har gitt dem sverd i hånden til å slå oss ihjel.</span> <span class="verse"><a name="22">22</a>Da vendte Moses sig igjen til Herren og sa: Herre, hvorfor har du gjort så ille med dette folk? Hvorfor har du sendt mig?</span> <span class="verse"><a name="23">23</a>For fra den stund jeg gikk inn til Farao for å tale i ditt navn, har han gjort ille mot dette folk, og du har aldeles ikke hjulpet ditt folk.</span> </p></div</div></div></body></html>