<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 28</strong></div><p><span class="verse"><a name="1">1</a>Så skal du kalle din bror Aron ut av Israels barns mengde, og la ham trede frem til dig, både han og hans sønner, og sette dem til prester for mig - Aron og Nadab og Abihu og Eleasar og Itamar, Arons sønner.</span> <span class="verse"><a name="2">2</a>Og du skal gjøre hellige klær for Aron, din bror, til ære og til pryd.</span> <span class="verse"><a name="3">3</a>Og du skal tale til alle kunstforstandige menn, alle som jeg har fylt med kunstnerånd; og de skal gjøre de klær som Aron skal bære, forat han kan helliges til å tjene mig som prest.</span> <span class="verse"><a name="4">4</a>Dette er de klær som de skal gjøre: en brystduk og en livkjortel og en overkjortel og en ternet underkjortel, en hue og et belte - hellige klær skal de gjøre til Aron, din bror, og hans sønner, så han kan tjene mig som prest.</span> <span class="verse"><a name="5">5</a>De skal ta gullet og den blå og den purpurrøde og den karmosinrøde ull og det fine lingarn,</span> <span class="verse"><a name="6">6</a>og de skal gjøre livkjortelen av gull, blå, purpurrød og karmosinrød ull og fint, tvunnet lingarn i kunstvevning.</span> <span class="verse"><a name="7">7</a>Den skal ha to skulderstykker som kan festes til hverandre, ett i hver ende; det skal være til å hekte den sammen med.</span> <span class="verse"><a name="8">8</a>Og beltet som skal sitte på den og holde den sammen, skal være av samme slags vevning og i ett stykke med den, av gull og blå og purpurrød og karmosinrød ull og fint, tvunnet lingarn.</span> <span class="verse"><a name="9">9</a>Og du skal ta to onyksstener, og på dem skal du inngrave navnene på Israels barn,</span> <span class="verse"><a name="10">10</a>seks navn på den ene sten og de andre seks navn på den andre sten efter alderen.</span> <span class="verse"><a name="11">11</a>Som en arbeider i sten og skjærer ut et signet, således skal du la navnene på Israels barn skjære ut på begge stenene; du skal sette dem inn i flettverk av gull.</span> <span class="verse"><a name="12">12</a>Og du skal sette begge stenene på livkjortelens skulderstykker, forat de skal minne om Israels barn; og når Aron står for Herrens åsyn, skal han bære deres navn på begge sine skuldrer for å minne om dem.</span> <span class="verse"><a name="13">13</a>Så skal du gjøre flettverk av gull</span> <span class="verse"><a name="14">14</a>og to kjeder av rent gull; de skal være slynget, således som de slynger snorer; disse slyngede kjeder skal du feste til flettverkene.</span> <span class="verse"><a name="15">15</a>Så skal du gjøre en doms-brystduk* i kunstvevning, i samme slags vevning som livkjortelen; av gull og blå, purpurrød og karmosinrød ull og fint, tvunnet lingarn skal du gjøre den. / <* se 2MO 28, 30.></span> <span class="verse"><a name="16">16</a>Den skal være firkantet og dobbelt lagt, et spann lang og et spann bred.</span> <span class="verse"><a name="17">17</a>Og du skal sette på den fire rader med innfattede stener. I en rad skal det være en karneol, en topas og en smaragd; det er den første rad.</span> <span class="verse"><a name="18">18</a>I den annen rad skal det være en karfunkel, en safir og en diamant,</span> <span class="verse"><a name="19">19</a>og i den tredje rad en hyasint, en agat og en ametyst,</span> <span class="verse"><a name="20">20</a>og i den fjerde rad en krysolitt og en onyks og en jaspis. De skal være innfattet i flettverk av gull.</span> <span class="verse"><a name="21">21</a>Stenene skal være tolv i tallet, efter navnene på Israels sønner, en for hvert navn; på hver sten skal navnet på en av de tolv stammer være innskåret likesom på et signet.</span> <span class="verse"><a name="22">22</a>Til brystduken skal du også gjøre kjeder av rent gull, slynget som snorer.</span> <span class="verse"><a name="23">23</a>Likeså skal du gjøre to gullringer til brystduken, og dem skal du sette på hver sitt hjørne av den.</span> <span class="verse"><a name="24">24</a>Og du skal feste de to slyngede gullkjeder i de to ringer på hjørnene av brystduken.</span> <span class="verse"><a name="25">25</a>Og de to andre ender av de to slyngede kjeder skal du feste i de to flettverk* og så feste dem til livkjortelens skulderstykker på fremsiden. / <* 2MO 28, 11. 13. 14.></span> <span class="verse"><a name="26">26</a>Så skal du gjøre to andre gullringer og sette dem på de to andre hjørner av brystduken på den indre side av den, den som vender inn mot livkjortelen.</span> <span class="verse"><a name="27">27</a>Og du skal gjøre ennu to gullringer og sette dem på livkjortelens to skulderstykker nedentil på fremsiden, der hvor den festes sammen, ovenfor livkjortelens belte.</span> <span class="verse"><a name="28">28</a>Så skal ringene på brystduken bindes til ringene på livkjortelen med en snor av blå ull, så brystduken kommer til å sitte ovenfor livkjortelens belte og ikke kan skilles fra livkjortelen.</span> <span class="verse"><a name="29">29</a>Og når Aron går inn i helligdommen, skal han bære navnene på Israels barn i doms-brystduken på sitt hjerte for alltid å minne om dem for Herrens åsyn.</span> <span class="verse"><a name="30">30</a>I doms-brystduken skal du legge urim og tummim*; de skal ligge ved Arons hjerte når han går inn for Herrens åsyn, så Aron alltid skal bære Israels barns dom på sitt hjerte for Herrens åsyn. / <* Ved urim og tummim (lys og fullkommenhet) åpenbarte Herren ypperstepresten og ved ham folket sin vilje og gav oplysning i tvilsomme tilfelle.></span> <span class="verse"><a name="31">31</a>Overkjortelen* som hører til livkjortelen, skal du gjøre helt igjennem av blå ull. / <* En kjortel til å bære over underkjortelen, men under livkjortelen.></span> <span class="verse"><a name="32">32</a>Midt på den skal det være en åpning for hodet, og rundt omkring åpningen skal det være en vevet bord - likesom åpningen på en brynje - forat den ikke skal revne.</span> <span class="verse"><a name="33">33</a>Og rundt omkring på kanten av den nedentil skal du sette granatepler av blå, purpurrød og karmosinrød ull og mellem dem gullbjeller rundt omkring,</span> <span class="verse"><a name="34">34</a>først en gullbjelle og et granateple og så atter en gullbjelle og et granateple, og således rundt omkring hele kanten av overkjortelen nedentil.</span> <span class="verse"><a name="35">35</a>Denne overkjortel skal Aron ha på hver gang han gjør tjeneste, så lyden av den kan høres når han går inn i helligdommen for Herrens åsyn, og når han går ut - forat han ikke skal dø.</span> <span class="verse"><a name="36">36</a>Så skal du gjøre en plate av rent gull og skjære ut på den således som en skjærer ut et signet: Helliget Herren.</span> <span class="verse"><a name="37">37</a>Du skal feste den til en snor av blå ull, og den skal sitte på huen; på fremsiden av huen skal den sitte.</span> <span class="verse"><a name="38">38</a>Over Arons panne skal den sitte, så Aron kan bære den synd som henger ved de hellige ting Israels barn vier til Herren, alle de hellige gaver de bærer frem; den skal alltid sitte over hans panne, forat de kan finne velbehag for Herrens åsyn.</span> <span class="verse"><a name="39">39</a>Så skal du veve en ternet underkjortel av fint lin og gjøre en hue av fint lin, og et belte med utsydd arbeid.</span> <span class="verse"><a name="40">40</a>Og til Arons sønner skal du gjøre underkjortler, og du skal gjøre dem belter, og du skal gjøre dem høie huer, til ære og til pryd.</span> <span class="verse"><a name="41">41</a>Med dette skal du klæ Aron, din bror, og likeså hans sønner, og du skal salve dem og fylle deres hender* og hellige dem, så de kan tjene mig som prester. / <* d.e. innvie dem ved å overgi visse offerstykker i deres hender, se 2MO 29, 22 fg.></span> <span class="verse"><a name="42">42</a>Så skal du gjøre dem benklær av lerret til å skjule deres blusel; fra lendene ned til lårene skal de nå.</span> <span class="verse"><a name="43">43</a>Og dem skal Aron og hans sønner ha på når de går inn i sammenkomstens telt, eller når de treder frem til alteret for å gjøre tjeneste i helligdommen, så de ikke skal føre skyld over sig og dø. Dette skal være en evig lov for ham og hans ætt efter ham.</span> </p></div</div></div></body></html>