<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 27</strong></div><p><span class="verse"><a name="1">1</a>Du skal gjøre et alter av akasietre, fem alen langt og fem alen bredt; firkantet skal alteret være og tre alen høit.</span> <span class="verse"><a name="2">2</a>Og du skal gjøre et horn på hvert av dets fire hjørner, og hornene skal være i ett med alteret; og du skal klæ det med kobber.</span> <span class="verse"><a name="3">3</a>Så skal du gjøre bøttene som asken skal bæres bort med, og ildskuffene og skålene til å sprenge blod med, og kjøttgaflene og fyrfatene; alle disse redskaper skal du gjøre av kobber.</span> <span class="verse"><a name="4">4</a>Til alteret skal du gjøre et gitter, et nettverk av kobber, og på nettet skal du gjøre fire kobberringer, én på hvert hjørne.</span> <span class="verse"><a name="5">5</a>Og du skal sette det under alterets avsats nedentil, så det rekker til midt på alteret.</span> <span class="verse"><a name="6">6</a>Så skal du gjøre stenger til alteret, stenger av akasietre, og du skal klæ dem med kobber.</span> <span class="verse"><a name="7">7</a>Stengene skal stikkes inn i ringene, så de er på begge sider av alteret når det blir båret.</span> <span class="verse"><a name="8">8</a>Alteret skal du gjøre av bord; det skal være hult; som det blev vist dig på fjellet, således skal det gjøres.</span> <span class="verse"><a name="9">9</a>Så skal du gjøre en forgård til tabernaklet. På den side som vender mot syd, skal det være et omheng om forgården av fint, tvunnet lingarn, hundre alen langt på den ene side,</span> <span class="verse"><a name="10">10</a>og tyve stolper dertil og til stolpene tyve fotstykker av kobber; hakene på stolpene og stengene til dem skal være av sølv.</span> <span class="verse"><a name="11">11</a>Likeså skal det på den nordre side efter lengden være et omheng, hundre alen langt, og tyve stolper dertil og til stolpene tyve fotstykker av kobber; hakene på stolpene og stengene til dem skal være av sølv.</span> <span class="verse"><a name="12">12</a>På den ene tverrside av forgården, mot vest, skal det være et omheng på femti alen, ti stolper dertil og til stolpene ti fotstykker.</span> <span class="verse"><a name="13">13</a>På den andre tverrside, som vender frem mot øst, skal forgården også holde femti alen i bredden.</span> <span class="verse"><a name="14">14</a>Således skal det være femten alen omheng på den ene kant med tre stolper og tre fotstykker til dem,</span> <span class="verse"><a name="15">15</a>og på den andre kant femten alen omheng med tre stolper og tre fotstykker til dem.</span> <span class="verse"><a name="16">16</a>Og i porten til forgården skal det være et forheng, tyve alen langt, av blå og purpurrød og karmosinrød ull og fint, tvunnet lingarn med utsydd arbeid, med fire stolper og fire fotstykker til dem.</span> <span class="verse"><a name="17">17</a>Alle stolpene rundt omkring forgården skal være sammenbundet med stenger av sølv; hakene på dem skal være av sølv og fotstykkene under dem av kobber.</span> <span class="verse"><a name="18">18</a>Lengden på forgården skal være hundre alen, og bredden overalt femti alen; og omhenget skal være fem alen høit av fint, tvunnet lingarn, og fotstykkene til det skal være av kobber.</span> <span class="verse"><a name="19">19</a>Alle arbeidsredskaper i tabernaklet og alle pluggene, både til tabernaklet og til forgården, skal være av kobber.</span> <span class="verse"><a name="20">20</a>Og du skal byde Israels barn at de skal la dig få ren olje av støtte oliven til lysestaken, så lampene kan settes op til enhver tid.</span> <span class="verse"><a name="21">21</a>I sammenkomstens telt, utenfor forhenget som henger foran vidnesbyrdet, skal Aron og hans sønner holde lampene i stand fra aften til morgen for Herrens åsyn; det skal være en evig gyldig vedtekt for Israels barn, fra slekt til slekt.</span> </p></div</div></div></body></html>