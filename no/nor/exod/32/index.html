<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 32</strong></div><p><span class="verse"><a name="1">1</a>Men da folket så at Moses drygde med å komme ned fra fjellet, samlet folket sig om Aron og sa til ham: Kom, gjør oss en gud som kan dra foran oss! For denne Moses, han som førte oss op fra Egyptens land - vi vet ikke hvad det er blitt av ham.</span> <span class="verse"><a name="2">2</a>Da sa Aron til dem: Ta gullringene som eders hustruer, eders sønner og eders døtre har i sine ører, og kom til mig med dem!</span> <span class="verse"><a name="3">3</a>Da tok alt folket gullringene ut av sine ører og kom til Aron med dem;</span> <span class="verse"><a name="4">4</a>og han tok imot gullet og støpte det om og laget det med meiselen til en kalv. Da sa de: Dette er din Gud, Israel, som førte dig op fra Egyptens land.</span> <span class="verse"><a name="5">5</a>Da Aron så dette, bygget han et alter for den og lot utrope: Imorgen er det høitid for Herren!</span> <span class="verse"><a name="6">6</a>Dagen efter stod de tidlig op og ofret brennoffer og bar frem takkoffer; og folket satte sig ned for å ete og drikke og stod op for å leke.</span> <span class="verse"><a name="7">7</a>Da sa Herren til Moses: Skynd dig og stig ned! Ditt folk, som du har ført op fra Egyptens land, har fordervet sin vei.</span> <span class="verse"><a name="8">8</a>De er hastig veket av fra den vei jeg bød dem å vandre; de har gjort sig en støpt kalv; den har de tilbedt og ofret til og sagt: Dette er din Gud, Israel, som førte dig op fra Egyptens land.</span> <span class="verse"><a name="9">9</a>Og Herren sa til Moses: Jeg har lagt merke til dette folk og sett at det er et hårdnakket folk.</span> <span class="verse"><a name="10">10</a>La nu mig få råde, så min vrede kan optendes mot dem, og jeg kan ødelegge dem; så vil jeg gjøre dig til et stort folk.</span> <span class="verse"><a name="11">11</a>Men Moses bønnfalt Herren sin Gud og sa: Herre! Hvorfor skal din vrede optendes mot ditt folk, som du har ført ut av Egyptens land med stor kraft og med veldig hånd?</span> <span class="verse"><a name="12">12</a>Hvorfor skal egypterne si: Til ulykke har han ført dem ut; han vilde slå dem ihjel i fjellene og utrydde dem av jorden? Vend om fra din brennende vrede og angre det onde du har tenkt å gjøre mot ditt folk!</span> <span class="verse"><a name="13">13</a>Kom i hu dine tjenere Abraham, Isak og Israel, til hvem du har sagt og svoret ved dig selv: Jeg vil gjøre eders ætt tallrik som stjernene på himmelen, og hele dette land som jeg har talt om, vil jeg gi eders ætt, og de skal eie det til evig tid.</span> <span class="verse"><a name="14">14</a>Så angret Herren det onde han hadde talt om å gjøre mot sitt folk.</span> <span class="verse"><a name="15">15</a>Og Moses vendte sig og gikk ned fra fjellet med vidnesbyrdets to tavler i sin hånd, og på begge sider av tavlene var der skrevet; både på forsiden og baksiden var der skrevet.</span> <span class="verse"><a name="16">16</a>Og tavlene var Guds arbeid, og skriften var Guds skrift, som var inngravd på tavlene.</span> <span class="verse"><a name="17">17</a>Da Josva hørte hvorledes folket støiet og skrek, sa han til Moses: Det lyder krigsrop i leiren.</span> <span class="verse"><a name="18">18</a>Men han svarte: Det lyder ikke som seiersrop og ikke som skrik over mannefall; det er lyd av sang jeg hører.</span> <span class="verse"><a name="19">19</a>Og da Moses kom nær til leiren, så han kalven og dansen; da optendtes hans vrede; han kastet tavlene fra sig og slo dem i stykker ved foten av fjellet.</span> <span class="verse"><a name="20">20</a>Og han tok kalven som de hadde gjort, og kastet den på ilden og knuste den til den blev til støv, og støvet strødde han ovenpå vannet og gav Israels barn det å drikke.</span> <span class="verse"><a name="21">21</a>Så sa Moses til Aron: Hvad har dette folk gjort dig, siden du har ført så stor en synd over det?</span> <span class="verse"><a name="22">22</a>Aron svarte: La ikke din vrede optendes, herre! Du vet selv at dette folk ligger i det onde;</span> <span class="verse"><a name="23">23</a>de sa til mig: Gjør oss en gud som kan dra foran oss! For denne Moses, han som førte oss op fra Egyptens land - vi vet ikke hvad det er blitt av ham.</span> <span class="verse"><a name="24">24</a>Da sa jeg til dem: Den som har gullsmykker på sig, ta dem av sig! Så gav de mig dem, og jeg kastet dem på ilden, og således blev denne kalv til.</span> <span class="verse"><a name="25">25</a>Da Moses så at folket var ustyrlig - for Aron hadde sloppet det løs til spott for deres motstandere -</span> <span class="verse"><a name="26">26</a>så stilte han sig i porten til leiren og sa: Hver den som hører Herren til, han komme hit til mig! Da samlet alle Levis barn sig om ham.</span> <span class="verse"><a name="27">27</a>Og han sa til dem: Så sier Herren, Israels Gud: Hver binde sitt sverd ved sin lend! Gå så frem og tilbake fra port til port i leiren og slå ihjel hver sin bror og hver sin venn og hver sin frende!</span> <span class="verse"><a name="28">28</a>Og Levis barn gjorde som Moses sa; og den dag falt det av folket omkring tre tusen mann.</span> <span class="verse"><a name="29">29</a>For Moses sa: Innvi eder idag til prester for Herren, om det så er med blodet av sønn eller bror; så skal han idag gi eder sin velsignelse.</span> <span class="verse"><a name="30">30</a>Dagen efter sa Moses til folket: I har gjort en stor synd. Nu vil jeg stige op til Herren; kanskje jeg kunde gjøre soning for eders synd.</span> <span class="verse"><a name="31">31</a>Så vendte Moses tilbake til Herren og sa: Akk, dette folk har gjort en stor synd; de har gjort sig en gud av gull.</span> <span class="verse"><a name="32">32</a>Å, om du vilde forlate dem deres synd! Men hvis ikke, da slett mig ut av din bok som du har skrevet!</span> <span class="verse"><a name="33">33</a>Da sa Herren til Moses: Hver den som har syndet mot mig, ham vil jeg slette ut av min bok.</span> <span class="verse"><a name="34">34</a>Så gå nu og før folket dit jeg har sagt dig! Se, min engel skal gå foran dig, men på min hjemsøkelses dag vil jeg hjemsøke dem for deres synd.</span> <span class="verse"><a name="35">35</a>Således slo Herren folket fordi de hadde gjort kalven - den som Aron hadde laget.</span> </p></div</div></div></body></html>