<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 16</strong></div><p><span class="verse"><a name="1">1</a>Så brøt de op fra Elim, og den femtende dag i den annen måned efterat de hadde draget ut av Egyptens land, kom hele Israels barns menighet til ørkenen Sin, som ligger mellem Elim og Sinai.</span> <span class="verse"><a name="2">2</a>Og hele Israels barns menighet knurret mot Moses og Aron i ørkenen.</span> <span class="verse"><a name="3">3</a>Og Israels barn sa til dem: Å, om vi var død for Herrens hånd i Egyptens land da vi satt ved kjøttgrytene, og da vi åt brød til vi blev mette! For I har ført oss hit ut i ørkenen for å la hele denne store folkeskare dø av hunger.</span> <span class="verse"><a name="4">4</a>Da sa Herren til Moses: Se, jeg vil la regne ned brød fra himmelen til eder, og folket skal gå ut og sanke for hver dag det de trenger; således vil jeg prøve dem, om de vil følge min lov eller ikke.</span> <span class="verse"><a name="5">5</a>Og på den sjette dag skal de lage til det som de har hatt med hjem, og det skal være dobbelt så meget som det de ellers sanker for hver dag.</span> <span class="verse"><a name="6">6</a>Og Moses og Aron sa til alle Israels barn: Iaften skal I kjenne at det er Herren som har ført eder ut av Egyptens land,</span> <span class="verse"><a name="7">7</a>og imorgen skal I få se Herrens herlighet, fordi han har hørt hvorledes I knurrer mot ham; for hvad er vi, at I knurrer mot oss?</span> <span class="verse"><a name="8">8</a>Så sa Moses: I skal få se det når Herren iaften gir eder kjøtt å ete og imorgen brød, så I blir mette; for Herren har hørt hvorledes I knurrer og murrer mot ham; for hvad er vel vi? Det er ikke mot oss I knurrer, men mot Herren.</span> <span class="verse"><a name="9">9</a>Og Moses sa til Aron: Si til hele Israels barns menighet: Kom frem for Herrens åsyn; for han har hørt hvorledes I knurrer.</span> <span class="verse"><a name="10">10</a>Da så Aron talte til hele Israels barns menighet, vendte de sig mot ørkenen, og se, Herrens herlighet åpenbarte sig i skyen.</span> <span class="verse"><a name="11">11</a>Og Herren talte til Moses og sa:</span> <span class="verse"><a name="12">12</a>Jeg har hørt hvorledes Israels barn knurrer; tal til dem og si: Imellem de to aftenstunder* skal I få kjøtt å ete, og imorgen skal I mettes med brød, og I skal kjenne at jeg er Herren eders Gud. / <* se 2MO 12, 6.></span> <span class="verse"><a name="13">13</a>Da det nu blev aften, kom det vaktler og dekket leiren, og om morgenen var det et lag av dugg rundt omkring leiren.</span> <span class="verse"><a name="14">14</a>Og da duggen gikk bort, se, da lå det utover ørkenen noget fint, kornet, fint som rim på jorden.</span> <span class="verse"><a name="15">15</a>Da Israels barn så det, sa de til hverandre: Hvad er det? for de visste ikke hvad det var. Da sa Moses til dem: Det er det brød Herren har gitt eder å ete.</span> <span class="verse"><a name="16">16</a>Således har Herren befalt: Sank av det efter som enhver trenger, en omer til manns efter tallet på eders husfolk; enhver skal ta for dem som er i hans telt.</span> <span class="verse"><a name="17">17</a>Og Israels barn gjorde således, og de sanket, den ene meget, den andre lite.</span> <span class="verse"><a name="18">18</a>Og da de målte det med omeren, hadde den som hadde sanket meget, intet tilovers, og den som hadde sanket lite, fattedes intet; enhver hadde sanket efter som han trengte.</span> <span class="verse"><a name="19">19</a>Og Moses sa til dem: Ingen skal levne noget av det til om morgenen.</span> <span class="verse"><a name="20">20</a>Men de lød ikke Moses, for nogen levnet noget av det til om morgenen; da vokste det makk i det, og det luktet ille. Og Moses blev vred på dem.</span> <span class="verse"><a name="21">21</a>Siden sanket de det hver morgen efter som enhver trengte; men når solen brente hett, smeltet det.</span> <span class="verse"><a name="22">22</a>På den sjette dag sanket de dobbelt så meget brød, to omer for hver; og alle menighetens høvdinger kom og meldte det til Moses.</span> <span class="verse"><a name="23">23</a>Da sa han til dem: Det er det Herren har sagt. Imorgen er det sabbat, hellig sabbat for Herren; bak nu det I vil bake, og kok det I vil koke, men alt det som blir tilovers, skal I legge til side og gjemme til imorgen!</span> <span class="verse"><a name="24">24</a>Så lot de det ligge til om morgenen, således som Moses hadde befalt; og det luktet ikke, heller ikke var det makk i det.</span> <span class="verse"><a name="25">25</a>Da sa Moses: Et det idag. For idag er det sabbat for Herren; idag finner I ikke noget på marken.</span> <span class="verse"><a name="26">26</a>I seks dager skal I sanke det; men på den syvende dag er det sabbat, da skal det ikke være å finne.</span> <span class="verse"><a name="27">27</a>Allikevel gikk nogen av folket ut den syvende dag for å sanke; men de fant intet.</span> <span class="verse"><a name="28">28</a>Da sa Herren til Moses: Hvor lenge vil I være gjenstridige og ikke holde mine bud og mine lover?</span> <span class="verse"><a name="29">29</a>Kom i hu at Herren har gitt eder sabbaten; derfor gir han eder på den sjette dag brød for to dager; bli hjemme enhver hos sig, ingen gå hjemmefra på den syvende dag!</span> <span class="verse"><a name="30">30</a>Så hvilte folket på den syvende dag.</span> <span class="verse"><a name="31">31</a>Og israelittene kalte det manna*; det lignet korianderfrø, det var hvitt, og det smakte som honningkake. / <* hebr. man, d.e. hvad er det?.></span> <span class="verse"><a name="32">32</a>Og Moses sa: Således har Herren befalt: Fyll en omer av det og gjem det for eders efterkommere, så de kan se det brød jeg gav eder å ete i ørkenen da jeg førte eder ut av Egyptens land.</span> <span class="verse"><a name="33">33</a>Så sa Moses til Aron: Ta en krukke og legg i den en full omer manna, og sett den ned for Herrens åsyn til å gjemmes for eders efterkommere!</span> <span class="verse"><a name="34">34</a>Som Herren hadde befalt Moses, således satte Aron den ned foran vidnesbyrdet* til å gjemmes. / <* lovens tavler.></span> <span class="verse"><a name="35">35</a>Og Israels barn åt manna i firti år, inntil de kom til bygget land; de åt manna helt til de kom til grensen av Kana'ans land.</span> <span class="verse"><a name="36">36</a>En omer er tiendedelen av en efa.</span> </p></div</div></div></body></html>