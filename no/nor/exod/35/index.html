<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/exod/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/exod">Exodus</a> &gt <strong>Chapter 35</strong></div><p><span class="verse"><a name="1">1</a>Og Moses kalte sammen hele Israels barns menighet og sa til dem: Dette er det som Herren har befalt at I skal gjøre:</span> <span class="verse"><a name="2">2</a>I seks dager skal der gjøres arbeid, men den syvende dag skal I holde hellig hvile, en høihellig sabbat for Herren; enhver som gjør noget arbeid på den dag, skal lide døden.</span> <span class="verse"><a name="3">3</a>I skal ikke tende op ild i nogen av eders boliger i sabbatsdagen.</span> <span class="verse"><a name="4">4</a>Og Moses sa til hele Israels barns menighet: Dette er det som Herren har befalt:</span> <span class="verse"><a name="5">5</a>Ta ut en gave til Herren av det I eier! Enhver som har hjertelag til det, skal komme med gaven til Herren, gull og sølv og kobber</span> <span class="verse"><a name="6">6</a>og blå og purpurrød og karmosinrød ull og fint lingarn og gjetehår</span> <span class="verse"><a name="7">7</a>og rødfarvede værskinn og takasskinn og akasietre</span> <span class="verse"><a name="8">8</a>og olje til lysestaken og krydderier til salvings-oljen og til den velluktende røkelse</span> <span class="verse"><a name="9">9</a>og onyksstener og andre edelstener til å sette på livkjortelen og brystduken.</span> <span class="verse"><a name="10">10</a>Og enhver av eder som er kunstforstandig, skal komme og gjøre alt det Herren har befalt:</span> <span class="verse"><a name="11">11</a>tabernaklet med dekke og varetak, med kroker og planker, tverrstenger, stolper og fotstykker,</span> <span class="verse"><a name="12">12</a>arken med stenger, nådestolen og det dekkende forheng,</span> <span class="verse"><a name="13">13</a>bordet med stenger og alt som hører til, og skuebrødene</span> <span class="verse"><a name="14">14</a>og lysestaken og det som hører til den, og lampene og oljen til lysestaken,</span> <span class="verse"><a name="15">15</a>og røkoffer-alteret med stenger og salvings-oljen og den velluktende røkelse og dekket for inngangen - for inngangen til tabernaklet,</span> <span class="verse"><a name="16">16</a>brennoffer-alteret med kobbergitteret, stengene og alt som hører til, karet med fotstykke,</span> <span class="verse"><a name="17">17</a>omhengene til forgården med stolpene og fotstykkene, og forhenget til forgårdens port,</span> <span class="verse"><a name="18">18</a>pluggene både til tabernaklet og til forgården og snorene dertil,</span> <span class="verse"><a name="19">19</a>embedsklærne til tjenesten i helligdommen, de hellige klær til Aron, presten, og klærne for hans sønner til prestetjenesten.</span> <span class="verse"><a name="20">20</a>Og hele Israels barns menighet gikk bort fra Moses.</span> <span class="verse"><a name="21">21</a>Og de kom enhver hvis hjerte drev ham til det; og enhver hvis ånd tilskyndte ham, kom med gaver til Herren til arbeidet på sammenkomstens telt og til all tjeneste der og til de hellige klær.</span> <span class="verse"><a name="22">22</a>De kom både menn og kvinner: Enhver som hadde hjertelag til det, kom med spenner og ørenringer og fingerringer og kulekjeder, alle slags saker av gull; og likeså kom enhver som vilde vie en gave av gull til Herren.</span> <span class="verse"><a name="23">23</a>Og enhver som eide blå og purpurrød og karmosinrød ull og fint lingarn og gjetehår og rødfarvede værskinn og takasskinn, kom med det.</span> <span class="verse"><a name="24">24</a>Enhver som vilde gi en gave av sølv eller kobber, kom med sin gave til Herren; og enhver som eide akasietre til noget av det som skulde arbeides, han kom med det.</span> <span class="verse"><a name="25">25</a>Og enhver kvinne som var kunstforstandig, spant med sine hender, og de kom med det de hadde spunnet, blå og purpurrød og karmosinrød ull og fint lingarn.</span> <span class="verse"><a name="26">26</a>Og alle kvinner hvis hu og evner drev dem til det, spant gjetehårene.</span> <span class="verse"><a name="27">27</a>Og høvdingene bar frem onyksstenene og de andre edelstener til å sette på livkjortelen og på brystduken,</span> <span class="verse"><a name="28">28</a>og krydderiene og oljen til lysestaken og til salvings-oljen og til den velluktende røkelse.</span> <span class="verse"><a name="29">29</a>Enhver mann og kvinne av Israels barn hvis hjerte drev dem til å gi noget til det store verk som Herren ved Moses hadde befalt å gjøre, de kom med det som en frivillig gave til Herren.</span> <span class="verse"><a name="30">30</a>Og Moses sa til Israels barn: Se, Herren har kalt Besalel, sønn av Uri, Hurs sønn, av Juda stamme;</span> <span class="verse"><a name="31">31</a>han har fylt ham med Guds Ånd, med visdom, med forstand og med kunnskap og med dyktighet til alle slags arbeid</span> <span class="verse"><a name="32">32</a>og til å uttenke kunstverker, til å arbeide i gull og i sølv og i kobber</span> <span class="verse"><a name="33">33</a>og til å slipe stener til innfatning og skjære ut i tre, til å utføre alle slags kunstverker.</span> <span class="verse"><a name="34">34</a>Og forstand til å lære andre har han gitt både ham og Oholiab, Akisamaks sønn, av Dans stamme.</span> <span class="verse"><a name="35">35</a>Han har fylt dem med kunstnergaver, så de kan utføre alle slags treskjæring og kunstvevning og utsydd arbeid med blå og purpurrød og karmosinrød ull og fint lingarn og almindelig vevning - utføre alle slags arbeid og uttenke kunstverker.</span> </p></div</div></div></body></html>