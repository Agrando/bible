<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/2pet/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/2pet">2 Peter</a> &gt <strong>Chapter 2</strong></div><p><span class="verse"><a name="1">1</a>Men det opstod også falske profeter blandt folket, likesom det og blandt eder skal komme falske lærere, som skal lure inn vrange lærdommer som leder til fortapelse, idet de endog nekter den Herre som kjøpte dem, og fører over sig selv en brå fortapelse.</span> <span class="verse"><a name="2">2</a>Og mange skal følge dem efter i deres skamløshet, og for deres skyld skal sannhetens vei bli spottet,</span> <span class="verse"><a name="3">3</a>og av havesyke skal de med opdiktede ord utnytte eder til sin vinning. Men dommen over dem er fra gammel tid ikke ørkesløs, og deres fortapelse sover ikke.</span> <span class="verse"><a name="4">4</a>For så sant Gud ikke sparte engler da de syndet, men styrtet dem ned i avgrunnen og overgav dem til mørkets huler i varetekt til dom,</span> <span class="verse"><a name="5">5</a>og ikke sparte den gamle verden, men opholdt rettferdighetens forkynner Noah selv åttende, dengang han førte vannflommen over en verden av ugudelige,</span> <span class="verse"><a name="6">6</a>og la byene Sodoma og Gomorra i aske og fordømte dem til undergang, og dermed har satt dem til et forbillede på de ugudelige i fremtiden,</span> <span class="verse"><a name="7">7</a>og fridde ut den rettferdige Lot, som plagedes ved de ugudeliges skamløse ferd</span> <span class="verse"><a name="8">8</a>- for den rettferdige som bodde blandt dem, led dag for dag pine i sin rettferdige sjel ved de lovløse gjerninger han så og hørte -</span> <span class="verse"><a name="9">9</a>så sant vet Herren å utfri de gudfryktige av fristelser, men å holde de urettferdige i varetekt med straff til dommens dag,</span> <span class="verse"><a name="10">10</a>aller mest dem som går efter kjød i uren lyst og forakter herredømme. De selvgode vågehalser! De skjelver ikke for å spotte de høie makter,</span> <span class="verse"><a name="11">11</a>mens dog engler, som er større i styrke og makt, ikke fremfører for Herren nogen spottende dom imot dem;</span> <span class="verse"><a name="12">12</a>men disse, likesom ufornuftige dyr, av naturen født til å fanges og forgå - de skal, fordi de spotter det de ikke kjenner, også forgå i sin vanart</span> <span class="verse"><a name="13">13</a>og få urettferdighets lønn. De setter sin lyst i å bruke dagen til vellevnet; disse styggelser og skamflekker, de fråtser i sin svik når de holder gilde med eder;</span> <span class="verse"><a name="14">14</a>de har øine som er fulle av skjøgen og umettelige i synd; de forlokker ubefestede sjeler; de har et hjerte som er opøvd i havesyke, de forbannelsens barn!</span> <span class="verse"><a name="15">15</a>De har forlatt den bene vei og faret vill, idet de har fulgt Bileams, Beors sønns vei, han som elsket urettferdighets lønn</span> <span class="verse"><a name="16">16</a>og blev refset for sin egen brøde: et umælende trældyr talte med et menneskes mæle og hindret profetens dårskap.</span> <span class="verse"><a name="17">17</a>Disse er vannløse brønner, skodde som drives av stormvind; mørkets natt er rede for dem.</span> <span class="verse"><a name="18">18</a>For idet de taler skrytende, tomme ord, forlokker de i kjødslyster ved usedelighet dem som just har flyktet bort fra dem som ferdes i forvillelse,</span> <span class="verse"><a name="19">19</a>idet de lover dem frihet, de som selv er vanartens træler; for det som en ligger under for, det er han og blitt træl av.</span> <span class="verse"><a name="20">20</a>For om de har flyktet bort fra verdens urenhet ved å ha lært vår Herre og frelser Jesus Kristus å kjenne, og så atter lar sig fange av den og ligger under for den, da er det siste blitt verre med dem enn det første.</span> <span class="verse"><a name="21">21</a>For det var bedre for dem at de ikke hadde kjent rettferdighetens vei, enn at de kjente den og så vendte sig bort fra det hellige bud som var overgitt dem.</span> <span class="verse"><a name="22">22</a>Det er gått dem som det sanne ordsprog sier: Hunden vender sig om til sitt eget spy, og den vaskede so velter sig i søle.</span> </p></div</div></div></body></html>