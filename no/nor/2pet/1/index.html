<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/2pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/2pet">2 Peter</a> &gt <strong>Chapter 1</strong></div><p><span class="verse"><a name="1">1</a>Simeon Peter, Jesu Kristi tjener og apostel - til dem som har fått samme dyre tro som vi ved vår Gud og frelser Jesu Kristi rettferdighet:</span> <span class="verse"><a name="2">2</a>Nåde og fred bli eder mangfoldig til del, idet I kjenner Gud og Jesus, vår Herre!</span> <span class="verse"><a name="3">3</a>Eftersom hans guddommelige makt har gitt oss alt som tjener til liv og gudsfrykt, ved kunnskapen om ham som kalte oss ved sin egen herlighet og kraft</span> <span class="verse"><a name="4">4</a>og derved har gitt oss de største og dyreste løfter, forat I ved dem skulde få del i guddommelig natur, idet I flyr bort fra fordervelsen i verden, som kommer av lysten,</span> <span class="verse"><a name="5">5</a>så legg og just derfor all vinn på i eders tro å vise dyd, og i dyden skjønnsomhet,</span> <span class="verse"><a name="6">6</a>og i skjønnsomheten avhold, og i avholdet tålmod, og i tålmodet gudsfrykt,</span> <span class="verse"><a name="7">7</a>og i gudsfrykten broderkjærlighet, og i broderkjærligheten kjærlighet til alle.</span> <span class="verse"><a name="8">8</a>For når disse ting finnes hos eder og får vokse, da viser de at I ikke er uvirksomme eller ufruktbare i kunnskapen om vår Herre Jesus Kristus;</span> <span class="verse"><a name="9">9</a>for den som ikke har disse ting, han er blind, nærsynt, idet han har glemt renselsen fra sine fordums synder.</span> <span class="verse"><a name="10">10</a>Derfor, brødre, legg enn mere vinn på å gjøre eders kall og utvelgelse fast! for når I gjør disse ting, da skal I ingensinne snuble;</span> <span class="verse"><a name="11">11</a>for på denne måte skal det rikelig gis eder inngang i vår Herre og frelser Jesu Kristi evige rike.</span> <span class="verse"><a name="12">12</a>Derfor vil jeg alltid komme til å minne eder om dette, enda I vet det og er grunnfestet i sannheten, som er hos eder;</span> <span class="verse"><a name="13">13</a>allikevel akter jeg det for riktig, så lenge jeg er i denne hytte, å vekke eder ved påminnelse,</span> <span class="verse"><a name="14">14</a>for jeg vet at nedleggelsen av min hytte kommer brått, som og vår Herre Jesus Kristus varslet mig.</span> <span class="verse"><a name="15">15</a>Men jeg vil og gjøre mig flid for at I til enhver tid efter min bortgang skal kunne minnes dette.</span> <span class="verse"><a name="16">16</a>For ikke var det kløktig uttenkte eventyr vi fulgte da vi kunngjorde eder vår Herre Jesu Kristi makt og gjenkomst, men vi hadde vært øienvidner til hans storhet.</span> <span class="verse"><a name="17">17</a>For han fikk ære og herlighet av Gud Fader, idet en sådan røst kom til ham fra den ophøiede herlighet: Dette er min Sønn, den elskede, i hvem jeg har velbehag,</span> <span class="verse"><a name="18">18</a>og denne røst hørte vi komme fra himmelen da vi var sammen med ham på det hellige berg.</span> <span class="verse"><a name="19">19</a>Og dess fastere har vi det profetiske ord, som I gjør vel i å akte på som på et lys som skinner på et mørkt sted, inntil dagen lyser frem og morgenstjernen går op i eders hjerter,</span> <span class="verse"><a name="20">20</a>idet I først og fremst vet dette at intet profetord i Skriften er gitt til egen tydning;</span> <span class="verse"><a name="21">21</a>for aldri er noget profetord fremkommet ved et menneskes vilje, men de hellige Guds menn talte drevet av den Hellige Ånd.</span> </p></div</div></div></body></html>