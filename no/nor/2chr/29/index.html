<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/2chr/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/2chr">2 Chronicles</a> &gt <strong>Chapter 29</strong></div><p><span class="verse"><a name="1">1</a>Esekias blev konge da han var fem og tyve år gammel, og regjerte ni og tyve år i Jerusalem; hans mor hette Abia, Sakarjas datter.</span> <span class="verse"><a name="2">2</a>Han gjorde hvad rett var i Herrens øine, aldeles som hans far David hadde gjort.</span> <span class="verse"><a name="3">3</a>I sin regjerings første år, i den første måned, åpnet han igjen dørene til Herrens hus og satte dem i stand.</span> <span class="verse"><a name="4">4</a>Så lot han prestene og levittene hente og samlet dem på den åpne plass mot øst.</span> <span class="verse"><a name="5">5</a>Og han sa til dem: Hør på mig, I levitter! Hellige nu eder selv og hellige Herrens, eders fedres Guds hus og få urenheten ut av helligdommen!</span> <span class="verse"><a name="6">6</a>For våre fedre har båret sig troløst at og gjort hvad ondt er i Herrens, vår Guds øine, og forlatt ham; de har vendt sitt åsyn bort fra Herrens tabernakel og vendt ham ryggen.</span> <span class="verse"><a name="7">7</a>De har også stengt dørene til forhallen og slukket lampene og ikke brent røkelse og ikke ofret brennoffer i helligdommen for Israels Gud.</span> <span class="verse"><a name="8">8</a>Derfor er Herrens vrede kommet over Juda og Jerusalem, og han har overgitt dem til mishandling, til ødeleggelse og til spott, således som I ser det med egne øine.</span> <span class="verse"><a name="9">9</a>Og derfor er våre fedre falt for sverdet, og våre sønner og døtre og hustruer er i fangenskap.</span> <span class="verse"><a name="10">10</a>Nu har jeg i sinne å gjøre en pakt med Herren, Israels Gud, så hans brennende vrede kan vende sig bort fra oss.</span> <span class="verse"><a name="11">11</a>Så la det nu ikke skorte eder på iver, mine sønner! For eder har Herren utvalgt til å stå for hans åsyn og tjene ham, til å være hans tjenere og brenne røkelse for ham.</span> <span class="verse"><a name="12">12</a>Da tok levittene fatt på arbeidet - det var Mahat, Amasais sønn, og Joel, Asarjas sønn, av kahatittenes barn, og av Meraris barn Kis, Abdis sønn, og Asarja, Jehallelels sønn, og av gersonittene Joah, Simmas sønn, og Eden, Joahs sønn,</span> <span class="verse"><a name="13">13</a>og av Elisafans barn Simri og Je'uel og av Asafs barn Sakarja og Mattanja,</span> <span class="verse"><a name="14">14</a>og av Hemans barn Jehuel og Sime'i og av Jedutuns barn Semaja og Ussiel.</span> <span class="verse"><a name="15">15</a>De samlet sine brødre og helliget sig og gikk så inn for å rense Herrens hus, således som kongen hadde befalt efter Herrens ord.</span> <span class="verse"><a name="16">16</a>Og prestene gikk inn i det indre av Herrens hus for å rense det, og all den urenhet som de fant i Herrens tempel, førte de ut i forgården til Herrens hus; der tok levittene imot det og bar det ut til Kidron-bekken.</span> <span class="verse"><a name="17">17</a>På den første dag i den første måned begynte de å hellige sig, og på den åttende dag i måneden gikk de inn i Herrens forhall og helliget Herrens hus i åtte dager, og på den sekstende dag i den første måned var de ferdige.</span> <span class="verse"><a name="18">18</a>Derefter gikk de inn til kong Esekias og sa: Vi har renset hele Herrens hus og brennoffer-alteret med alt som til det hører, og skuebrødsbordet med alt som hører til det.</span> <span class="verse"><a name="19">19</a>Og alle de kar som kong Akas i sin troløshet hadde vanhelliget mens han var konge, dem har vi satt i stand og helliget, og nu står de foran Herrens alter.</span> <span class="verse"><a name="20">20</a>Tidlig den næste morgen samlet kong Esekias byens høvdinger og gikk op til Herrens hus.</span> <span class="verse"><a name="21">21</a>Og de kom med syv okser, syv værer, syv lam og syv gjetebukker til syndoffer for riket og for helligdommen og for Juda; og han bød Arons barn, prestene, å ofre dem på Herrens alter.</span> <span class="verse"><a name="22">22</a>De slaktet da oksene, og prestene tok imot blodet og sprengte det på alteret; så slaktet de værene og sprengte blodet på alteret, og så slaktet de lammene og sprengte blodet på alteret.</span> <span class="verse"><a name="23">23</a>Derefter førte de syndoffer-bukkene frem foran kongen og menigheten, og de la sine hender på dem,</span> <span class="verse"><a name="24">24</a>og prestene slaktet dem og sprengte blodet av dem på alteret som syndoffer, til soning for hele Israel; for kongen hadde befalt at brennofferet og syndofferet skulde være for hele Israel.</span> <span class="verse"><a name="25">25</a>Og han lot levittene stille sig op i Herrens hus med cymbler, harper og citarer, således som David og kongens seer Gad og profeten Natan hadde foreskrevet; for det var Herren som hadde gitt denne forskrift gjennem sine profeter.</span> <span class="verse"><a name="26">26</a>Levittene stod med Davids musikkinstrumenter og prestene med trompetene.</span> <span class="verse"><a name="27">27</a>Så bød Esekias å ofre brennofferet på alteret; og på samme tid som ofringen begynte, begynte også sangen for Herren og trompetene å lyde, ledsaget av Davids, Israels konges instrumenter.</span> <span class="verse"><a name="28">28</a>Og hele menigheten kastet sig ned mens sangen lød og trompetene klang, og alt dette varte til ofringen var til ende.</span> <span class="verse"><a name="29">29</a>Da de var ferdig med ofringen, falt de på kne, både kongen og alle de som var der sammen med ham, og de tilbad.</span> <span class="verse"><a name="30">30</a>Så bød kong Esekias og høvdingene at levittene skulde love Herren med Davids og seeren Asafs ord; og de lovet ham med fryd og bøide sig ned og tilbad.</span> <span class="verse"><a name="31">31</a>Og Esekias tok til orde og sa: I har nu fylt eders hånd* for Herren; kom nu hit og før frem slaktoffere og takkoffere til Herrens hus! Da kom menigheten med slaktoffere og takkoffere, og enhver hvis hjerte drev ham til det, kom med brennoffere. / <* 2MO 28, 41.></span> <span class="verse"><a name="32">32</a>Og tallet på de brennoffer som menigheten førte frem, var sytti okser, hundre værer og to hundre lam; alt dette var til brennoffer for Herren.</span> <span class="verse"><a name="33">33</a>De andre offer som blev frembåret, var seks hundre stykker storfe og tre tusen stykker småfe.</span> <span class="verse"><a name="34">34</a>Men det var ikke prester nok til å flå alle brennofferne, derfor fikk de hjelp av sine brødre levittene til arbeidet var ferdig, og til de andre prester hadde helliget sig; for levittene hadde vist en redeligere vilje til å hellige sig enn prestene.</span> <span class="verse"><a name="35">35</a>Det var også en mengde brennoffer, og dertil kom fettstykkene av takkofferne og de drikkoffer som hørte til brennofferne. Således kom tjenesten i Herrens hus i sin rette skikk.</span> <span class="verse"><a name="36">36</a>Og Esekias og hele folket gledet sig over det som Gud hadde gjort for folket; for alt dette var skjedd med én gang.</span> </p></div</div></div></body></html>