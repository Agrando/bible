<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/2chr/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/2chr">2 Chronicles</a> &gt <strong>Chapter 8</strong></div><p><span class="verse"><a name="1">1</a>Da nu de tyve år var til ende som Salomo hadde bygget på Herrens hus og sitt eget hus,</span> <span class="verse"><a name="2">2</a>bygget han op de byer som Hiram hadde gitt Salomo, og lot Israels barn bosette sig i dem.</span> <span class="verse"><a name="3">3</a>Derefter drog Salomo til Hamat-Soba og la det under sig.</span> <span class="verse"><a name="4">4</a>Han bygget også op Tadmor i ørkenen og alle de oplagsbyer han har bygget i Hamat.</span> <span class="verse"><a name="5">5</a>Likeledes bygget han op Øvre-Bet-Horon og Nedre-Bet-Horon og gjorde dem til faste byer med murer, dobbelte porter og bommer,</span> <span class="verse"><a name="6">6</a>og Ba'alat og alle de oplagsbyer han hadde, og alle byene for stridsvognene og byene for hestfolket og alt annet som han hadde lyst til å bygge, både i Jerusalem og på Libanon og i hele det land han rådet over.</span> <span class="verse"><a name="7">7</a>Og alt det folk som var blitt tilbake av hetittene, amorittene, ferisittene, hevittene og jebusittene, folk som ikke hørte til Israel -</span> <span class="verse"><a name="8">8</a>deres efterkommere, så mange som var blitt tilbake efter dem i landet fordi Israels barn ikke hadde utryddet dem - dem uttok Salomo til pliktarbeid, og så har det vært til denne dag.</span> <span class="verse"><a name="9">9</a>Men av Israels barn gjorde Salomo ikke nogen til arbeidstræl; de var krigsmenn og høvdinger for hans drabanter og høvedsmenn for hans stridsvogner og hestfolk.</span> <span class="verse"><a name="10">10</a>Kong Salomos arbeidsformenn var to hundre og femti i tallet; de rådet over folkene.</span> <span class="verse"><a name="11">11</a>Salomo førte Faraos datter fra Davids stad inn i det hus han hadde bygget for henne; for han sa: Det skal ikke bo nogen kvinne i Davids, Israels konges hus; det er hellig, fordi Herrens ark er kommet dit.</span> <span class="verse"><a name="12">12</a>Dengang ofret Salomo Herren brennoffere på Herrens alter, det som han hadde bygget foran forhallen;</span> <span class="verse"><a name="13">13</a>han ofret hver dag de offer som var foreskrevet av Moses for den dag, på sabbatene og nymånedagene og høitidene tre ganger om året, på de usyrede brøds fest og på ukenes fest og på løvsalenes fest.</span> <span class="verse"><a name="14">14</a>Han gjorde som hans far David hadde foreskrevet, og satte prestenes skifter til deres tjeneste og levittene til deres gjøremål, til å synge Herrens lov og gå prestene til hånde, efter som det krevdes for hver dag, og likeledes dørvokterne efter deres skifter ved de forskjellige porter, for så hadde den Guds mann David befalt;</span> <span class="verse"><a name="15">15</a>hverken når det gjaldt skattene eller i nogen annen sak vek de av fra det som kongen hadde befalt prestene og levittene.</span> <span class="verse"><a name="16">16</a>Så var da hele Salomos verk utført, fra den dag grunnvollen blev lagt til Herrens hus, og til det var fullendt - Herrens hus stod ferdig.</span> <span class="verse"><a name="17">17</a>Ved den tid drog Salomo til Esjon-Geber og til Elot ved kysten av Edoms land.</span> <span class="verse"><a name="18">18</a>Og Hiram sendte folk til ham med skiber og sjøvant mannskap, og de fór sammen med Salomos folk til Ofir og hentet derfra fire hundre og femti talenter gull og førte det hjem til kong Salomo.</span> </p></div</div></div></body></html>