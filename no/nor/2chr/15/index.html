<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/2chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/2chr">2 Chronicles</a> &gt <strong>Chapter 15</strong></div><p><span class="verse"><a name="1">1</a>Da kom Guds Ånd over Asarja, Odeds sønn,</span> <span class="verse"><a name="2">2</a>og han gikk ut mot Asa og sa til ham: Hør på mig, Asa og hele Juda og Benjamin! Herren er med eder når I er med ham, og dersom I søker ham, skal han la sig finne av eder; men dersom I forlater ham, skal han forlate eder.</span> <span class="verse"><a name="3">3</a>I lange tider var Israel uten sann Gud og uten prest som lærte dem, og uten lov.</span> <span class="verse"><a name="4">4</a>Da vendte de i sin trengsel om til Herren, Israels Gud, og søkte ham, og han lot sig finne av dem.</span> <span class="verse"><a name="5">5</a>Og i de tider kunde ingen ferdes trygt, hverken ute eller hjemme; for det rådet stor uro blandt alle dem som bodde her i landene.</span> <span class="verse"><a name="6">6</a>Da støtte folk mot folk og by mot by, så de knustes; for Gud voldte uro iblandt dem med alle slags trengsel.</span> <span class="verse"><a name="7">7</a>Men vær I frimodige og la ikke eders hender synke! I skal få lønn for eders gjerning.</span> <span class="verse"><a name="8">8</a>Da Asa hørte disse ord og denne profeti av profeten Oded, fattet han mot og sørget for å få bort de vederstyggelige avgudsbilleder i hele Judas og Benjamins land og i de byer han hadde inntatt i Efra'im-fjellene, og han satte i stand Herrens alter, som stod foran Herrens forhall.</span> <span class="verse"><a name="9">9</a>Så samlet han hele Juda og Benjamin og de fremmede fra Efra'im og Manasse og Simeon som bodde iblandt dem; for mange gikk over til ham fra Israel, da de så at Herren, hans Gud, var med ham.</span> <span class="verse"><a name="10">10</a>I den tredje måned i det femtende år av Asas regjering samlet de sig i Jerusalem</span> <span class="verse"><a name="11">11</a>Og ofret samme dag til Herren syv hundre stykker storfe og syv tusen stykker småfe av det hærfang de hadde ført med sig.</span> <span class="verse"><a name="12">12</a>Og de gjorde en pakt om at de vilde søke Herren, sine fedres Gud, av alt sitt hjerte og av all sin sjel,</span> <span class="verse"><a name="13">13</a>og at hver den som ikke søkte Herren, Israels Gud, skulde drepes, enten det var en liten eller en stor, mann eller kvinne.</span> <span class="verse"><a name="14">14</a>Og de svor Herren troskap med høi røst og jubelrop og under trompeters og basuners lyd.</span> <span class="verse"><a name="15">15</a>Og hele Juda gledet sig over eden; for av alt sitt hjerte hadde de svoret den, og med all sin vilje søkte de ham, og han lot sig finne av dem, og Herren gav dem ro rundt omkring.</span> <span class="verse"><a name="16">16</a>Kong Asa avsatte endog sin mor Ma'aka fra hennes verdighet, fordi hun hadde gjort et gruelig avgudsbillede for Astarte; Asa hugg hennes gruelige avgudsbillede ned og knuste det og brente det i Kidrons dal.</span> <span class="verse"><a name="17">17</a>Men offerhaugene blev ikke nedlagt i Israel; dog var Asas hjerte helt med Herren så lenge han levde.</span> <span class="verse"><a name="18">18</a>Han lot de ting hans far hadde helliget, og dem han selv hadde helliget, føre inn i Guds hus, både sølv og gull og andre ting.</span> <span class="verse"><a name="19">19</a>Og det var ingen krig før i det fem og trettiende år av Asas regjering.</span> </p></div</div></div></body></html>