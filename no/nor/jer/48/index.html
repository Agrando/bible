<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/jer/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/jer">Jeremiah</a> &gt <strong>Chapter 48</strong></div><p><span class="verse"><a name="1">1</a>Om Moab. Så sier Herren, hærskarenes Gud, Israels Gud: Ve over Nebo, for det er ødelagt; Kirjata'im er blitt til skamme, det er inntatt; festningen er blitt til skamme og slått med redsel.</span> <span class="verse"><a name="2">2</a>Med Moabs ry er det forbi; i Hesbon legger de op onde råd mot det: Kom, la oss utrydde det, så det ikke mere er et folk! Også du Madmen skal bli målløs, efter dig skal sverdet fare.</span> <span class="verse"><a name="3">3</a>Det lyder skrik fra Horona'im: herjing og stor ødeleggelse.</span> <span class="verse"><a name="4">4</a>Moab er ødelagt; dets barn opløfter skrik.</span> <span class="verse"><a name="5">5</a>For gråtende går de opover bakken til Luhut; på veien ned til Horona'im høres angstfulle klagerop over ødeleggelsen.</span> <span class="verse"><a name="6">6</a>Fly, redd eders liv! Bli som hjelpeløse mennesker i ørkenen!</span> <span class="verse"><a name="7">7</a>Fordi du satte din lit til dit gods og dine skatter, skal også du bli hærtatt, og Kamos skal gå i fangenskap, hans prester og hans høvdinger alle sammen.</span> <span class="verse"><a name="8">8</a>Og en ødelegger skal komme over hver by, og ingen by skal gå fri; dalen skal gå til grunne og sletten bli ødelagt, som Herren har sagt.</span> <span class="verse"><a name="9">9</a>Gi Moab vinger! For i flyvende fart skal det dra ut, og dets byer skal bli til en ørken, så ingen bor i dem.</span> <span class="verse"><a name="10">10</a>Forbannet være den som gjør Herrens gjerning med lathet, og forbannet være den som holder sitt sverd fra blod!</span> <span class="verse"><a name="11">11</a>Moab har levd i ro fra sin ungdom av; det har ligget stille på sin berme og er ikke blitt tappet om fra kar til kar og er ikke gått i fangenskap; derfor har det beholdt sin smak, og dets duft er ikke forandret.</span> <span class="verse"><a name="12">12</a>Se, derfor skal dager komme, sier Herren, da jeg sender det vintappere, og de skal legge det på hell og tømme dets kar og knuse dets krukker.</span> <span class="verse"><a name="13">13</a>Da skal Moab ha skam av Kamos, likesom Israels hus hadde skam av Betel, som de satte sin lit til.</span> <span class="verse"><a name="14">14</a>Hvorledes kan I si: Vi er helter og djerve krigsmenn?</span> <span class="verse"><a name="15">15</a>Moab blir ødelagt, og de stiger op i dets byer, og dets utvalgte unge menn stiger ned for å slaktes, sier kongen, hvis navn er Herren, hærskarenes Gud.</span> <span class="verse"><a name="16">16</a>Moabs nød er nær, og dets ulykke kommer hastig.</span> <span class="verse"><a name="17">17</a>Ha medynk med det, alle I som bor rundt omkring det, og alle I som kjenner dets navn! Si: Hvor det er blitt knekket, det sterke spir, den herlige stav!</span> <span class="verse"><a name="18">18</a>Stig ned fra din herlighet og sett dig i et tørt land, du Dibons datter som bor i byen! For Moabs ødelegger stiger op imot dig, han ødelegger dine festninger.</span> <span class="verse"><a name="19">19</a>Still dig ved veien og se ut, du som bor i Aroer! Spør de flyktende og undkomne, si: Hvad har hendt?</span> <span class="verse"><a name="20">20</a>Moab er blitt til skamme, for det er knust. Hyl og skrik! Kunngjør ved Arnon at Moab er ødelagt!</span> <span class="verse"><a name="21">21</a>Dommen er kommet over slettelandet, over Holon og over Jahsa og over Mofa'at</span> <span class="verse"><a name="22">22</a>og over Dibon og over Nebo og over Bet-Diblata'im</span> <span class="verse"><a name="23">23</a>og over Kirjata'im og over Bet-Gamul og over Bet-Meon</span> <span class="verse"><a name="24">24</a>og over Kerijot og over Bosra og over alle byene i Moabs land, fjernt og nær.</span> <span class="verse"><a name="25">25</a>Moabs horn er avhugget, og dets arm er brutt, sier Herren.</span> <span class="verse"><a name="26">26</a>Gjør det drukkent, fordi det har ophøiet sig mot Herren! Moab skal velte sig i sitt spy og bli til latter, det også.</span> <span class="verse"><a name="27">27</a>Eller var ikke Israel til latter for dig? Eller er det grepet blandt tyver, siden du ryster på hodet så ofte du taler om det?</span> <span class="verse"><a name="28">28</a>Forlat byene og bo på fjellet, I Moabs innbyggere, og bli lik duen som bygger rede på den andre siden av kløftens gap!</span> <span class="verse"><a name="29">29</a>Vi har hørt om Moabs veldige overmot, om dets storaktighet, dets overmot, dets opblåsthet og dets stolte hjerte.</span> <span class="verse"><a name="30">30</a>Jeg kjenner dets overmot, sier Herren, og dets tomme skryt; tomhet er det de har gjort.</span> <span class="verse"><a name="31">31</a>Derfor jamrer jeg over Moab, over hele Moab klager jeg; over mennene i Kir-Heres må en sukke.</span> <span class="verse"><a name="32">32</a>Som Jaser gråter, gråter jeg over dig, du Sibmas vintre! Dine kvister gikk ut over havet, de nådde like til Jasers hav; over din frukthøst og din vinhøst faller en ødelegger.</span> <span class="verse"><a name="33">33</a>Og glede og fryd blir borte fra den fruktbare mark og fra Moabs land, og på vinen i persekarene gjør jeg ende; ingen skal trede persen med frydeskrik; det lyder frydeskrik som ikke er frydeskrik* / <* d.e. det lyder frydeskrik fra de seierrike fiender, ikke fra høstfolkene; JER 51, 14.></span> <span class="verse"><a name="34">34</a>Det lyder skrik fra Hesbon like til El'ale, ja like til Jahas, fra Soar til Horona'im, den treårige kvige; for også Nimrims vann blir til ørkener.</span> <span class="verse"><a name="35">35</a>Og jeg utrydder av Moab, sier Herren, hver den som stiger op på en haug og brenner røkelse for sine guder.</span> <span class="verse"><a name="36">36</a>Derfor klager mitt hjerte likesom fløiter over Moab, mitt hjerte klager likesom fløiter over mennene i Kir-Heres; derfor går det til grunne det som Moab har samlet sammen, dets opsparte gods.</span> <span class="verse"><a name="37">37</a>For hvert hode er skallet og hvert skjegg avraket; på alle hender er det flenger og om lendene sekk.</span> <span class="verse"><a name="38">38</a>På alle Moabs tak og på dets gater er hele folket bare veklage; for jeg har knust Moab lik et kar som ingen bryr sig om, sier Herren.</span> <span class="verse"><a name="39">39</a>Hvor forferdet det er, hvor de hyler! Se hvorledes Moab vender ryggen til! Hvor det er blitt til skamme! Moab blir til latter og til en forferdelse for alle dem som bor rundt omkring det.</span> <span class="verse"><a name="40">40</a>For så sier Herren: Se, han* flyver som en ørn og breder sine vinger ut over Moab. / <* Nebukadnesar. JER 49, 22.></span> <span class="verse"><a name="41">41</a>Byene blir inntatt, borgene blir stormet, og Moabs kjemper blir på den dag til mote som en kvinne i barnsnød.</span> <span class="verse"><a name="42">42</a>Og Moab ødelegges, så det ikke mere er et folk, fordi det har ophøiet sig mot Herren.</span> <span class="verse"><a name="43">43</a>Gru og grav og garn over dig, du Moabs innbygger, sier Herren.</span> <span class="verse"><a name="44">44</a>Den som flyr for gruen, skal falle i graven, og den som kommer op av graven, skal fanges i garnet; for jeg lar hjemsøkelsens år komme over Moab, sier Herren.</span> <span class="verse"><a name="45">45</a>I Hesbons skygge står flyktninger uten kraft; for det farer ild ut fra Hesbon og en lue fra Sihon, og den fortærer Moabs kinn og ufreds-ættens isse.</span> <span class="verse"><a name="46">46</a>Ve dig, Moab! Fortapt er Kamos' folk; for dine sønner føres bort i fengsel og dine døtre i fangenskap.</span> <span class="verse"><a name="47">47</a>Men i de siste dager vil jeg gjøre ende på Moabs fangenskap, sier Herren. Her ender dommen over Moab.</span> </p></div</div></div></body></html>