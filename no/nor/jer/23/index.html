<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/jer/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/jer">Jeremiah</a> &gt <strong>Chapter 23</strong></div><p><span class="verse"><a name="1">1</a>Ve de hyrder som ødelegger og adspreder den hjord jeg før, sier Herren.</span> <span class="verse"><a name="2">2</a>Derfor sier Herren, Israels Gud, så om de hyrder som røkter mitt folk: I har adspredt mine får og jaget dem bort og ikke sett efter dem; se, jeg hjemsøker eder for eders onde gjerninger, sier Herren.</span> <span class="verse"><a name="3">3</a>Og jeg vil selv samle resten av mine får fra alle de land jeg har drevet dem bort til, og jeg vil føre dem tilbake til deres egne beitemarker, og de skal være fruktbare og bli mange.</span> <span class="verse"><a name="4">4</a>Og jeg vil sette hyrder over dem, og de skal røkte dem; og de skal ikke frykte mere og ikke forferdes, og ingen av dem skal savnes, sier Herren.</span> <span class="verse"><a name="5">5</a>Se, dager kommer, sier Herren, da jeg vil la stå frem for David en rettferdig spire, og han skal regjere som konge og gå frem med visdom og gjøre rett og rettferdighet i landet.</span> <span class="verse"><a name="6">6</a>I hans dager skal Juda bli frelst, og Israel bo trygt; og dette er det navn som han skal kalles med: Herren, vår rettferdighet*. / <* d.e. den ved hvem Herren skaffer oss rettferdighet. JES 45, 17. 25. SKR 14, 11.></span> <span class="verse"><a name="7">7</a>Se, derfor skal dager komme, sier Herren, da en ikke mere skal si: Så sant Herren lever, han som førte Israels barn op fra Egyptens land,</span> <span class="verse"><a name="8">8</a>men: Så sant Herren lever, som førte Israels hus og ætt op og lot dem komme fra et land i nord og fra alle de land jeg hadde drevet dem bort til. Og de skal bo i sitt land.</span> <span class="verse"><a name="9">9</a>Om profetene. Mitt hjerte er sønderknust i mitt indre, alle mine ben skjelver, jeg er som en drukken mann, en mann som vinen har overveldet, for Herrens skyld og for hans hellige ords skyld.</span> <span class="verse"><a name="10">10</a>For landet er fullt av horkarler; for forbannelsens skyld visner landet, for dens skyld er ørkenens beitemarker avsvidd; deres* løp er ondt, og deres styrke er urett. / <* de ugudeliges.></span> <span class="verse"><a name="11">11</a>For både profet og prest er gudløse; selv i mitt hus har jeg funnet deres ondskap, sier Herren.</span> <span class="verse"><a name="12">12</a>Derfor skal deres vei bli for dem som glatte steder i mørket; de skal støtes over ende og falle der; for jeg lar ulykke komme over dem i det år da de blir hjemsøkt, sier Herren.</span> <span class="verse"><a name="13">13</a>Hos Samarias profeter har jeg sett dårskap; de profeterte ved Ba'al og førte mitt folk Israel vill.</span> <span class="verse"><a name="14">14</a>Men hos Jerusalems profeter har jeg sett grufulle ting; de driver hor og farer med løgn og styrker de ondes hender, så ingen av dem vender om fra sin ondskap; de er alle sammen blitt for mig som Sodoma, og dets innbyggere som Gomorra.</span> <span class="verse"><a name="15">15</a>Derfor sier Herren, hærskarenes Gud, så om profetene: Se, jeg gir dem malurt å ete og beskt vann å drikke; for fra Jerusalems profeter er gudløshet gått ut over hele landet.</span> <span class="verse"><a name="16">16</a>Så sier Herren, hærskarenes Gud: Hør ikke på de profeters ord som profeterer for eder! De fyller eder med tomme innbilninger; de bærer frem sitt eget hjertes syner, ikke ord av Herrens munn.</span> <span class="verse"><a name="17">17</a>De sier atter og atter til dem som forakter mig: Herren har sagt: I skal ha fred. Og til hver den som følger sitt hårde hjerte, sier de: Det skal ikke komme ulykke over eder.</span> <span class="verse"><a name="18">18</a>For hvem av dem har stått i Herrens fortrolige råd, så han så og hørte hans ord? Hvem har gitt akt på mitt ord og hørt det?</span> <span class="verse"><a name="19">19</a>Se, Herrens storm, hans vrede farer ut, en hvirvlende stormvind; den hvirvler over hodet på de ugudelige.</span> <span class="verse"><a name="20">20</a>Herrens vrede skal ikke vende tilbake før han har utført og fullbyrdet sitt hjertes tanker; i de siste dager skal I forstå det helt.</span> <span class="verse"><a name="21">21</a>Jeg har ikke sendt profetene, allikevel løp de; jeg har ikke talt til dem, allikevel profeterte de.</span> <span class="verse"><a name="22">22</a>Og hadde de stått i mitt fortrolige råd, vilde de la mitt folk høre mine ord og føre dem tilbake fra deres onde vei og fra deres onde gjerninger.</span> <span class="verse"><a name="23">23</a>Er jeg en Gud bare nær ved, sier Herren, og ikke en Gud langt borte?</span> <span class="verse"><a name="24">24</a>Eller kan nogen skjule sig på lønnlige steder så jeg ikke kan se ham? sier Herren. Opfyller jeg ikke himmelen og jorden? sier Herren.</span> <span class="verse"><a name="25">25</a>Jeg har hørt hvad de profeter har sagt som profeterer løgn i mitt navn og sier: Jeg har drømt, jeg har drømt.</span> <span class="verse"><a name="26">26</a>Hvor lenge skal dette vare? Har de i sinne de profeter som profeterer løgn, og som bærer frem sitt eget hjertes svik -</span> <span class="verse"><a name="27">27</a>tenker de på å få mitt folk til å glemme mitt navn ved sine drømmer som de forteller hverandre, likesom deres fedre glemte mitt navn for Ba'als skyld?</span> <span class="verse"><a name="28">28</a>Den profet som har en drøm, han får fortelle en drøm, og den som har mitt ord, han skal tale mitt ord i sannhet! Hvad har halmen å gjøre med kornet? sier Herren.</span> <span class="verse"><a name="29">29</a>Er ikke mitt ord som en ild, sier Herren, og lik en hammer som knuser berg?</span> <span class="verse"><a name="30">30</a>Se, derfor, sier Herren, kommer jeg over de profeter som stjeler mine ord fra hverandre.</span> <span class="verse"><a name="31">31</a>Se, jeg kommer over de profeter som bruker sin tunge og sier: Så sier Herren.</span> <span class="verse"><a name="32">32</a>Se, jeg kommer over dem som bærer frem løgnaktige drømmer, sier Herren, og som forteller dem og fører mitt folk vill ved sine løgner og ved sitt skryt; jeg har ikke sendt dem og ikke gitt dem befaling, og noget gagn gjør de ikke dette folk, sier Herren.</span> <span class="verse"><a name="33">33</a>Og når dette folk eller en profet eller en prest spør dig: Hvad er Herrens byrde? - da skal du si dem hvad byrden er: [I er byrden] og jeg vil kaste eder bort, sier Herren*. / <* Det hebraiske ord "massa" betyr både en byrde og et utsagn. De spørrende kaller Herrens utsagn ved Jeremias en byrde. Profeten skal da svare dem at de selv er Herren en byrde som han vil kaste fra sig.></span> <span class="verse"><a name="34">34</a>Og den profet og den prest og den av folket som sier: Herrens byrde, den mann og hans hus vil jeg hjemsøke.</span> <span class="verse"><a name="35">35</a>Således skal I si hver til sin næste og hver til sin bror: Hvad har Herren svart? Hvad har Herren talt?</span> <span class="verse"><a name="36">36</a>Men "Herrens byrde" skal I ikke nevne mere; for hver manns eget ord skal være hans byrde, fordi I har forvendt den levende Guds, Herrens, hærskarenes Guds, vår Guds ord.</span> <span class="verse"><a name="37">37</a>Således skal du si til profeten: Hvad har Herren svart dig? Hvad har Herren talt?</span> <span class="verse"><a name="38">38</a>Men dersom I sier "Herrens byrde", da sier Herren så: Fordi I sier dette ord, "Herrens byrde", enda jeg sendte eder bud og sa: I skal ikke si "Herrens byrde",</span> <span class="verse"><a name="39">39</a>se, derfor vil jeg aldeles glemme eder og kaste eder og den by jeg gav eder og eders fedre, bort fra mitt åsyn,</span> <span class="verse"><a name="40">40</a>og jeg vil legge på eder en evig skam og en evig vanære, som aldri skal glemmes.</span> </p></div</div></div></body></html>