<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/jer/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/jer">Jeremiah</a> &gt <strong>Chapter 25</strong></div><p><span class="verse"><a name="1">1</a>Dette er det ord som kom til Jeremias om hele Judas folk i Judas konge Jojakims, Josias' sønns fjerde år, det er Babels konge Nebukadnesars første år,</span> <span class="verse"><a name="2">2</a>og som profeten Jeremias talte til hele Judas folk og til alle Jerusalems innbyggere:</span> <span class="verse"><a name="3">3</a>Fra Judas konge Josias', Amons sønns trettende år og like til denne dag, nu i tre og tyve år, er Herrens ord kommet til mig, og jeg har talt til eder tidlig og sent, men I hørte ikke.</span> <span class="verse"><a name="4">4</a>Og Herren sendte til eder alle sine tjenere, profetene, tidlig og sent; men I hørte ikke, og I bøide ikke eders øre til å høre.</span> <span class="verse"><a name="5">5</a>Han sa: Vend om, hver fra sin onde vei, og fra eders onde gjerninger! Så skal I få bo i det land Herren gav eder og eders fedre, fra evighet og til evighet.</span> <span class="verse"><a name="6">6</a>Følg ikke andre guder, så I dyrker dem og tilbeder dem, og vekk ikke min harme ved eders henders verk, forat jeg ikke skal gjøre eder noget ondt!</span> <span class="verse"><a name="7">7</a>Men I hørte ikke på mig, sier Herren, I vakte min harme ved eders henders verk, til ulykke for eder selv.</span> <span class="verse"><a name="8">8</a>Derfor sier Herren, hærskarenes Gud, så: Fordi I ikke har hørt på mine ord,</span> <span class="verse"><a name="9">9</a>se, så sender jeg bud og henter alle Nordens folkeslag, sier Herren, og jeg sender bud til Babels konge Nebukadnesar, min tjener, og jeg lar dem komme over dette land og over dets innbyggere og over alle folkeslagene her rundt omkring, og jeg slår dem med bann og gjør dem til en forferdelse og til en spott og deres land til evige ørkener,</span> <span class="verse"><a name="10">10</a>og jeg lar fryds røst og gledes røst, brudgoms røst og bruds røst, lyd av kvern og lys av lampe bli borte hos dem.</span> <span class="verse"><a name="11">11</a>Og hele dette land skal bli til en ørken, til en ødemark, og disse folkeslag skal tjene Babels konge i sytti år.</span> <span class="verse"><a name="12">12</a>Men når sytti år er til ende, da vil jeg hjemsøke kongen i Babel og folket der, sier Herren, for deres misgjernings skyld, og jeg vil hjemsøke kaldeernes land og gjøre det til evige ørkener.</span> <span class="verse"><a name="13">13</a>Og jeg vil la komme over det land alle de ord som jeg har talt om det, alt det som er skrevet i denne bok, det som Jeremias har profetert om alle folkeslagene.</span> <span class="verse"><a name="14">14</a>For mange folkeslag og store konger skal gjøre også dem til træler, og jeg vil gjengjelde dem efter deres gjerning og efter deres henders verk.</span> <span class="verse"><a name="15">15</a>For så sa Herren, Israels Gud, til mig: Ta dette beger med vredesvin av min hånd og gi alle de folk jeg sender dig til, å drikke av det!</span> <span class="verse"><a name="16">16</a>Og de skal drikke og rave og te sig som rasende for det sverd jeg sender iblandt dem.</span> <span class="verse"><a name="17">17</a>Og jeg tok begeret av Herrens hånd, og jeg gav alle de folk å drikke som Herren hadde sendt mig til:</span> <span class="verse"><a name="18">18</a>Jerusalem og Judas byer og dets konger og dets høvdinger, for å gjøre dem til en ørken, til en ødemark, til en spott og til en forbannelse, således som det er på denne dag,</span> <span class="verse"><a name="19">19</a>Egyptens konge Farao og hans tjenere og hans høvdinger og hele hans folk</span> <span class="verse"><a name="20">20</a>og alle hans fremmede undersåtter og alle kongene i landet Us og alle kongene i filistrenes land, i Askalon og Gasa og Ekron og det som er tilbake av Asdod,</span> <span class="verse"><a name="21">21</a>Edom og Moab og Ammons barn</span> <span class="verse"><a name="22">22</a>og alle Tyrus' konger og alle Sidons konger og kongene over kystlandet på hin side havet,</span> <span class="verse"><a name="23">23</a>Dedan og Tema og Bus og alle med rundklippet hår</span> <span class="verse"><a name="24">24</a>og alle Arabias konger og alle kongene over de fremmede folk som bor i ørkenen,</span> <span class="verse"><a name="25">25</a>og alle Simris konger og alle Elams konger og alle Medias konger</span> <span class="verse"><a name="26">26</a>og alle Nordens konger, nær og fjern, den ene med den andre, og alle verdens riker utover hele jorden; og Sesaks* konge skal drikke efter dem. / <* d.e. Babels; JER 51, 41. HAB 2, 15. 16.></span> <span class="verse"><a name="27">27</a>Og du skal si til dem: Så sier Herren, hærskarenes Gud, Israels Gud: Drikk og bli drukne og spy og fall og reis eder ikke mere - for det sverd jeg sender iblandt eder!</span> <span class="verse"><a name="28">28</a>Men dersom de ikke vil ta begeret av din hånd og drikke, da skal du si til dem: Så sier Herren, hærskarenes Gud: Drikke skal I.</span> <span class="verse"><a name="29">29</a>For se, den by som er kalt med mitt navn, lar jeg ulykken ramme først, og så skulde I bli ustraffede? Nei, I skal ikke bli ustraffede; for sverd kaller jeg hit over alle dem som bor på jorden, sier Herren, hærskarenes Gud.</span> <span class="verse"><a name="30">30</a>Og du skal profetere for dem alt dette og si til dem: Herren skal brøle fra det høie og la sin røst høre fra sin hellige bolig; ja, brøle skal han over sin beitemark, et skrik lik deres som treder vinpersen, skal han opløfte over alle dem som bor på jorden.</span> <span class="verse"><a name="31">31</a>Bulderet når til jordens ende, for Herren har strid med folkene, han går i rette med alt kjød; de ugudelige overgir han til sverdet, sier Herren.</span> <span class="verse"><a name="32">32</a>Så sier Herren, hærskarenes Gud: Se, ulykke går ut fra folk til folk, og en svær storm reiser sig fra jordens ytterste ende.</span> <span class="verse"><a name="33">33</a>Og de som Herren har drept, skal på den dag ligge fra jordens ene ende til den andre; ingen skal gråte over dem, ingen skal samle dem op og begrave dem; til gjødsel utover jorden skal de bli.</span> <span class="verse"><a name="34">34</a>Hyl, I hyrder, og skrik og velt eder i støvet, I som er de gjeveste i hjorden! For tiden er kommet da I skal slaktes, og jeg vil adsprede eder, og I skal falle som et kostelig kar,</span> <span class="verse"><a name="35">35</a>og hyrdene skal ikke mere ha noget tilfluktssted, og de gjeveste i hjorden skal ikke finne redning.</span> <span class="verse"><a name="36">36</a>Hør hvorledes hyrdene skriker og de gjeveste i hjorden hyler! For Herren ødelegger deres beite,</span> <span class="verse"><a name="37">37</a>og de fredelige enger blir øde for Herrens brennende vrede.</span> <span class="verse"><a name="38">38</a>Som en ung løve går han frem fra sitt skjul; ja, deres land blir til en ødemark for det herjende sverd og for hans brennende vrede.</span> </p></div</div></div></body></html>