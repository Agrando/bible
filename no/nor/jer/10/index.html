<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/jer/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/jer">Jeremiah</a> &gt <strong>Chapter 10</strong></div><p><span class="verse"><a name="1">1</a>Hør det ord Herren har talt til eder, Israels hus!</span> <span class="verse"><a name="2">2</a>Så sier Herren: Venn eder ikke til hedningenes vei, og reddes ikke for himmelens tegn, fordi hedningene reddes for dem!</span> <span class="verse"><a name="3">3</a>For folkenes skikker er tomhet. De feller et tre i skogen, og treskjæreren lager det til med øksen;</span> <span class="verse"><a name="4">4</a>med sølv og gull pryder de det; med spiker og hammer fester de det, så det ikke skal falle.</span> <span class="verse"><a name="5">5</a>Som en dreiet søile er de ting som blir laget, og de kan ikke tale; bæres må de; for de kan ikke gå! Frykt ikke for dem! For de kan ikke gjøre ondt, og å gjøre godt står heller ikke i deres makt.</span> <span class="verse"><a name="6">6</a>Det er ingen som du, Herre! Stor er du, og stort er ditt navn ved ditt velde.</span> <span class="verse"><a name="7">7</a>Hvem skulde ikke frykte dig, du folkenes konge! Dig tilkommer det; for blandt alle folkenes vismenn og i alle deres riker er det ingen som du.</span> <span class="verse"><a name="8">8</a>Men alle sammen er de ufornuftige, de er dårer. En tom lære! Tre er det*, / <* avgudsbilledet.></span> <span class="verse"><a name="9">9</a>uthamret sølv innført fra Tarsis og gull fra Ufas, et verk av treskjærerens og av gullsmedens hender; blått og rødt purpur er deres klædning, et verk av kunstforstandige menn er de alle sammen.</span> <span class="verse"><a name="10">10</a>Men Herren er Gud i sannhet, han er en levende Gud og en evig konge; for hans vrede bever jorden, og hedningefolkene kan ikke utholde hans harme.</span> <span class="verse"><a name="11">11</a>Således skal I si til dem*: De guder som ikke har gjort himmelen og jorden, de skal bli borte fra jorden og ikke finnes under himmelen. / <* hedningefolkene.></span> <span class="verse"><a name="12">12</a>Han er den som skapte jorden ved sin kraft, som grunnfestet jorderike ved sin visdom og spente ut himmelen ved sin forstand.</span> <span class="verse"><a name="13">13</a>Ved sin torden lar han vannene i himmelen bruse, han lar dunster stige op fra jordens ende, sender lyn med regn og fører vind ut av sine forrådskammer.</span> <span class="verse"><a name="14">14</a>Hvert menneske blir ufornuftig, uten forstand, hver gullsmed har skam av det utskårne billede; for hans støpte billeder er løgn, og det er ingen ånd i dem.</span> <span class="verse"><a name="15">15</a>De er tomhet, et verk som vekker spott; på sin hjemsøkelses tid skal de gå til grunne.</span> <span class="verse"><a name="16">16</a>Ikke er han som er Jakobs del*, lik dem; for han er den som har skapt alle ting, og Israel er den ætt som er hans arv; Herren, hærskarenes Gud, er hans navn. / <* d.e. Herren; 5MO 4, 19. 20; 32, 9. SLM 16, 5; 119, 57.></span> <span class="verse"><a name="17">17</a>Sank ditt gods sammen fra landet, du* som bor i kringsatte byer! / <* d.e. du folk.></span> <span class="verse"><a name="18">18</a>For så sier Herren: Se, jeg vil slynge landets innbyggere bort denne gang, og jeg vil trenge dem så de skal kjenne det.</span> <span class="verse"><a name="19">19</a>Ve mig for et slag jeg har fått! Mitt sår er ulægelig! Men jeg sier: Ja, dette er en plage, og jeg må bære den.</span> <span class="verse"><a name="20">20</a>Mitt telt er ødelagt, og alle mine snorer er slitt av; mine barn har gått bort fra mig og er ikke mere; det er ingen som slår op mitt telt mere eller henger op mine tepper.</span> <span class="verse"><a name="21">21</a>For hyrdene var uforstandige og søkte ikke Herren; derfor fór de ikke vist frem, og hele deres hjord blev adspredt.</span> <span class="verse"><a name="22">22</a>Det lyder et budskap! Se, det kommer, og stort bulder fra landet i nord, og Judas byer skal gjøres til en ørken, til en bolig for sjakaler.</span> <span class="verse"><a name="23">23</a>Jeg vet, Herre, at et menneske ikke selv råder for sin vei, at det ikke står til vandringsmannen å styre sin gang.</span> <span class="verse"><a name="24">24</a>Tukt mig, Herre, men med måte, ikke i din vrede, forat du ikke skal gjøre mig liten og arm!</span> <span class="verse"><a name="25">25</a>Utøs din harme over hedningene, som ikke kjenner dig, og over de ætter som ikke påkaller ditt navn! For de har fortært Jakob, fortært ham og gjort ende på ham, og hans bolig har de lagt øde.</span> </p></div</div></div></body></html>