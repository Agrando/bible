<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/eph">Ephesians</a> &gt <strong>Chapter 5</strong></div><p><span class="verse"><a name="1">1</a>Bli derfor Guds efterfølgere som hans elskede barn,</span> <span class="verse"><a name="2">2</a>og vandre i kjærlighet, likesom Kristus elsket eder og gav sig selv for oss som en gave og et offer, Gud til en velbehagelig duft.</span> <span class="verse"><a name="3">3</a>Men utukt og all urenhet og havesyke må ikke engang nevnes iblandt eder, således som det sømmer sig for hellige,</span> <span class="verse"><a name="4">4</a>heller ikke skamløs ferd og dårlig snakk eller lettferdig tale, som alt sammen er utilbørlig, men heller takksigelse.</span> <span class="verse"><a name="5">5</a>For dette vet og skjønner I at ingen horkarl eller uren eller havesyk, som er en avgudsdyrker, har arv i Kristi og Guds rike.</span> <span class="verse"><a name="6">6</a>La ingen dåre eder med tomme ord! for på grunn av disse ting kommer Guds vrede over vantroens barn;</span> <span class="verse"><a name="7">7</a>ha derfor ikke noget med dem å gjøre!</span> <span class="verse"><a name="8">8</a>For I var fordum mørke, men nu er I lys i Herren; vandre som lysets barn -</span> <span class="verse"><a name="9">9</a>for lysets frukt viser sig i all godhet og rettferdighet og sannhet -</span> <span class="verse"><a name="10">10</a>idet I prøver hvad som er velbehagelig for Herren,</span> <span class="verse"><a name="11">11</a>og ha intet å gjøre med mørkets ufruktbare gjerninger, men refs dem heller!</span> <span class="verse"><a name="12">12</a>For det som lønnlig drives av dem, er skammelig endog å si;</span> <span class="verse"><a name="13">13</a>men når det refses, blir det alt åpenbaret av lyset; for alt som blir åpenbaret, er lys.</span> <span class="verse"><a name="14">14</a>Derfor sier Skriften: Våkn op, du som sover, og stå op fra de døde, og Kristus skal lyse for dig.</span> <span class="verse"><a name="15">15</a>Se derfor til hvorledes I kan vandre varlig, ikke som uvise, men som vise,</span> <span class="verse"><a name="16">16</a>så I kjøper den beleilige tid; for dagene er onde.</span> <span class="verse"><a name="17">17</a>Derfor, vær ikke dårer, men forstå hvad Herrens vilje er!</span> <span class="verse"><a name="18">18</a>Og drikk eder ikke drukne av vin, for i det er der ryggesløshet, men bli fylt av Ånden,</span> <span class="verse"><a name="19">19</a>så I taler til hverandre med salmer og lovsanger og åndelige viser, og synger og leker for Herren i eders hjerter,</span> <span class="verse"><a name="20">20</a>og alltid sier Gud og Faderen takk for alle ting i vår Herre Jesu Kristi navn,</span> <span class="verse"><a name="21">21</a>og underordner eder under hverandre i Kristi frykt.</span> <span class="verse"><a name="22">22</a>I hustruer! underordne eder under eders egne menn som under Herren!</span> <span class="verse"><a name="23">23</a>for mannen er hustruens hoved, likesom Kristus er menighetens hoved, han som er sitt legemes frelser.</span> <span class="verse"><a name="24">24</a>Men likesom menigheten underordner sig under Kristus, således skal også hustruene underordne sig under sine menn i alle ting.</span> <span class="verse"><a name="25">25</a>I menn! elsk eders hustruer, likesom Kristus elsket menigheten og gav sig selv for den,</span> <span class="verse"><a name="26">26</a>for å hellige den, idet han renset den ved vannbadet i ordet,</span> <span class="verse"><a name="27">27</a>forat han selv kunde fremstille menigheten for sig i herlighet, uten plett eller rynke eller noget sådant, men at den kunde være hellig og ulastelig.</span> <span class="verse"><a name="28">28</a>Så er mennene skyldige å elske sine hustruer som sine egne legemer. Den som elsker sin hustru, elsker sig selv;</span> <span class="verse"><a name="29">29</a>ingen har jo nogensinne hatet sitt eget kjød, men han før og varmer det, likesom Kristus gjør med menigheten;</span> <span class="verse"><a name="30">30</a>for vi er hans legemes lemmer.</span> <span class="verse"><a name="31">31</a>Derfor skal mannen forlate far og mor og holde sig til sin hustru, og de to skal være ett kjød.</span> <span class="verse"><a name="32">32</a>Denne hemmelighet er stor; men jeg tenker hermed på Kristus og på menigheten.</span> <span class="verse"><a name="33">33</a>Dog, også I skal elske, enhver sin hustru som sig selv, og hustruen skal ha ærefrykt for sin mann.</span> </p></div</div></div></body></html>