<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/rom/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/rom">Romans</a> &gt <strong>Chapter 8</strong></div><p><span class="verse"><a name="1">1</a>Så er det da ingen fordømmelse for dem som er i Kristus Jesus;</span> <span class="verse"><a name="2">2</a>for livets Ånds lov har i Kristus Jesus frigjort mig fra syndens og dødens lov.</span> <span class="verse"><a name="3">3</a>For det som var umulig for loven, idet den var maktesløs ved kjødet, det gjorde Gud, idet han sendte sin Sønn i syndig kjøds lignelse og for syndens skyld og fordømte synden i kjødet,</span> <span class="verse"><a name="4">4</a>forat lovens krav skulde bli opfylt i oss, vi som ikke vandrer efter kjødet, men efter Ånden.</span> <span class="verse"><a name="5">5</a>For de som er efter kjødet, attrår det som hører kjødet til, men de som er efter Ånden, attrår det som hører Ånden til.</span> <span class="verse"><a name="6">6</a>For kjødets attrå er død, men Åndens attrå er liv og fred,</span> <span class="verse"><a name="7">7</a>fordi kjødets attrå er fiendskap mot Gud - for det er ikke Guds lov lydig, kan heller ikke være det -</span> <span class="verse"><a name="8">8</a>og de som er i kjødet, kan ikke tekkes Gud.</span> <span class="verse"><a name="9">9</a>Men I er ikke i kjødet, men i Ånden, såfremt Guds Ånd bor i eder; men har nogen ikke Kristi Ånd, da hører han ikke ham til.</span> <span class="verse"><a name="10">10</a>Men er Kristus i eder, da er vel legemet dødt på grunn av synd, men ånden er liv på grunn av rettferdighet.</span> <span class="verse"><a name="11">11</a>Men dersom hans Ånd som opvakte Jesus fra de døde, bor i eder, da skal han som opvakte Kristus fra de døde, også levendegjøre eders dødelige legemer ved sin Ånd, som bor i eder.</span> <span class="verse"><a name="12">12</a>Derfor, brødre, står vi ikke i gjeld til kjødet, så vi skulde leve efter kjødet;</span> <span class="verse"><a name="13">13</a>for dersom I lever efter kjødet, da skal I dø; men dersom I døder legemets gjerninger ved Ånden, da skal I leve.</span> <span class="verse"><a name="14">14</a>For så mange som drives av Guds Ånd, de er Guds barn.</span> <span class="verse"><a name="15">15</a>I fikk jo ikke trældommens ånd, så I atter skulde frykte, men I fikk barnekårets Ånd, ved hvilken vi roper: Abba, Fader!</span> <span class="verse"><a name="16">16</a>Ånden selv vidner med vår ånd at vi er Guds barn;</span> <span class="verse"><a name="17">17</a>men er vi barn, da er vi også arvinger, Guds arvinger og Kristi medarvinger, såfremt vi lider med ham, forat vi også skal herliggjøres med ham.</span> <span class="verse"><a name="18">18</a>For jeg holder for at den nærværende tids lidelser ikke er å akte mot den herlighet som skal åpenbares på oss.</span> <span class="verse"><a name="19">19</a>For skapningen lenges og stunder efter Guds barns åpenbarelse;</span> <span class="verse"><a name="20">20</a>skapningen blev jo lagt under forgjengelighet - ikke godvillig, men efter hans vilje som la den derunder -</span> <span class="verse"><a name="21">21</a>i håp om at også skapningen skal bli frigjort fra forgjengelighetens trældom til Guds barns herlighets frihet.</span> <span class="verse"><a name="22">22</a>For vi vet at hele skapningen tilsammen sukker og er tilsammen i smerte inntil nu;</span> <span class="verse"><a name="23">23</a>ja, ikke bare det, men også vi som dog har Åndens førstegrøde, også vi sukker med oss selv, idet vi stunder efter vårt barnekår, vårt legemes forløsning.</span> <span class="verse"><a name="24">24</a>For i håpet er vi frelst; men et håp som sees, er ikke noget håp; hvorfor skulde en håpe det som han ser?</span> <span class="verse"><a name="25">25</a>Men dersom vi håper det vi ikke ser, da stunder vi efter det med tålmod.</span> <span class="verse"><a name="26">26</a>Men i like måte kommer også Ånden vår skrøpelighet til hjelp; for vi vet ikke hvad vi skal bede om, slik som vi trenger det; men Ånden selv går i forbønn for oss med usigelige sukk,</span> <span class="verse"><a name="27">27</a>og han som ransaker hjertene, vet hvad Åndens attrå er; for efter Guds vilje går han i forbønn for de hellige.</span> <span class="verse"><a name="28">28</a>Og vi vet at alle ting tjener dem til gode som elsker Gud, dem som efter hans råd er kalt.</span> <span class="verse"><a name="29">29</a>For dem som han forut kjente, dem har han også forut bestemt til å bli likedannet med hans Sønns billede, forat han skulde være den førstefødte blandt mange brødre;</span> <span class="verse"><a name="30">30</a>og dem som han forut bestemte, dem har han også kalt; og dem som han kalte, dem har han også rettferdiggjort; og dem som han rettferdiggjorde, dem har han også herliggjort.</span> <span class="verse"><a name="31">31</a>Hvad skal vi da si til dette? Er Gud for oss, hvem er da imot oss?</span> <span class="verse"><a name="32">32</a>Han som ikke sparte sin egen Sønn, men gav ham for oss alle, hvorledes skal han kunne annet enn gi oss alle ting med ham?</span> <span class="verse"><a name="33">33</a>Hvem vil anklage Guds utvalgte? Gud er den som rettferdiggjør;</span> <span class="verse"><a name="34">34</a>hvem er den som fordømmer? Kristus er den som er død, ja, hvad mere er, som også er opstanden, som også er ved Guds høire hånd, som også går i forbønn for oss;</span> <span class="verse"><a name="35">35</a>hvem vil skille oss fra Kristi kjærlighet? Trengsel eller angst eller forfølgelse eller hunger eller nakenhet eller fare eller sverd?</span> <span class="verse"><a name="36">36</a>som skrevet er: For din skyld drepes vi hele dagen; vi er regnet som slaktefår.</span> <span class="verse"><a name="37">37</a>Men i alt dette vinner vi mere enn seier ved ham som elsket oss.</span> <span class="verse"><a name="38">38</a>For jeg er viss på at hverken død eller liv, hverken engler eller krefter, hverken det som nu er eller det som komme skal, eller nogen makt,</span> <span class="verse"><a name="39">39</a>hverken høide eller dybde eller nogen annen skapning skal kunne skille oss fra Guds kjærlighet i Kristus Jesus, vår Herre.</span> </p></div</div></div></body></html>