<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/titus/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/titus">Titus</a> &gt <strong>Chapter 3</strong></div><p><span class="verse"><a name="1">1</a>Minn dem om å underordne sig under myndigheter og øvrigheter, å være lydige, rede til all god gjerning,</span> <span class="verse"><a name="2">2</a>ikke å spotte nogen, ikke å være stridslystne, men milde, og vise all saktmodighet mot alle mennesker.</span> <span class="verse"><a name="3">3</a>For også vi var engang uforstandige, ulydige, villfarende, træler av mangehånde begjæringer og lyster, vi levde i ondskap og avind, vi var forhatt og hatet hverandre;</span> <span class="verse"><a name="4">4</a>men da Guds, vår frelsers godhet og kjærlighet til menneskene blev åpenbaret,</span> <span class="verse"><a name="5">5</a>frelste han oss, ikke for rettferdige gjerningers skyld som vi hadde gjort, men efter sin miskunn, ved badet til gjenfødelse og fornyelse ved den Hellige Ånd,</span> <span class="verse"><a name="6">6</a>som han rikelig har utøst over oss ved Jesus Kristus, vår frelser.</span> <span class="verse"><a name="7">7</a>forat vi, rettferdiggjort ved hans nåde, efter håpet skulde bli arvinger til det evige liv.</span> <span class="verse"><a name="8">8</a>Det er et troverdig ord, og dette vil jeg at du skal innprente, forat de som tror på Gud, må legge vinn på å gjøre gode gjerninger. Dette er godt og nyttig for menneskene;</span> <span class="verse"><a name="9">9</a>men dårlige stridsspørsmål og ættetavler og kiv og trette om loven skal du holde dig fra; for de er unyttige og gagnløse.</span> <span class="verse"><a name="10">10</a>Et menneske som gir sig av med vranglære, skal du vise fra dig, efterat du har formant ham én gang og én gang til,</span> <span class="verse"><a name="11">11</a>for du vet at han er forvendt og synder, dømt av sig selv.</span> <span class="verse"><a name="12">12</a>Når jeg sender Artemas eller Tykikus til dig, da gjør dig umak for å komme til mig i Nikopolis; for der har jeg tenkt å bli vinteren over.</span> <span class="verse"><a name="13">13</a>Zenas, den lovkyndige, og Apollos skal du med omhu hjelpe på vei, forat intet skal fattes dem.</span> <span class="verse"><a name="14">14</a>Også våre må lære å gjøre gode gjerninger, alt efter som det er trang til, forat de ikke skal være uten frukt.</span> <span class="verse"><a name="15">15</a>Alle som er hos mig, hilser dig. Hils dem som elsker oss i troen! Nåden være med eder alle!</span> </p></div</div></div></body></html>