<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/1cor/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/1cor">1 Corinthians</a> &gt <strong>Chapter 4</strong></div><p><span class="verse"><a name="1">1</a>Således akte I oss som Kristi tjenere og husholdere over Guds hemmeligheter!</span> <span class="verse"><a name="2">2</a>For øvrig kreves det av husholdere at de må finnes tro.</span> <span class="verse"><a name="3">3</a>Men for mig har det lite å si å dømmes av eder eller av en menneskelig domstol; ja, jeg dømmer mig ikke engang selv;</span> <span class="verse"><a name="4">4</a>for vel vet jeg intet med mig selv, men dermed er jeg ikke rettferdiggjort; men den som dømmer mig, er Herren.</span> <span class="verse"><a name="5">5</a>Døm derfor ikke noget før tiden, før Herren kommer, han som også skal føre frem for lyset det som har vært skjult i mørket, og åpenbare hjertenes råd; og da skal enhver få sin ros av Gud.</span> <span class="verse"><a name="6">6</a>Dette, brødre, har jeg overført på mig selv og Apollos for eders skyld, forat I ved oss må lære ikke å gå ut over det som skrevet er, forat ingen av eder skal bli opblåst, for den ene mot den andre.</span> <span class="verse"><a name="7">7</a>For hvem gir vel dig fortrin? Og hvad har du, som du ikke har fått? Men om du nu har fått noget, hvorfor roser du dig da som om du ikke hadde fått det?</span> <span class="verse"><a name="8">8</a>I er alt blitt mette; I er alt blitt rike; uten oss er I blitt herrer! Ja, gid I var blitt herrer, så vi kunde herske sammen med eder!</span> <span class="verse"><a name="9">9</a>For mig tykkes at Gud har vist oss apostler frem som de ringeste, som dødsdømte; for et skuespill er vi blitt for verden, både for engler og for mennesker.</span> <span class="verse"><a name="10">10</a>Vi er dårer for Kristi skyld, men I er kloke i Kristus; vi er skrøpelige, men I er sterke; I er hedret, men vi er æreløse.</span> <span class="verse"><a name="11">11</a>Like til denne stund er vi både hungrige og tørste og nakne og mishandlet og hjemløse og mødige,</span> <span class="verse"><a name="12">12</a>idet vi arbeider med våre egne hender; vi blir utskjelt - og vi velsigner; vi blir forfulgt - og vi tåler det;</span> <span class="verse"><a name="13">13</a>Vi blir spottet - og vi formaner; vi er blitt som utskudd i verden, en vemmelse for alle, inntil nu.</span> <span class="verse"><a name="14">14</a>Jeg skriver ikke dette for å vanære eder, men for å påminne eder som mine elskede barn.</span> <span class="verse"><a name="15">15</a>For om I og har ti tusen læremestere i Kristus, så har I dog ikke mange fedre; for jeg har avlet eder i Kristus Jesus ved evangeliet.</span> <span class="verse"><a name="16">16</a>Jeg formaner eder derfor: Bli mine efterfølgere!</span> <span class="verse"><a name="17">17</a>Derfor har jeg sendt Timoteus til eder, han som er mitt elskede og trofaste barn i Herren, forat han skal minne eder om mine veier i Kristus, således som jeg lærer overalt i hver menighet.</span> <span class="verse"><a name="18">18</a>Men somme er blitt opblåst, i den tanke at jeg ikke skulde komme til eder;</span> <span class="verse"><a name="19">19</a>men jeg kommer snart til eder, om Herren vil, og får da lære å kjenne ikke ordene, men kraften hos dem som er opblåst;</span> <span class="verse"><a name="20">20</a>for Guds rike består ikke i ord, men i kraft.</span> <span class="verse"><a name="21">21</a>Hvad vil I? skal jeg komme til eder med ris, eller med kjærlighet og saktmodighets ånd?</span> </p></div</div></div></body></html>