<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/1cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/1cor">1 Corinthians</a> &gt <strong>Chapter 9</strong></div><p><span class="verse"><a name="1">1</a>Er jeg ikke fri? er jeg ikke apostel? har jeg ikke sett Jesus, vår Herre? er ikke I mitt verk i Herren?</span> <span class="verse"><a name="2">2</a>Er jeg ikke apostel for andre, så er jeg det i det minste for eder; for I er innseglet på mitt apostel-embede i Herren.</span> <span class="verse"><a name="3">3</a>Dette er mitt forsvar mot dem som dømmer mig.</span> <span class="verse"><a name="4">4</a>Har vi ikke rett til å ete og drikke?</span> <span class="verse"><a name="5">5</a>Har vi ikke rett til å føre en søster med oss som hustru, likesom de andre apostler og Herrens brødre og Kefas?</span> <span class="verse"><a name="6">6</a>Eller er det bare jeg og Barnabas som ikke har rett til å slippe å arbeide?</span> <span class="verse"><a name="7">7</a>Hvem gjør vel nogensinne krigstjeneste på egen lønning? hvem planter en vingård og eter ikke av dens frukt? eller hvem før en hjord og eter ikke av hjordens melk?</span> <span class="verse"><a name="8">8</a>Taler jeg dette bare på menneskelig vis, eller sier ikke også loven dette?</span> <span class="verse"><a name="9">9</a>I Mose lov er det jo skrevet: Du skal ikke binde munnen til på en okse som tresker. Er det oksene som ligger Gud på hjerte,</span> <span class="verse"><a name="10">10</a>eller sier han ikke dette bare for vår skyld? For vår skyld er det jo skrevet at den som pløier, skal pløie med håp, og den som tresker, skal gjøre det med håp om å få sin del.</span> <span class="verse"><a name="11">11</a>Har vi sådd for eder de åndelige goder, er det da noget stort om vi høster eders timelige goder?</span> <span class="verse"><a name="12">12</a>Har andre rett over eder, skulde da ikke vi meget mere ha det? Men denne rett har vi ikke brukt; vi tåler alt, for ikke å legge nogen hindring for Kristi evangelium.</span> <span class="verse"><a name="13">13</a>Vet I ikke at de som gjør tjeneste i templet, får sin føde av templet, og de som tjener ved alteret, deler med alteret?</span> <span class="verse"><a name="14">14</a>Så har også Herren fastsatt for dem som forkynner evangeliet, at de skal leve av evangeliet.</span> <span class="verse"><a name="15">15</a>Men jeg har ikke gjort bruk av noget av dette. Jeg skriver ikke dette forat det skal bli så med mig; for heller vil jeg dø enn at nogen skulde gjøre det til intet som jeg roser mig av.</span> <span class="verse"><a name="16">16</a>For om jeg forkynner evangeliet, er det ikke noget å rose mig av; det er en nødvendighet som påligger mig; for ve mig om jeg ikke forkynner evangeliet!</span> <span class="verse"><a name="17">17</a>For gjør jeg dette frivillig, da har jeg lønn; men gjør jeg det nødtvunget, da er det en husholdning som er mig betrodd.</span> <span class="verse"><a name="18">18</a>Hvad er da min lønn? At jeg, når jeg forkynner evangeliet, gjør det for intet, så jeg ikke gjør bruk av min rett i evangeliet.</span> <span class="verse"><a name="19">19</a>For om jeg enn er fri fra alle, har jeg dog selv gjort mig til tjener for alle, for å vinne de fleste,</span> <span class="verse"><a name="20">20</a>og jeg er blitt som en jøde for jødene, for å vinne jøder, for dem som er under loven, som en som er under loven - om jeg enn ikke selv er under loven - for å vinne dem som er under loven;</span> <span class="verse"><a name="21">21</a>for dem som er uten lov, er jeg blitt som en som er uten lov - om jeg enn ikke er lovløs for Gud, men lovbundet for Kristus - for å vinne dem som er uten lov;</span> <span class="verse"><a name="22">22</a>for de skrøpelige er jeg blitt skrøpelig, for å vinne de skrøpelige; for dem alle er jeg blitt alt, for i alle tilfelle å frelse nogen.</span> <span class="verse"><a name="23">23</a>Men alt gjør jeg for evangeliets skyld, forat også jeg kan få del i det.</span> <span class="verse"><a name="24">24</a>Vet I ikke at de som løper på rennebanen, de løper vel alle, men bare én får prisen? Løp da således, forat I kan vinne den!</span> <span class="verse"><a name="25">25</a>Hver som er med i veddekamp, er avholdende i alt, hine for å få en forgjengelig krans, men vi en uforgjengelig.</span> <span class="verse"><a name="26">26</a>Jeg løper da ikke som på det uvisse; jeg fekter ikke som en som slår i været;</span> <span class="verse"><a name="27">27</a>men jeg undertvinger mitt legeme og holder det i trældom, forat ikke jeg som preker for andre, selv skal finnes uverdig.</span> </p></div</div></div></body></html>