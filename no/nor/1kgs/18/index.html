<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/1kgs/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/1kgs">1 Kings</a> &gt <strong>Chapter 18</strong></div><p><span class="verse"><a name="1">1</a>Lang tid derefter - i det tredje år - kom Herrens ord til Elias, og det lød således: Gå og tred frem for Akab, så vil jeg sende regn over jorden.</span> <span class="verse"><a name="2">2</a>Og Elias gikk avsted for å trede frem for Akab. Men hungersnøden var stor i Samaria.</span> <span class="verse"><a name="3">3</a>Da kalte Akab på sin slottshøvding Obadja. Men Obadja fryktet Herren høilig;</span> <span class="verse"><a name="4">4</a>dengang Jesabel utryddet Herrens profeter, hadde Obadja tatt hundre profeter og skjult dem i to huler, femti mann i hver hule, og forsørget dem med brød og vann.</span> <span class="verse"><a name="5">5</a>Akab sa da til Obadja: Dra gjennem landet til alle kilder og bekker! Kanskje vi finner gress, så vi kan holde liv i hester og mulesler og slipper å slakte noget av buskapen.</span> <span class="verse"><a name="6">6</a>Så delte de landet som de skulde dra igjennem, mellem sig; Akab drog en vei for sig, og Obadja drog en annen vei for sig.</span> <span class="verse"><a name="7">7</a>Mens nu Obadja var på veien, fikk han se Elias som kom imot ham; han kjente ham igjen og falt ned på sitt ansikt og sa: Er det du, min herre Elias?</span> <span class="verse"><a name="8">8</a>Han svarte: Ja, det er jeg; gå og si til din herre: Elias er her!</span> <span class="verse"><a name="9">9</a>Men han sa: Hvad synd har jeg gjort, siden du overgir din tjener i Akabs hånd, så han dreper mig?</span> <span class="verse"><a name="10">10</a>Så sant Herren din Gud lever: Det finnes ikke det folk eller det rike som min herre ikke har sendt bud til for å opsøke dig; og når de sa: Han er ikke her, lot han det rike og det folk sverge på at de ikke hadde funnet dig.</span> <span class="verse"><a name="11">11</a>Og nu sier du: Gå og si til din herre: Elias er her!</span> <span class="verse"><a name="12">12</a>Det vil gå så, at når jeg nu går fra dig, og Herrens Ånd rykker dig bort til et sted som jeg ikke vet, og jeg kommer og sier det til Akab, og han så ikke finner dig, da dreper han mig. Og din tjener har dog fryktet Herren fra ungdommen av.</span> <span class="verse"><a name="13">13</a>Er det ikke blitt min herre fortalt hvad jeg gjorde dengang Jesabel drepte Herrens profeter? Da skjulte jeg hundre av Herrens profeter i to huler, femti mann i hver hule, og forsørget dem med brød og vann.</span> <span class="verse"><a name="14">14</a>Og nu sier du: Gå og si til din herre: Elias er her! Og så dreper han mig.</span> <span class="verse"><a name="15">15</a>Da sa Elias: Så sant Herren, hærskarenes Gud, lever, han hvis tjener jeg er: Idag skal jeg trede frem for ham.</span> <span class="verse"><a name="16">16</a>Så gikk Obadja Akab i møte og sa det til ham; og Akab gikk Elias i møte.</span> <span class="verse"><a name="17">17</a>Med det samme Akab fikk se Elias, sa han til ham: Er det du, du som fører ødeleggelse over Israel?</span> <span class="verse"><a name="18">18</a>Han svarte: Jeg har ikke ført ødeleggelse over Israel, men du og din fars hus, fordi I har forlatt Herrens bud og fulgt Ba'alene.</span> <span class="verse"><a name="19">19</a>Men send nu bud og la hele Israel komme sammen til mig på Karmel-fjellet og de fire hundre og femti Ba'als profeter og de fire hundre Astartes profeter som eter ved Jesabels bord!</span> <span class="verse"><a name="20">20</a>Så sendte Akab bud omkring blandt alle Israels barn og bød profetene komme sammen til Karmel-fjellet.</span> <span class="verse"><a name="21">21</a>Da trådte Elias frem for alt folket og sa: Hvor lenge vil I halte til begge sider? Dersom Herren er Gud, så følg ham, og dersom Ba'al er det, så følg ham! Men folket svarte ham ikke et ord.</span> <span class="verse"><a name="22">22</a>Og Elias sa til folket: Jeg er den eneste av Herrens profeter som er blitt tilbake, mens Ba'als profeter er fire hundre og femti mann.</span> <span class="verse"><a name="23">23</a>La oss nu få to okser, og la så dem velge sig den ene okse og hugge den i stykker og legge den på veden, men de skal ikke tende ild på; og jeg vil stelle til den andre okse og legge den på veden, men jeg vil ikke tende ild på.</span> <span class="verse"><a name="24">24</a>Påkall så I eders guds navn, og jeg vil påkalle Herrens navn, og det skal være så, at den gud som svarer med ild, han er Gud. Og alt folket svarte og sa: Det er rett!</span> <span class="verse"><a name="25">25</a>Da sa Elias til Ba'als profeter: Velg nu I eder den ene okse og stell den til først, siden I er flest, og påkall så eders guds navn! Men I skal ikke tende ild på.</span> <span class="verse"><a name="26">26</a>Sa tok de den okse han hadde gitt dem, og stelte den til og påkalte Ba'als navn fra morgen til middag og ropte: Ba'al, svar oss! Men det hørtes ingen røst, og det var ikke nogen som svarte; og de hinket omkring det alter de hadde gjort.</span> <span class="verse"><a name="27">27</a>Men da det var blitt middag, spottet Elias dem og sa: Rop høiere! Han er jo Gud; han er vel falt i tanker, eller han er gått avsides eller er ute på reise; kanskje han sover - så vil han vel våkne.</span> <span class="verse"><a name="28">28</a>Da ropte de ennu høiere og flengte sig, som det var deres vis, med sverd og spyd, til blodet rant nedover dem.</span> <span class="verse"><a name="29">29</a>Da det led over middag, raste de til bortimot den tid matofferet blir frembåret; men det hørtes ingen røst, og det var ikke nogen som svarte, og ikke nogen som aktet på dem.</span> <span class="verse"><a name="30">30</a>Da sa Elias til alt folket: Tred hit til mig! Og alt folket trådte frem til ham, og han satte i stand Herrens alter, som var nedrevet.</span> <span class="verse"><a name="31">31</a>Og Elias tok tolv stener efter tallet på Jakobs barns stammer, han til hvem Herrens ord var kommet og hadde lydt således: Israel skal være ditt navn.</span> <span class="verse"><a name="32">32</a>Og han bygget av stenene et alter i Herrens navn og gjorde en grøft rundt om alteret så stor som til omkring to måls utsæd.</span> <span class="verse"><a name="33">33</a>Så la han veden til rette og hugg oksen i stykker og la den ovenpå veden.</span> <span class="verse"><a name="34">34</a>Og han sa: Fyll fire krukker med vann og øs det ut over brennofferet og over veden! Så sa han: Gjør det en gang til! Og de gjorde det annen gang! Så sa han: Gjør det tredje gang! Og de gjorde det tredje gang.</span> <span class="verse"><a name="35">35</a>Og vannet fløt rundt om alteret, og han fylte også grøften med vann.</span> <span class="verse"><a name="36">36</a>Men ved den tid matofferet blir båret frem, trådte profeten Elias frem og sa: Herre, Abrahams, Isaks og Israels Gud! La det idag bli vitterlig at du er Gud i Israel, og at jeg er din tjener, og at det er på ditt ord jeg har gjort alt dette!</span> <span class="verse"><a name="37">37</a>Svar mig, Herre, svar mig, så dette folk må kjenne at du, Herre, er Gud, og at du nu vender deres hjerte tilbake til dig!</span> <span class="verse"><a name="38">38</a>Da falt Herrens ild ned og fortærte brennofferet og veden og stenene og jorden og slikket op vannet som var i grøften.</span> <span class="verse"><a name="39">39</a>Og alt folket så det, og de falt ned på sitt ansikt og sa: Herren, han er Gud! Herren, han er Gud!</span> <span class="verse"><a name="40">40</a>Da sa Elias til dem: Grip Ba'als profeter, la ingen av dem slippe herifra! Og de grep dem, og Elias førte dem ned til bekken Kison og lot dem drepe der.</span> <span class="verse"><a name="41">41</a>Så sa Elias til Akab: Gå nu op og et og drikk! For jeg hører regnet suse.</span> <span class="verse"><a name="42">42</a>Da gikk Akab op for å ete og drikke. Men Elias gikk op på Karmels topp og bøide sig mot jorden med ansiktet mellem sine knær.</span> <span class="verse"><a name="43">43</a>Så sa han til sin dreng: Stig op og se ut mot havet! Og han steg op og så ut, men sa: Det er ikke noget å se. Syv ganger sa han: Gå dit igjen!</span> <span class="verse"><a name="44">44</a>Den syvende gang sa han: Se, en liten sky, så stor som en manns hånd, stiger op fra havet. Da sa han: Gå op og si til Akab: Spenn for og far ned, så ikke regnet skal opholde dig!</span> <span class="verse"><a name="45">45</a>Og i en håndvending sortnet himmelen til med skyer og storm, og det kom et sterkt regn; og Akab kjørte avsted og for til Jisre'el.</span> <span class="verse"><a name="46">46</a>Men Herrens hånd kom over Elias; han omgjordet sine lender og sprang foran Akab like til Jisre'el.</span> </p></div</div></div></body></html>