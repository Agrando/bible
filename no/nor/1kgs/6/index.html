<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/1kgs/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/1kgs">1 Kings</a> &gt <strong>Chapter 6</strong></div><p><span class="verse"><a name="1">1</a>I det fire hundre og åttiende år efter Israels barns utgang av Egyptens land, i måneden siv - det er den annen måned - i det fjerde år efterat Salomo var blitt konge over Israel, begynte han å bygge huset for Herren.</span> <span class="verse"><a name="2">2</a>Huset som kong Salomo bygget for Herren, var seksti alen langt og tyve alen bredt og tretti alen høit.</span> <span class="verse"><a name="3">3</a>Og forhallen foran det Hellige var tyve alen, svarende til bredden av huset, og ti alen bred målt ut fra huset.</span> <span class="verse"><a name="4">4</a>På huset gjorde han vinduer med fast gitterverk.</span> <span class="verse"><a name="5">5</a>Op til husets vegg bygget han en tilbygning rundt omkring - langs med veggene på huset, både det Hellige og koret, og således gjorde han sidekammer rundt omkring.</span> <span class="verse"><a name="6">6</a>Det nederste stokkverk var fem alen bredt og det mellemste seks alen bredt og det tredje syv alen bredt; for han hadde gjort avsatser på huset rundt omkring på utsiden, så ikke bjelkene skulde gå inn i husets vegger.</span> <span class="verse"><a name="7">7</a>Da huset blev reist, blev det bygget av hele stener fra stenbruddet; en hørte hverken hammer eller øks eller noget slags jernredskap i huset da det blev bygget.</span> <span class="verse"><a name="8">8</a>Døren til det mellemste sidekammer* var på husets høire side, og på en vindeltrapp kom en op i det mellemste stokkverk, og fra det mellemste op i det tredje. / <* nemlig i det nederste stokkverk.></span> <span class="verse"><a name="9">9</a>Således bygget han huset, og da han hadde gjort det ferdig, tekte han det med bjelker og med sederplanker i rader.</span> <span class="verse"><a name="10">10</a>Tilbygningen som han bygget rundt om hele huset, var fem alen høi for hvert stokkverk og var festet til huset ved sederbjelker.</span> <span class="verse"><a name="11">11</a>Da kom Herrens ord til Salomo, og det lød således:</span> <span class="verse"><a name="12">12</a>Nu bygger du dette hus - hvis du da vandrer efter mine forskrifter og holder mine lover og tar vare på alle mine bud, så du følger dem, da vil jeg opfylle på dig det ord jeg talte til din far David,</span> <span class="verse"><a name="13">13</a>og jeg vil bo midt iblandt Israels barn, og jeg vil ikke forlate mitt folk Israel.</span> <span class="verse"><a name="14">14</a>Så bygget da Salomo huset og gjorde det ferdig.</span> <span class="verse"><a name="15">15</a>Han klædde husets vegger innentil med sederbord; fra gulvet og helt op til loftsbjelkene klædde han huset innentil med tre, og gulvet klædde han med cypressbord.</span> <span class="verse"><a name="16">16</a>Tyve alen fra husets bakside satte han en vegg av sederbord fra gulvet og op til loftsbjelkene, og rummet innenfor innredet han til kor - det var det Aller-helligste.</span> <span class="verse"><a name="17">17</a>Og huset - det Hellige foran koret - var firti alen langt.</span> <span class="verse"><a name="18">18</a>Innvendig var huset prydet med utskjæringer i sedertre - kolokvinter og utsprungne blomster; alt sammen var sedertre, der var ingen sten å se.</span> <span class="verse"><a name="19">19</a>Innerst i huset innredet han et kor til å sette Herrens pakts-ark i.</span> <span class="verse"><a name="20">20</a>Og foran koret, som var tyve alen langt og tyve alen bredt og tyve alen høit, og som han klædde med fint gull, satte han et alter og klædde det med sedertre.</span> <span class="verse"><a name="21">21</a>Og Salomo klædde huset innentil med fint gull og hengte gullkjeder bortefter veggen foran koret og klædde den med gull.</span> <span class="verse"><a name="22">22</a>Hele huset klædde han med gull fra ende til annen; og hele alteret som hørte til koret, klædde han med gull.</span> <span class="verse"><a name="23">23</a>I koret gjorde han to kjeruber av oljetre; de var ti alen høie.</span> <span class="verse"><a name="24">24</a>Kjerubens ene vinge var fem alen og kjerubens andre vinge fem alen - det var ti alen fra vingespiss til vingespiss.</span> <span class="verse"><a name="25">25</a>Den andre kjerub var og ti alen*; begge kjerubene hadde samme mål og samme skikkelse. / <* mellem vingespissene.></span> <span class="verse"><a name="26">26</a>Den ene kjerub var ti alen høi og likeså den andre kjerub.</span> <span class="verse"><a name="27">27</a>Og han satte kjerubene i det innerste rum i huset, og de strakte kjerubenes vinger ut, så den enes vinge rørte ved den ene vegg, og den andre kjerubs vinge rørte ved den andre vegg, mens deres vinger midt i huset rørte ved hverandre,</span> <span class="verse"><a name="28">28</a>og han klædde kjerubene med gull.</span> <span class="verse"><a name="29">29</a>Alle husets vegger rundt omkring prydet han med utskårne billeder av kjeruber og palmer og utsprungne blomster både i det indre rum og i det ytre.</span> <span class="verse"><a name="30">30</a>Og husets gulv klædde han med gull, både i det indre rum og i det ytre.</span> <span class="verse"><a name="31">31</a>For inngangen til koret gjorde han en fløidør av oljetre; den øvre dørkarm med dørstolpene utgjorde en femtedel av veggen.</span> <span class="verse"><a name="32">32</a>Og de to dører av oljetre prydet han med utskårne billeder av kjeruber og palmer og utsprungne blomster og klædde dem med gull; han bredte gullet ut over kjerubene og palmene.</span> <span class="verse"><a name="33">33</a>Likeså gjorde han dørstolper av oljetre for inngangen til det Hellige, på fjerdedelen av veggen,</span> <span class="verse"><a name="34">34</a>og to dørfløier av cypresstre; begge dørfløiene var i to deler, som kunne svinges hver for sig.</span> <span class="verse"><a name="35">35</a>Og han prydet dem med utskjæringer: kjeruber og palmer og utsprungne blomster, og han klædde dem med gull som blev lagt jevnt utover utskjæringene.</span> <span class="verse"><a name="36">36</a>Og han bygget den indre forgård av tre lag huggen sten og ett lag sederbjelker.</span> <span class="verse"><a name="37">37</a>I det fjerde år blev grunnvollen lagt til Herrens hus, i måneden siv,</span> <span class="verse"><a name="38">38</a>og i det ellevte år i måneden bul det er den åttende måned var huset ferdig i alle sine deler og i ett og alt som det skulde være. Da hadde han bygget på det i syv år.</span> </p></div</div></div></body></html>