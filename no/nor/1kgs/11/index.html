<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/1kgs/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/1kgs">1 Kings</a> &gt <strong>Chapter 11</strong></div><p><span class="verse"><a name="1">1</a>Men kong Salomo elsket mange fremmede kvinner foruten Faraos datter, moabittiske, ammonittiske, edomittiske, sidoniske, hetittiske,</span> <span class="verse"><a name="2">2</a>kvinner av de hedningefolk om hvilke Herren hadde sagt til Israels barn: I skal ikke gi eder i lag med dem, og de ikke med eder*; ellers kommer de visselig til å vende eders hjerte til sine guder. Til dem holdt Salomo sig og elsket dem. / <* d.e. for å inngå ekteskap med dem.></span> <span class="verse"><a name="3">3</a>Han hadde syv hundre hustruer av fyrstelig rang og tre hundre medhustruer; disse hans hustruer bøide hans sinn.</span> <span class="verse"><a name="4">4</a>Og da Salomo blev gammel, vendte hustruene hans hjerte til andre guder, og hans hjerte var ikke helt med Herren hans Gud, således som hans far Davids hjerte hadde vært.</span> <span class="verse"><a name="5">5</a>Og Salomo fulgte Astarte, sidoniernes guddom, og Milkom, ammonittenes vederstyggelighet.</span> <span class="verse"><a name="6">6</a>Og Salomo gjorde hvad ondt var i Herrens øine, og fulgte ikke trolig efter Herren, således som hans far David hadde gjort.</span> <span class="verse"><a name="7">7</a>På den tid bygget Salomo en offerhaug for Kamos, Moabs vederstyggelighet, på det fjell som ligger midt imot Jerusalem, og for Molok, Ammons barns vederstyggelighet.</span> <span class="verse"><a name="8">8</a>Og det samme gjorde han for alle sine fremmede hustruer, som brente røkelse og ofret til sine guder.</span> <span class="verse"><a name="9">9</a>Da blev Herren vred på Salomo fordi han hadde vendt sitt hjerte bort fra Herren, Israels Gud, som hadde åpenbaret sig for ham to ganger</span> <span class="verse"><a name="10">10</a>og uttrykkelig forbudt ham å følge andre guder; men han hadde ikke holdt sig efter Herrens bud.</span> <span class="verse"><a name="11">11</a>Da sa Herren til Salomo: Siden dette er kommet dig i sinne, og du ikke har holdt min pakt og mine lover, som jeg har gitt dig, så vil jeg rive riket fra dig og gi det til din tjener.</span> <span class="verse"><a name="12">12</a>Men for din far Davids skyld vil jeg ikke gjøre det i din tid - fra din sønn vil jeg rive riket.</span> <span class="verse"><a name="13">13</a>Dog vil jeg ikke rive hele riket fra ham; en stamme vil jeg gi din sønn for min tjener Davids skyld og for Jerusalems skyld, som jeg har utvalgt.</span> <span class="verse"><a name="14">14</a>Og Herren opreiste Salomo en motstander i edomitten Hadad; han var av kongeætten i Edom.</span> <span class="verse"><a name="15">15</a>For dengang David var i Edom, og hærføreren Joab drog op for å begrave de falne og slo ihjel alle menn i Edom.</span> <span class="verse"><a name="16">16</a>- i seks måneder blev Joab og hele Israel der, til han hadde utryddet alle menn i Edom -</span> <span class="verse"><a name="17">17</a>da flyktet Hadad med nogen edomittiske menn som hørte til hans fars tjenere, og tok veien til Egypten. Hadad var dengang en liten gutt.</span> <span class="verse"><a name="18">18</a>De brøt op fra Midian og kom til Paran; fra Paran tok de nogen menn med sig og kom så til Egypten til Farao, kongen i Egypten, og han gav ham et hus og tilsa ham livsophold og lot ham få jord.</span> <span class="verse"><a name="19">19</a>Og Hadad fant stor nåde for Faraos øine, så han gav ham til hustru en søster av sin egen hustru, dronning Tahpenes.</span> <span class="verse"><a name="20">20</a>Og Tahpenes' søster fødte ham sønnen Genubat; Tahpenes avvente ham i Faraos hus, og siden var Genubat i Faraos hus blandt Faraos egne barn.</span> <span class="verse"><a name="21">21</a>Da nu Hadad i Egypten fikk høre at David hadde lagt sig til hvile hos sine fedre, og at hærføreren Joab var død, sa han til Farao: La mig fare, så jeg kan dra hjem til mitt land!</span> <span class="verse"><a name="22">22</a>Farao sa til ham: Hvad fattes dig her hos mig siden du ønsker å dra hjem til ditt land? Han svarte: Ingen ting; men du må endelig la mig få fare.</span> <span class="verse"><a name="23">23</a>Gud opreiste Salomo en annen motstander, Reson, Eliadas sønn, som var flyktet fra sin herre Hadadeser, kongen i Soba.</span> <span class="verse"><a name="24">24</a>Han samlet folk om sig og blev fører for en røverflokk, dengang David slo dem* ihjel; og de** drog til Damaskus og slo sig ned der og gjorde sig til herrer i Damaskus. / <* Hadadesers folk.> / <** Reson og hans menn.></span> <span class="verse"><a name="25">25</a>Han var en motstander av Israel så lenge Salomo levde, og både han og Hadad voldte Israel skade. Han hatet Israel og var konge over Syria.</span> <span class="verse"><a name="26">26</a>Så var det en av Salomos tjenere, Jeroboam, Nebats sønn, en efra'imitt fra Sereda: hans mor hette Serua og var enke. Han reiste sig også mot kongen.</span> <span class="verse"><a name="27">27</a>Og således gikk det til at han reiste sig mot kongen: Salomo bygget på Millo - han vilde lukke det åpne sted i sin far Davids stad.</span> <span class="verse"><a name="28">28</a>Nu var Jeroboam en dyktig kar, og da Salomo så at den unge mann var en duelig arbeider, satte han ham til å ha tilsyn med alt det arbeid Josefs hus hadde å utføre.</span> <span class="verse"><a name="29">29</a>På den tid hendte det engang da Jeroboam var gått ut fra Jerusalem, at profeten Akia fra Silo traff ham på veien; han* hadde en ny kappe på, og de to var alene på marken. / <* profeten.></span> <span class="verse"><a name="30">30</a>Da tok Akia den nye kappe han hadde på, og rev den i tolv stykker.</span> <span class="verse"><a name="31">31</a>Og han sa til Jeroboam: Ta dig ti stykker! For så sier Herren, Israels Gud: Jeg river riket ut av Salomos hånd og gir dig de ti stammer;</span> <span class="verse"><a name="32">32</a>men den ene stamme skal han få ha for min tjener Davids skyld og for Jerusalems skyld, den stad som jeg har utvalgt blandt alle Israels stammer.</span> <span class="verse"><a name="33">33</a>Så vil jeg gjøre fordi de har forlatt mig og tilbedt Astarte, sidoniernes guddom, og Kamos, Moabs gud, og Milkom, Ammons barns gud, og ikke vandret på mine veier og ikke gjort hvad rett er i mine øine, og ikke holdt mine lover og bud, således som hans far David gjorde.</span> <span class="verse"><a name="34">34</a>Dog vil jeg ikke ta noget av riket fra ham selv, men la ham være fyrste så lenge han lever, for min tjener Davids skyld, som jeg utvalgte, og som holdt sig efter mine bud og lover.</span> <span class="verse"><a name="35">35</a>Men jeg vil ta riket fra hans sønn og gi dig det - de ti stammer;</span> <span class="verse"><a name="36">36</a>men hans sønn vil jeg gi en stamme, forat min tjener David alltid må ha en lampe brennende* for mitt åsyn i Jerusalem, den stad jeg har utvalgt mig for å la mitt navn bo der. / <* d.e. forat Davids hus ikke skal gå til grunne.></span> <span class="verse"><a name="37">37</a>Men dig vil jeg ta og la dig råde over alt hvad du attrår, og være konge over Israel.</span> <span class="verse"><a name="38">38</a>Og hvis du hører på alt det jeg byder dig, og vandrer på mine veier og gjør hvad rett er i mine øine, så du holder mine lover og bud, således som min tjener David gjorde, så vil jeg være med dig og bygge dig et hus som står fast, likesom jeg gjorde for David, og jeg vil gi dig Israel.</span> <span class="verse"><a name="39">39</a>Og Davids ætt vil jeg ydmyke på grunn av det som er gjort, dog ikke for alle tider.</span> <span class="verse"><a name="40">40</a>Salomo søkte nu å drepe Jeroboam; men Jeroboam tok avsted og flyktet til Egypten, til Sisak, kongen i Egypten*, og han blev i Egypten til Salomos død. / <* 1KG 14, 25 fg.></span> <span class="verse"><a name="41">41</a>Hvad som ellers er å fortelle om Salomo, om alt det han gjorde, og om hans visdom, det er opskrevet i Salomos krønike.</span> <span class="verse"><a name="42">42</a>Den tid Salomo var konge i Jerusalem over hele Israel, var firti år.</span> <span class="verse"><a name="43">43</a>Så la Salomo sig til hvile hos sine fedre og blev begravet i sin far Davids stad, og hans sønn Rehabeam blev konge i hans sted.</span> </p></div</div></div></body></html>