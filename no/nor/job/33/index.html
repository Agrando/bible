<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 33</strong></div><p><span class="verse"><a name="1">1</a>Men hør nu, Job, på min tale og lytt til alle mine ord!</span> <span class="verse"><a name="2">2</a>Se, jeg har åpnet mine leber, allerede taler min tunge i min munn.</span> <span class="verse"><a name="3">3</a>Ærlige og opriktige er mine ord, og hvad jeg vet, skal mine leber uttale likefrem.</span> <span class="verse"><a name="4">4</a>Guds Ånd har skapt mig, og den Allmektiges ånde holder mig live.</span> <span class="verse"><a name="5">5</a>Hvis du kan, så svar mig! Rust dig mot mig, tred frem!</span> <span class="verse"><a name="6">6</a>Se, jeg er din like for Gud, også jeg er dannet av ler.</span> <span class="verse"><a name="7">7</a>Redsel for mig skal ikke overvelde dig, og min myndighet ikke tynge dig.</span> <span class="verse"><a name="8">8</a>Sannelig, du har sagt i mitt nærvær, så lød dine ord som jeg hørte:</span> <span class="verse"><a name="9">9</a>Ren er jeg, uten brøde, plettfri er jeg og fri for misgjerning;</span> <span class="verse"><a name="10">10</a>men Gud søker grunn til fiendskap mot mig, han akter mig for sin uvenn;</span> <span class="verse"><a name="11">11</a>han setter mine føtter i stokken og vokter på alle mine veier.</span> <span class="verse"><a name="12">12</a>Nei, i dette har du ikke rett, svarer jeg dig; Gud er jo større enn et menneske.</span> <span class="verse"><a name="13">13</a>Hvorfor går du i rette med ham? Han svarer jo ikke et eneste ord.</span> <span class="verse"><a name="14">14</a>Men én gang taler Gud, ja to ganger hvis mennesket ikke akter på det.</span> <span class="verse"><a name="15">15</a>I drøm, i nattlig syn, når dyp søvn faller på menneskene, når de slumrer på sitt leie,</span> <span class="verse"><a name="16">16</a>da åpner han deres ører og trykker sitt segl på advarselen til dem,</span> <span class="verse"><a name="17">17</a>for å få mennesket til å la sin gjerning fare og for å utrydde overmotet hos mannen,</span> <span class="verse"><a name="18">18</a>for å berge hans sjel fra graven og hans liv fra å rammes av det drepende spyd.</span> <span class="verse"><a name="19">19</a>Mennesket tuktes også med smerter på sitt leie, og en stadig uro går gjennem marg og ben.</span> <span class="verse"><a name="20">20</a>Han vemmes ved brød og hans sjel ved lekker mat.</span> <span class="verse"><a name="21">21</a>Hans kjøtt tæres bort, så en ikke ser det mere, og hans ben, som en før ikke så, ligger bare;</span> <span class="verse"><a name="22">22</a>hans sjel kommer nær til graven og hans liv til dødens engler.</span> <span class="verse"><a name="23">23</a>Er det da hos ham en engel, en tolk, en av tusen, som forkynner mennesket dets rette vei,</span> <span class="verse"><a name="24">24</a>da ynkes Gud over ham og sier: Fri ham fra å fare ned i graven! Jeg har fått løsepenger.</span> <span class="verse"><a name="25">25</a>Hans kropp blir da frodigere enn i ungdommen, han blir atter som i sin ungdoms dager.</span> <span class="verse"><a name="26">26</a>Han beder til Gud, og han er ham nådig; han ser Guds åsyn med jubel, og han gir mennesket dets rettferdighet tilbake.</span> <span class="verse"><a name="27">27</a>Han synger for menneskene og sier: Jeg hadde syndet og gjort det rette kroket, men han gjengjeldte mig det ikke;</span> <span class="verse"><a name="28">28</a>han har fridd min sjel fra å fare ned i graven, og mitt liv ser lyset med lyst.</span> <span class="verse"><a name="29">29</a>Se, alt dette gjør Gud to ganger, ja tre, mot en mann</span> <span class="verse"><a name="30">30</a>for å frelse hans sjel fra graven, så han omstråles av de levendes lys.</span> <span class="verse"><a name="31">31</a>Gi akt, Job, hør på mig! Ti, så jeg får tale.</span> <span class="verse"><a name="32">32</a>Har du ord, så svar mig, tal! Jeg vil gjerne gi dig rett.</span> <span class="verse"><a name="33">33</a>Hvis ikke, så hør du på mig! Ti, så jeg får lære dig visdom.</span> </p></div</div></div></body></html>