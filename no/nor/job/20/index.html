<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 20</strong></div><p><span class="verse"><a name="1">1</a>Da tok Sofar fra Na'ama til orde og sa:</span> <span class="verse"><a name="2">2</a>Derfor legger mine tanker mig svaret i munnen, og derfor stormer det i mig;</span> <span class="verse"><a name="3">3</a>hånende tilrettevisning må jeg høre, og min ånd gir mig svar ut fra min innsikt.</span> <span class="verse"><a name="4">4</a>Vet du da ikke at slik har det vært fra evighet, fra den tid mennesker blev satt på jorden,</span> <span class="verse"><a name="5">5</a>at de ugudeliges jubel er kort, og den gudløses glede bare varer et øieblikk?</span> <span class="verse"><a name="6">6</a>Stiger enn hans stolthet til himmelen, og når enn hans hode til skyen,</span> <span class="verse"><a name="7">7</a>så går han dog likesom sitt skarn til grunne for evig; de som så ham, spør: Hvor er han?</span> <span class="verse"><a name="8">8</a>Som en drøm flyr han bort, og ingen finner ham mere; han jages bort som et nattesyn.</span> <span class="verse"><a name="9">9</a>Det øie som så ham, ser ham ikke mere, og hans sted skuer ham ikke lenger.</span> <span class="verse"><a name="10">10</a>Hans barn må søke småfolks yndest, og hans hender må gi hans gods tilbake.</span> <span class="verse"><a name="11">11</a>Hans ben var fulle av ungdomskraft, men nu ligger den med ham i støvet.</span> <span class="verse"><a name="12">12</a>Smaker enn det onde søtt i hans munn, skjuler han det under sin tunge,</span> <span class="verse"><a name="13">13</a>sparer han på det og slipper det ikke, men holder det tilbake under sin gane,</span> <span class="verse"><a name="14">14</a>så blir dog hans mat omskapt i hans innvoller og blir til ormegift i hans liv.</span> <span class="verse"><a name="15">15</a>Han slukte gods, og han må spy det ut igjen; Gud driver det ut av hans buk.</span> <span class="verse"><a name="16">16</a>Ormegift må han innsuge; huggormens tunge dreper ham.</span> <span class="verse"><a name="17">17</a>Han skal ikke få se bekker, elver av honning og elver av melk.</span> <span class="verse"><a name="18">18</a>Han må gi tilbake det han har tjent, og får ikke nyte det; meget gods har han vunnet, men han får liten glede av det.</span> <span class="verse"><a name="19">19</a>For han knuste småfolk og lot dem ligge der; han rante hus til sig, men får ikke bygge dem om;</span> <span class="verse"><a name="20">20</a>han kjente aldri ro i sitt indre; han skal ikke slippe unda med sine skatter.</span> <span class="verse"><a name="21">21</a>Det var intet som undgikk hans grådighet; derfor varer ikke hans lykke.</span> <span class="verse"><a name="22">22</a>Midt i hans rikdom blir det trangt for ham; hver nødlidende vender sin hånd mot ham.</span> <span class="verse"><a name="23">23</a>For å fylle hans buk sender Gud sin brennende vrede mot ham og lar sin mat regne på ham.</span> <span class="verse"><a name="24">24</a>Flykter han for våben av jern, så gjennemborer en bue av kobber ham.</span> <span class="verse"><a name="25">25</a>Når han så drar pilen ut av sin rygg, og den lynende odd kommer frem av hans galle, da faller dødsredsler over ham.</span> <span class="verse"><a name="26">26</a>Alt mørke er opspart for hans vel gjemte skatter; en ild som intet menneske puster til, fortærer ham; den eter det som er igjen i hans telt.</span> <span class="verse"><a name="27">27</a>Himmelen åpenbarer hans misgjerning, og jorden reiser sig mot ham.</span> <span class="verse"><a name="28">28</a>Det han har samlet i sitt hus, føres bort, det skylles bort på Guds vredes dag.</span> <span class="verse"><a name="29">29</a>Dette er den lodd som et ugudelig menneske får av Gud, den arv som er tilkjent ham av den Allmektige.</span> </p></div</div></div></body></html>