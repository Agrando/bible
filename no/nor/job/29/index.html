<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 29</strong></div><p><span class="verse"><a name="1">1</a>Og Job blev ved å fremføre sin visdomstale og sa:</span> <span class="verse"><a name="2">2</a>Å, om jeg hadde det som i fordums måneder, som i de dager da Gud vernet om mig,</span> <span class="verse"><a name="3">3</a>da hans lampe skinte over mitt hode, da jeg ved hans lys vandret gjennem mørket,</span> <span class="verse"><a name="4">4</a>slik som jeg hadde det i min modne manndoms dager, da Guds vennskap hvilte over mitt telt,</span> <span class="verse"><a name="5">5</a>da den Allmektige ennu var med mig, og jeg hadde mine barn omkring mig,</span> <span class="verse"><a name="6">6</a>da mine føtter badet sig i melk, og berget ved mitt hus lot bekker av olje strømme frem!</span> <span class="verse"><a name="7">7</a>Når jeg gikk op til porten i byen og inntok mitt sete på torvet,</span> <span class="verse"><a name="8">8</a>da drog de unge sig unda ved synet av mig, og de gråhårede reiste sig og blev stående;</span> <span class="verse"><a name="9">9</a>høvdinger lot være å tale og la hånden på sin munn;</span> <span class="verse"><a name="10">10</a>de fornemme tidde stille, og deres tunge blev hengende ved ganen.</span> <span class="verse"><a name="11">11</a>Enhver som hørte om mig, priste mig lykkelig, og hver den som så mig, gav mig lovord.</span> <span class="verse"><a name="12">12</a>For jeg berget armingen som ropte om hjelp, og den farløse som ingen hjelper hadde.</span> <span class="verse"><a name="13">13</a>Den som var sin undergang nær, velsignet mig, og enkens hjerte fikk jeg til å juble.</span> <span class="verse"><a name="14">14</a>Jeg klædde mig i rettferdighet, og den opslo sin bolig i mig; rettsinn bar jeg som kappe og hue.</span> <span class="verse"><a name="15">15</a>Øine var jeg for den blinde, og føtter var jeg for den halte.</span> <span class="verse"><a name="16">16</a>En far var jeg for de fattige, og ukjente folks sak gransket jeg.</span> <span class="verse"><a name="17">17</a>Jeg knuste den urettferdiges kjever og rev byttet bort fra hans tenner.</span> <span class="verse"><a name="18">18</a>Jeg tenkte da: I mitt rede skal jeg få dø, og mine dager skal bli tallrike som sand.</span> <span class="verse"><a name="19">19</a>Min rot skal ligge åpen for vann, og nattens dugg skal falle på mine grener.</span> <span class="verse"><a name="20">20</a>Min ære blir alltid ny, og min bue forynges i min hånd.</span> <span class="verse"><a name="21">21</a>Mig hørte de på, de ventet og lyttet i taushet til mitt råd.</span> <span class="verse"><a name="22">22</a>Når jeg hadde talt, tok de ikke til orde igjen, og min tale dryppet ned over dem.</span> <span class="verse"><a name="23">23</a>De ventet på min tale som på regn, de åpnet sin munn som for vårregn.</span> <span class="verse"><a name="24">24</a>Når de var motløse, smilte jeg til dem, og mitt åsyns lys kunde de ikke formørke.</span> <span class="verse"><a name="25">25</a>Fikk jeg lyst til å gå til dem, da satt jeg der som høvding og tronte som en konge i sin krigerskare, lik en som trøster de sørgende.</span> </p></div</div></div></body></html>