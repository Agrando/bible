<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 41</strong></div><p><span class="verse"><a name="1">1</a>Ingen er så djerv at han tør tirre den; hvem tør da sette sig op imot mig?</span> <span class="verse"><a name="2">2</a>Hvem gav mig noget først, så jeg skulde gi ham vederlag? Alt under himmelen hører mig til.</span> <span class="verse"><a name="3">3</a>Jeg vil ikke tie om dens lemmer, om dens store styrke og dens fagre bygning.</span> <span class="verse"><a name="4">4</a>Hvem har dradd dens klædning av? Hvem tør komme innenfor dens dobbelte rad av tenner?</span> <span class="verse"><a name="5">5</a>Hvem har åpnet dens kjevers dør? Rundt om dens tenner er redsel.</span> <span class="verse"><a name="6">6</a>Stolte er skjoldenes rader; hvert av dem er tillukket som med et fast segl.</span> <span class="verse"><a name="7">7</a>De ligger tett innpå hverandre, og ingen luft trenger inn imellem dem.</span> <span class="verse"><a name="8">8</a>Det ene skjold henger fast ved det andre; de griper inn i hverandre og skilles ikke at.</span> <span class="verse"><a name="9">9</a>Når den nyser, stråler det frem lys, og dens øine er som morgenrødens øielokk.</span> <span class="verse"><a name="10">10</a>Bluss farer ut av dens gap, gnister spruter frem.</span> <span class="verse"><a name="11">11</a>Fra dens nesebor kommer røk som av en gryte som koker over siv.</span> <span class="verse"><a name="12">12</a>Dens ånde tender kull i brand, og luer går ut av dens gap.</span> <span class="verse"><a name="13">13</a>På dens hals har styrken sin bolig, og angsten springer foran den.</span> <span class="verse"><a name="14">14</a>Dens doglapper sitter fast; de er som støpt på den og rører sig ikke.</span> <span class="verse"><a name="15">15</a>Dens hjerte er fast som sten, fast som den underste kvernsten.</span> <span class="verse"><a name="16">16</a>Når den hever sig, gruer helter; av redsel mister de sans og samling.</span> <span class="verse"><a name="17">17</a>Rammes den med sverd, så biter det ikke på den, heller ikke lanse, pil eller kastespyd.</span> <span class="verse"><a name="18">18</a>Den akter jern som strå, kobber som ormstukket tre.</span> <span class="verse"><a name="19">19</a>Buens sønn* jager den ikke på flukt; slyngens stener blir som halm for den. / <* pilen.></span> <span class="verse"><a name="20">20</a>Stridsklubber aktes som halm, og den ler av det susende spyd.</span> <span class="verse"><a name="21">21</a>På dens buk sitter skarpe skår, den gjør spor i dyndet som efter en treskeslede.</span> <span class="verse"><a name="22">22</a>Den får dypet til å koke som en gryte; den får havet til å skumme som en salvekokers kjele.</span> <span class="verse"><a name="23">23</a>Efter den lyser dens sti; dypet synes å ha sølvhår.</span> <span class="verse"><a name="24">24</a>Det er intet på jorden som er herre over den; den er skapt til ikke å reddes.</span> <span class="verse"><a name="25">25</a>Alt som er høit, ser den i øiet; den er en konge over alle stolte dyr.</span> </p></div</div></div></body></html>