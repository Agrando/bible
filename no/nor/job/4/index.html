<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 4</strong></div><p><span class="verse"><a name="1">1</a>Da tok Elifas fra Teman til orde og sa:</span> <span class="verse"><a name="2">2</a>Om en prøvde å tale et ord til dig, vilde du da ta det ille op? Men hvem kan vel holde sine ord tilbake?</span> <span class="verse"><a name="3">3</a>Du har selv vist mange til rette, og maktløse hender styrket du;</span> <span class="verse"><a name="4">4</a>dine ord reiste den snublende op, og synkende knær gjorde du sterke.</span> <span class="verse"><a name="5">5</a>Men nu, når det gjelder dig selv, blir du utålmodig, når det rammer dig, blir du forferdet.</span> <span class="verse"><a name="6">6</a>Er ikke din gudsfrykt din tillit, din ulastelige ferd ditt håp?</span> <span class="verse"><a name="7">7</a>Tenk efter: Hvem omkom uskyldig, og hvor gikk rettskafne til grunne?</span> <span class="verse"><a name="8">8</a>Efter det jeg har sett, har de som pløide urett og sådde nød, også høstet det.</span> <span class="verse"><a name="9">9</a>De omkom for Guds ånde, og for hans vredes pust blev de til intet.</span> <span class="verse"><a name="10">10</a>Løvens brøl og dens fryktelige røst hørtes ikke lenger, og ungløvenes tenner blev knust.</span> <span class="verse"><a name="11">11</a>Løven omkom av mangel på rov, og løvinnens unger blev adspredt.</span> <span class="verse"><a name="12">12</a>Og til mig stjal sig et ord; det lød for mitt øre som en hvisken,</span> <span class="verse"><a name="13">13</a>under skiftende tanker ved nattlige syner, når dyp søvn faller på menneskene.</span> <span class="verse"><a name="14">14</a>Frykt og beven kom over mig, så alle mine ben tok til å skjelve.</span> <span class="verse"><a name="15">15</a>Og en ånd fór forbi mitt åsyn; hårene på mitt legeme reiste sig.</span> <span class="verse"><a name="16">16</a>Den blev stående, men jeg skjelnet ikke klart hvorledes den så ut - det var en skikkelse som stod der for mine øine; jeg hørte en stille susen og en røst:</span> <span class="verse"><a name="17">17</a>Er et menneske rettferdig for Gud, eller en mann ren for sin skaper?</span> <span class="verse"><a name="18">18</a>Se, på sine tjenere stoler han ikke, og hos sine engler finner han feil*, / <* d.e. ufullkommenhet.></span> <span class="verse"><a name="19">19</a>hvor meget mere da hos dem som bor i hus av ler, og som har sin grunnvoll i støvet - de som knuses lettere enn møll.</span> <span class="verse"><a name="20">20</a>Fra morgen til aften - så er de sønderslått; uten at nogen akter på det, går de til grunne for alltid.</span> <span class="verse"><a name="21">21</a>Blir ikke teltsnoren dradd ut* hos dem? De dør, men ikke i visdom. / <* så deres jordiske telt (2KO 5, 1.) faller sammen.></span> </p></div</div></div></body></html>