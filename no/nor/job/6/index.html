<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 6</strong></div><p><span class="verse"><a name="1">1</a>Da tok Job til orde og sa:</span> <span class="verse"><a name="2">2</a>Gid min gremmelse blev veid, og min ulykke samtidig lagt på vekten!</span> <span class="verse"><a name="3">3</a>For nu er den tyngre enn havets sand; derfor var mine ord tankeløse.</span> <span class="verse"><a name="4">4</a>For den Allmektiges piler sitter i mig, og min ånd drikker deres gift; Guds redsler stiller sig op imot mig.</span> <span class="verse"><a name="5">5</a>Skriker vel et villesel midt i det grønne gress? Eller brøler en okse foran sitt fôr?</span> <span class="verse"><a name="6">6</a>Hvem vil ete det som det ingen smak er i, uten salt? Eller er det smak i eggehvite?</span> <span class="verse"><a name="7">7</a>Det byr mig imot å røre ved det*; det er for mig som utskjemt mat. / <* d.e. ved mine lidelser.></span> <span class="verse"><a name="8">8</a>Gid min bønn måtte bli hørt, og Gud vilde opfylle mitt håp!</span> <span class="verse"><a name="9">9</a>Og måtte det behage Gud å knuse mig, å slippe løs sin hånd og avskjære min livstråd!</span> <span class="verse"><a name="10">10</a>Da hadde jeg ennu en trøst, og jeg skulde springe av glede midt i den skånselløse smerte; for jeg har ikke fornektet den Helliges ord.</span> <span class="verse"><a name="11">11</a>Hvad kraft har jeg, så jeg kunde holde ut, og hvad blir enden med mig, så jeg kunde være tålmodig?</span> <span class="verse"><a name="12">12</a>Er da min kraft som stenens kraft? Eller er mitt kjøtt av kobber?</span> <span class="verse"><a name="13">13</a>Er jeg da ikke aldeles hjelpeløs? Er ikke all utsikt til frelse fratatt mig?</span> <span class="verse"><a name="14">14</a>Den ulykkelige burde møte kjærlighet hos sin venn, selv om han opgir frykten for den Allmektige.</span> <span class="verse"><a name="15">15</a>Men mine brødre har sviktet som en bekk, som strømmer hvis vann skyller over,</span> <span class="verse"><a name="16">16</a>som er grumset av is, og som det skjuler sig sne i;</span> <span class="verse"><a name="17">17</a>men på den tid de treffes av solens glød, tørkes de ut; når det blir hett, svinner de bort.</span> <span class="verse"><a name="18">18</a>Karavaner som er på veien til dem, bøier av; de drar op i ørkenen og omkommer.</span> <span class="verse"><a name="19">19</a>Temas karavaner speidet efter dem, Sjebas reisefølger satte sitt håp til dem;</span> <span class="verse"><a name="20">20</a>de blev til skamme, fordi de stolte på dem; de kom dit og blev skuffet.</span> <span class="verse"><a name="21">21</a>Således er I nu blitt til intet; I ser ulykken og blir redde.</span> <span class="verse"><a name="22">22</a>Har jeg vel bedt eder at I skulde gi mig noget eller bruke noget av eders gods til beste for mig,</span> <span class="verse"><a name="23">23</a>at I skulde frelse mig av fiendens hånd og løskjøpe mig fra voldsmenn?</span> <span class="verse"><a name="24">24</a>Lær mig, så skal jeg tie, og vis mig hvori jeg har faret vill!</span> <span class="verse"><a name="25">25</a>Hvor kraftige er ikke rettsindige ord! Men hvad gagn er det i en refselse fra eder?</span> <span class="verse"><a name="26">26</a>Tenker I på å refse ord? Ord av en fortvilet mann hører jo vinden til.</span> <span class="verse"><a name="27">27</a>Endog om en farløs kunde I kaste lodd og kjøpslå om eders venn.</span> <span class="verse"><a name="28">28</a>Men gjør nu så vel å se på mig! Skulde jeg vel ville lyve eder midt op i ansiktet?</span> <span class="verse"><a name="29">29</a>Vend om, la det ikke skje urett! Vend om, jeg har ennu rett i dette.</span> <span class="verse"><a name="30">30</a>Er det urett på min tunge, eller skulde min gane ikke merke hvad som er ondt?</span> </p></div</div></div></body></html>