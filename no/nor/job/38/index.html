<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 38</strong></div><p><span class="verse"><a name="1">1</a>Og Herren svarte Job ut av et stormvær og sa:</span> <span class="verse"><a name="2">2</a>Hvem er han som formørker mitt råd med ord uten forstand?</span> <span class="verse"><a name="3">3</a>Nuvel, omgjord dine lender som en mann! Så vil jeg spørre dig, og du skal lære mig.</span> <span class="verse"><a name="4">4</a>Hvor var du da jeg grunnfestet jorden? Si frem hvis du vet det!</span> <span class="verse"><a name="5">5</a>Hvem fastsatte vel dens mål? Vet du det? Eller hvem spente målesnor ut over den?</span> <span class="verse"><a name="6">6</a>Hvor blev dens støtter rammet ned, eller hvem la dens hjørnesten,</span> <span class="verse"><a name="7">7</a>mens alle morgenstjerner jublet, og alle Guds sønner ropte av fryd?</span> <span class="verse"><a name="8">8</a>Og hvem lukket for havet med dører, da det brøt frem og gikk ut av mors liv,</span> <span class="verse"><a name="9">9</a>da jeg gjorde skyer til dets klædebon og skodde til dets svøp</span> <span class="verse"><a name="10">10</a>og merket av en grense for det og satte bom og dører</span> <span class="verse"><a name="11">11</a>og sa: Hit skal du komme og ikke lenger, her skal dine stolte bølger legge sig?</span> <span class="verse"><a name="12">12</a>Har du i dine dager befalt morgenen å bryte frem, har du vist morgenrøden dens sted,</span> <span class="verse"><a name="13">13</a>forat den skulde gripe fatt i jordens ender, og de ugudelige rystes bort fra den?</span> <span class="verse"><a name="14">14</a>Jorden tar da form likesom ler under seglet, og tingene treder frem som et klædebon,</span> <span class="verse"><a name="15">15</a>og de ugudelige unddras sitt lys*, og den løftede arm knuses. / <* d.e. mørket; JBS 24, 17.></span> <span class="verse"><a name="16">16</a>Er du kommet til havets kilder, og har du vandret på dypets bunn?</span> <span class="verse"><a name="17">17</a>Har dødens porter vist sig for dig, og har du sett dødsskyggens porter?</span> <span class="verse"><a name="18">18</a>Har du sett ut over jordens vidder? Si frem dersom du kjenner alt dette!</span> <span class="verse"><a name="19">19</a>Hvor er veien dit hvor lyset bor? Og mørket - hvor er dets sted,</span> <span class="verse"><a name="20">20</a>så du kunde hente det frem til dets område, så du kjente stiene til dets hus?</span> <span class="verse"><a name="21">21</a>Du vet det vel; dengang blev du jo født, og dine dagers tall er stort.</span> <span class="verse"><a name="22">22</a>Er du kommet til forrådskammerne for sneen, og har du sett forrådshusene for haglet,</span> <span class="verse"><a name="23">23</a>som jeg har opspart til trengselens tid, til kampens og krigens dag?</span> <span class="verse"><a name="24">24</a>Hvad vei følger lyset når det deler sig, og østenvinden når den spreder sig over jorden?</span> <span class="verse"><a name="25">25</a>Hvem har åpnet renner for regnskyllet og vei for lynstrålen</span> <span class="verse"><a name="26">26</a>for å la det regne over et øde land, over en ørken hvor intet menneske bor,</span> <span class="verse"><a name="27">27</a>for å mette ørk og øde og få gressbunnen til å gro?</span> <span class="verse"><a name="28">28</a>Har regnet nogen far? Eller hvem har avlet duggens dråper?</span> <span class="verse"><a name="29">29</a>Av hvis liv er vel isen gått frem, og himmelens rim - hvem fødte det?</span> <span class="verse"><a name="30">30</a>Vannet blir hårdt som sten, og havets overflate stivner.</span> <span class="verse"><a name="31">31</a>Kan du knytte Syvstjernens bånd, eller kan du løse Orions lenker?</span> <span class="verse"><a name="32">32</a>Kan du føre Dyrekretsens stjernebilleder frem i rette tid, og Bjørnen med dens unger* - kan du styre deres gang? / <* JBS 9, 9.></span> <span class="verse"><a name="33">33</a>Kjenner du himmelens lover? Fastsetter du dens herredømme over jorden?</span> <span class="verse"><a name="34">34</a>Kan din røst nå op til skyen, så en flom av vann dekker dig?</span> <span class="verse"><a name="35">35</a>Kan du sende ut lynene, så de farer avsted, så de sier til dig: Se, her er vi?</span> <span class="verse"><a name="36">36</a>Hvem har lagt visdom i de mørke skyer, eller hvem har lagt forstand i luftsynet?</span> <span class="verse"><a name="37">37</a>Hvem teller skyene med visdom, og himmelens vannsekker - hvem heller vannet ut av dem,</span> <span class="verse"><a name="38">38</a>når støvet flyter sammen til en fast masse, og jordklumpene henger fast ved hverandre?</span> </p></div</div></div></body></html>