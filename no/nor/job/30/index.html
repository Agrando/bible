<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 30</strong></div><p><span class="verse"><a name="1">1</a>Men nu ler de av mig, de som er yngre av år enn jeg, hvis fedre jeg aktet så ringe at jeg ikke vilde sette dem blandt mine fehunder.</span> <span class="verse"><a name="2">2</a>Hvad hjelp kunde jeg også ha av dem, de som har mistet all manndomskraft?</span> <span class="verse"><a name="3">3</a>De er uttæret av nød og sult; de gnager på den tørre mo, som allerede igår var ørk og øde;</span> <span class="verse"><a name="4">4</a>de plukker melde innunder buskene, og gyvelbuskens røtter er deres brød.</span> <span class="verse"><a name="5">5</a>Fra menneskenes samfund jages de ut; folk roper efter dem som efter tyver.</span> <span class="verse"><a name="6">6</a>I fryktelige kløfter må de bo, i huler i jord og berg.</span> <span class="verse"><a name="7">7</a>Mellem buskene skriker de, i neslekratt samler de sig,</span> <span class="verse"><a name="8">8</a>barn av dårer og æreløse folk, pisket ut av landet.</span> <span class="verse"><a name="9">9</a>Og nu er jeg blitt til en spottesang og et ordsprog for dem.</span> <span class="verse"><a name="10">10</a>De avskyr mig, holder sig langt borte fra mig, og mitt ansikt sparer de ikke for spytt;</span> <span class="verse"><a name="11">11</a>for de har løst sine tøiler og ydmyket mig, og bislet har de kastet av for mine øine.</span> <span class="verse"><a name="12">12</a>Ved min høire side reiser deres yngel sig; mine føtter støter de bort og legger sine ulykkesveier mot mig.</span> <span class="verse"><a name="13">13</a>De bryter op min sti, de gjør hvad de kan for å ødelegge mig, de som selv ingen hjelper har.</span> <span class="verse"><a name="14">14</a>Som gjennem en vid revne kommer de; gjennem nedstyrtende murer velter de sig frem.</span> <span class="verse"><a name="15">15</a>Redsler har vendt sig mot mig, som stormen forfølger de min ære, og som en sky er min velferd faret bort.</span> <span class="verse"><a name="16">16</a>Og nu utøser min sjel sig i mig; trengsels dager holder mig fast.</span> <span class="verse"><a name="17">17</a>Natten gjennemborer mine ben, så de faller av, og min verk og pine hviler ikke.</span> <span class="verse"><a name="18">18</a>Ved Guds store kraft er det blitt slik med mig at min klædning ikke er til å kjenne igjen; den henger tett omkring mig som kraven på min underkjortel.</span> <span class="verse"><a name="19">19</a>Han har kastet mig ut i skarnet, så jeg er blitt lik støv og aske.</span> <span class="verse"><a name="20">20</a>Jeg skriker til dig, men du svarer mig ikke; jeg står der, og du bare ser på mig.</span> <span class="verse"><a name="21">21</a>Du er blitt grusom mot mig, med din sterke hånd forfølger du mig.</span> <span class="verse"><a name="22">22</a>Du løfter mig op i stormen, du lar mig fare avsted, og du lar mig forgå i dens brak;</span> <span class="verse"><a name="23">23</a>for jeg vet at du fører mig til døden, til den bolig hvor alt levende samles.</span> <span class="verse"><a name="24">24</a>Dog, rekker ikke mennesket ut sin hånd når alt synker i grus? Skriker han ikke om hjelp når han er kommet i ulykke?</span> <span class="verse"><a name="25">25</a>Gråt jeg ikke selv over den som hadde hårde dager? Sørget ikke min sjel over den fattige?</span> <span class="verse"><a name="26">26</a>For jeg ventet godt, men det kom ondt; jeg håpet på lys, men det kom mørke.</span> <span class="verse"><a name="27">27</a>Mine innvoller koker og er ikke stille; trengsels dager er kommet over mig.</span> <span class="verse"><a name="28">28</a>Sort går jeg omkring, men ikke av solens hete; midt iblandt folk reiser jeg mig og roper om hjelp.</span> <span class="verse"><a name="29">29</a>Jeg er blitt en bror av sjakaler og en stallbror av strutser.</span> <span class="verse"><a name="30">30</a>Min hud er sort og faller av mig, og mine ben er brent av hete.</span> <span class="verse"><a name="31">31</a>Og min citar er blitt til sorg, og min fløite til gråt og klage.</span> </p></div</div></div></body></html>