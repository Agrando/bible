<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 36</strong></div><p><span class="verse"><a name="1">1</a>Og Elihu blev ved og sa:</span> <span class="verse"><a name="2">2</a>Vent litt på mig, så jeg kan få sagt dig min mening! For ennu er der noget å si til forsvar for Gud.</span> <span class="verse"><a name="3">3</a>Jeg vil hente min kunnskap langt borte fra, og jeg vil vise at min skaper har rett.</span> <span class="verse"><a name="4">4</a>For sannelig, mine ord er ikke falske; en mann med fullkommen kunnskap har du for dig.</span> <span class="verse"><a name="5">5</a>Se, Gud er sterk, men han akter ikke nogen ringe; han er sterk i forstandens kraft.</span> <span class="verse"><a name="6">6</a>Han lar ikke en ugudelig leve, og de undertrykte hjelper han til deres rett.</span> <span class="verse"><a name="7">7</a>Han tar ikke sine øine fra de rettferdige, og hos konger på tronen lar han dem sitte all deres tid høit hedret.</span> <span class="verse"><a name="8">8</a>Og om de blir bundet med lenker og fanget i ulykkens snarer,</span> <span class="verse"><a name="9">9</a>så vil han dermed foreholde dem deres gjerninger, deres synder, at de viste sig gjenstridige,</span> <span class="verse"><a name="10">10</a>og åpne deres øre for advarselen og formane dem til å vende om fra det onde.</span> <span class="verse"><a name="11">11</a>Om de da hører og tjener ham, så får de leve sine dager i lykke og sine år i herlighet og glede.</span> <span class="verse"><a name="12">12</a>Hører de ikke, da skal de gjennembores av spydet og omkomme i sin uforstand.</span> <span class="verse"><a name="13">13</a>Men mennesker med gudløst sinn huser vrede; de roper ikke til Gud når han legger dem i bånd*. / <* JBS 36, 8.></span> <span class="verse"><a name="14">14</a>De dør i ungdommen, og deres liv ender som tempel-bolernes*. / <* 1KG 14, 24.></span> <span class="verse"><a name="15">15</a>Han frelser de ulykkelige ved deres ulykke og åpner deres øre ved trengselen.</span> <span class="verse"><a name="16">16</a>Også dig lokker han ut av trengselens svelg til en åpen plass hvor det ikke er trangt; og ditt bord skal være fullt av fete retter.</span> <span class="verse"><a name="17">17</a>Men er du full av den ugudeliges brøde, så skal brøde og dom følges at.</span> <span class="verse"><a name="18">18</a>La bare ikke vrede lokke dig til spott, og la ikke den store bot* lokke dig på avvei! / <* d.e. den store trengsel Gud har pålagt dig for dine synders skyld.></span> <span class="verse"><a name="19">19</a>Kan vel ditt skrik fri dig ut av trengsel, og kan vel alt ditt strev og slit utrette det?</span> <span class="verse"><a name="20">20</a>Stund ikke efter natten, den natt da hele folkeslag blåses bort fra sitt sted!</span> <span class="verse"><a name="21">21</a>Vokt dig, vend dig ikke til synd! For det har du mere lyst til enn til å lide.</span> <span class="verse"><a name="22">22</a>Se, Gud er ophøiet i sin kraft; hvem er en læremester som han?</span> <span class="verse"><a name="23">23</a>Hvem har foreskrevet ham hans vei, og hvem kan si: Du gjorde urett?</span> <span class="verse"><a name="24">24</a>Kom i hu at du ophøier hans gjerning, den som menneskene har sunget om!</span> <span class="verse"><a name="25">25</a>All verden ser på den med lyst; menneskene skuer den langt borte fra.</span> <span class="verse"><a name="26">26</a>Se, Gud er stor, og vi forstår ham ikke; hans års tall er uutgrundelig;</span> <span class="verse"><a name="27">27</a>han drar vanndråper op til sig, og av tåken siler regnet ned;</span> <span class="verse"><a name="28">28</a>fra skyene strømmer det og drypper ned over mange mennesker.</span> <span class="verse"><a name="29">29</a>Kan også nogen forstå hvorledes skyene breder sig ut, hvorledes det braker fra hans telt*? / <* d.e. skyene.></span> <span class="verse"><a name="30">30</a>Se, han breder ut sitt lys omkring sig og dekker det med havets røtter.* / <* d.e. skyer som stiger op av havets dyp.></span> <span class="verse"><a name="31">31</a>For således straffer han folkeslag, men gir også føde i overflod.</span> <span class="verse"><a name="32">32</a>Han dekker sine hender med lys og byder det å fare ut mot fienden.</span> <span class="verse"><a name="33">33</a>Hans tordenbrak bærer bud om ham; endog feet varsler når han rykker frem.</span> </p></div</div></div></body></html>