<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 37</strong></div><p><span class="verse"><a name="1">1</a>Ja, over dette forferdes mitt hjerte og hopper i mitt bryst.</span> <span class="verse"><a name="2">2</a>Hør, hør braket av hans røst og det drønn som går ut av hans munn!</span> <span class="verse"><a name="3">3</a>Under hele himmelen lar han det fare, og han sender sitt lys til jordens ytterste ender.</span> <span class="verse"><a name="4">4</a>Efterpå brøler røsten, han tordner med sin veldige røst; han holder ikke lynene tilbake når hans røst lar sig høre.</span> <span class="verse"><a name="5">5</a>Gud tordner underfullt med sin røst; han gjør storverk, og vi forstår dem ikke.</span> <span class="verse"><a name="6">6</a>Han sier til sneen: Fall til jorden! - og likeså til skyllregnet, sitt sterke skyllregn.</span> <span class="verse"><a name="7">7</a>Hvert menneskes hånd forsegler han*, forat alle mennesker som han har skapt, må komme til å kjenne ham. / <* d.e. han gjør det umulig for mennesket å utføre sitt arbeid på marken.></span> <span class="verse"><a name="8">8</a>Da går de ville dyr inn i sine huler, og de holder sig i sine hi.</span> <span class="verse"><a name="9">9</a>Fra Sydens innerste kammer kommer storm, og med nordenvinden kommer kulde.</span> <span class="verse"><a name="10">10</a>Av Guds ånde kommer is, og brede vann bindes.</span> <span class="verse"><a name="11">11</a>Med væte fyller han skyen, og han spreder sine lynskyer,</span> <span class="verse"><a name="12">12</a>og de svinger hit og dit, efter som han leder dem, forat de skal utføre alt det han byder dem, over den vide jord;</span> <span class="verse"><a name="13">13</a>enten til tukt, når det er til gagn for hans jord, eller til velsignelse lar han dem komme.</span> <span class="verse"><a name="14">14</a>Vend ditt øre til dette, Job! Stå stille og gi akt på Guds under!</span> <span class="verse"><a name="15">15</a>Forstår du hvorledes Gud styrer dem og lar sine skyers lyn blinke frem?</span> <span class="verse"><a name="16">16</a>Forstår du hvorledes skyene svever om i luften, forstår du den Allvitendes under,</span> <span class="verse"><a name="17">17</a>du hvis klær blir varme når jorden ligger og dormer i sønnenvind?</span> <span class="verse"><a name="18">18</a>Kan du med ham spenne ut himmelen, så fast som et speil av støpt metall?</span> <span class="verse"><a name="19">19</a>Lær oss hvad vi skal si til ham! Vi kan ikke fremføre noget for bare mørke.</span> <span class="verse"><a name="20">20</a>Skal det fortelles ham at jeg vil tale med ham? Har nogen sagt at han ønsker sin egen undergang?</span> <span class="verse"><a name="21">21</a>Og nu, menneskene ser ikke lyset, enda det skinner klart på himmelen, og en vind er faret frem og har renset den.</span> <span class="verse"><a name="22">22</a>Fra Norden kommer gull; om Gud er der en forferdende herlighet.</span> <span class="verse"><a name="23">23</a>Den Allmektige finner vi ikke, han som er så stor i makt; men retten og den strenge rettferdighet krenker han ikke.</span> <span class="verse"><a name="24">24</a>Derfor frykter menneskene ham; men han enser ikke nogen selvklok mann.</span> </p></div</div></div></body></html>