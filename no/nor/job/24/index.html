<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 24</strong></div><p><span class="verse"><a name="1">1</a>Hvorfor lar den Allmektige aldri sine straffetider komme? Og hvorfor får de som kjenner ham, ikke se hans dager?</span> <span class="verse"><a name="2">2</a>Folk flytter grenseskjell; de raner fe og fører det på beite.</span> <span class="verse"><a name="3">3</a>Farløses asen driver de bort; enkens okse tar de i pant.</span> <span class="verse"><a name="4">4</a>Fattigfolk trenger de ut av veien; alle de saktmodige i landet må skjule sig.</span> <span class="verse"><a name="5">5</a>Ja, som villesler i ørkenen går de ut til sin gjerning og leter efter føde; ødemarken gir dem brød til barna.</span> <span class="verse"><a name="6">6</a>På marken høster de den ugudeliges fôr, og i hans vingård holder de efterhøst.</span> <span class="verse"><a name="7">7</a>Nakne overnatter de uten klær og uten dekke i kulden.</span> <span class="verse"><a name="8">8</a>Av skyllregnet på fjellet blir de våte, og fordi de ikke har noget annet ly, trykker de sig inn til berget.</span> <span class="verse"><a name="9">9</a>Den farløse rives bort fra mors bryst, og armingens klær blir tatt som pant.</span> <span class="verse"><a name="10">10</a>Nakne går de, uten klær, og sultne bærer de kornbånd.</span> <span class="verse"><a name="11">11</a>Mellem de ugudeliges murer perser de olje; de treder vinpersene og tørster.</span> <span class="verse"><a name="12">12</a>Fra byen lyder døendes stønn, og de hårdt sårede skriker om hjelp; men Gud enser ikke slik urett.</span> <span class="verse"><a name="13">13</a>Andre er fiender av lyset; de kjenner ikke dets veier og holder sig ikke på dets stier.</span> <span class="verse"><a name="14">14</a>Før dag står morderen op, slår ihjel den som er arm og fattig, og om natten er han som tyven.</span> <span class="verse"><a name="15">15</a>Horkarlens øie speider efter skumringen; han sier: Intet øie ser mig, og han dekker sitt ansikt til.</span> <span class="verse"><a name="16">16</a>I mørket bryter de inn i husene, om dagen lukker de sig inne; lyset vil de ikke vite av.</span> <span class="verse"><a name="17">17</a>For nattens mørke er morgen for dem alle; de er velkjente med nattemørkets redsler.</span> <span class="verse"><a name="18">18</a>Hastig* rives de med av strømmen; forbannet blir deres arvedel i landet; de ferdes ikke mere på veien til vingårdene. / <* mener I.></span> <span class="verse"><a name="19">19</a>Tørke og hete sluker snevann, dødsriket dem som synder.</span> <span class="verse"><a name="20">20</a>Hans mors liv glemmer ham, makken fortærer ham med lyst, ingen minnes ham mere, og ondskapen blir som et splintret tre.</span> <span class="verse"><a name="21">21</a>Slik går det med den som har plyndret den ufruktbare, som ikke fødte, og aldri har gjort godt mot enker.</span> <span class="verse"><a name="22">22</a>Men* Gud opholder voldsmennene lenge med sin kraft; de reiser sig igjen, skjønt de mistvilte om livet. / <* Dette er Jobs svar.></span> <span class="verse"><a name="23">23</a>Han lar dem leve i trygghet og støtter dem; hans øine våker over deres veier.</span> <span class="verse"><a name="24">24</a>De stiger høit; en liten stund, så er de ikke mere; de segner og dør som alle andre, og som aks-toppen skjæres de av.</span> <span class="verse"><a name="25">25</a>Og er det nu ikke så, hvem gjør mig da til løgner og mitt ord til intet?</span> </p></div</div></div></body></html>