<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 9</strong></div><p><span class="verse"><a name="1">1</a>Da tok Job til orde og sa:</span> <span class="verse"><a name="2">2</a>Ja visst, jeg vet at det er så; hvorledes skulde en mann kunne ha rett mot Gud?</span> <span class="verse"><a name="3">3</a>Om han hadde lyst til å gå i rette med Gud, kunde han ikke svare ham ett til tusen.</span> <span class="verse"><a name="4">4</a>Vis som han er av hjerte og veldig i styrke - hvem trosset ham og kom vel fra det,</span> <span class="verse"><a name="5">5</a>han som flytter fjell før de vet av det, som velter dem i sin vrede,</span> <span class="verse"><a name="6">6</a>som ryster jorden, så den viker fra sitt sted, og dens støtter bever,</span> <span class="verse"><a name="7">7</a>som byder solen, så den ikke går op, og som setter segl for stjernene,</span> <span class="verse"><a name="8">8</a>som alene utspenner himmelen og skrider frem over havets høider,</span> <span class="verse"><a name="9">9</a>som har skapt Bjørnen*, Orion* og Syvstjernen* og Sydens stjernekammere, / <* forskjellige stjernebilleder, JBS 38, 31 fg. AMO 5, 8.></span> <span class="verse"><a name="10">10</a>som gjør store, uransakelige ting og under uten tall?</span> <span class="verse"><a name="11">11</a>Han går forbi mig, og jeg ser ham ikke; han farer forbi, og jeg merker ham ikke.</span> <span class="verse"><a name="12">12</a>Han griper sitt rov - hvem vil hindre ham, hvem vil si til ham: Hvad gjør du?</span> <span class="verse"><a name="13">13</a>Gud holder ikke sin vrede tilbake; under ham måtte Rahabs hjelpere bøie sig.</span> <span class="verse"><a name="14">14</a>Hvorledes skulde da jeg kunne svare ham og velge mine ord imot ham,</span> <span class="verse"><a name="15">15</a>jeg som ikke kunde svare om jeg enn hadde rett, men måtte be min dommer om nåde!</span> <span class="verse"><a name="16">16</a>Om jeg ropte, og han svarte mig, kunde jeg ikke tro at han hørte min røst,</span> <span class="verse"><a name="17">17</a>han som vilde knuse mig i storm og uten årsak ramme mig med sår på sår,</span> <span class="verse"><a name="18">18</a>som ikke vilde tillate mig å dra ånde, men vilde mette mig med lidelser.</span> <span class="verse"><a name="19">19</a>Gjelder det styrke, så sier han: Se, her er jeg! Gjelder det rett: Hvem vil stevne mig?</span> <span class="verse"><a name="20">20</a>Hadde jeg enn rett, skulde dog min egen munn dømme mig skyldig; var jeg enn uskyldig, vilde han dog si at jeg hadde urett.</span> <span class="verse"><a name="21">21</a>Skyldløs er jeg; jeg bryr mig ikke om å leve - jeg forakter mitt liv.</span> <span class="verse"><a name="22">22</a>Det kommer ut på ett; derfor sier jeg: Skyldløs eller ugudelig - han gjør dem begge til intet.</span> <span class="verse"><a name="23">23</a>Når svepen brått rammer med død, spotter han de uskyldiges lidelse.</span> <span class="verse"><a name="24">24</a>Jorden er gitt i den ugudeliges hånd; han tilhyller dens dommeres åsyn*. Er det ikke han som gjør det, hvem er det da? / <* så de ikke kan skjelne rett fra urett.></span> <span class="verse"><a name="25">25</a>Mine dager har vært hastigere enn en løper; de er bortflyktet uten å ha sett noget godt;</span> <span class="verse"><a name="26">26</a>de har faret avsted som båter av rør, som en ørn som slår ned på sitt bytte.</span> <span class="verse"><a name="27">27</a>Om jeg sier: Jeg vil glemme min sorg, jeg vil la min mørke mine fare og se glad ut,</span> <span class="verse"><a name="28">28</a>da gruer jeg for alle mine plager; jeg vet jo at du ikke frikjenner mig.</span> <span class="verse"><a name="29">29</a>Jeg skal jo være ugudelig - hvorfor gjør jeg mig da forgjeves møie?</span> <span class="verse"><a name="30">30</a>Om jeg tvettet mig med sne og renset mine hender med lut,</span> <span class="verse"><a name="31">31</a>da skulde du dyppe mig i en grøft, så mine klær vemmedes ved mig.</span> <span class="verse"><a name="32">32</a>For han er ikke en mann som jeg, så jeg kunde svare ham, så vi kunde gå sammen for retten;</span> <span class="verse"><a name="33">33</a>det er ikke nogen voldgiftsmann mellem oss, som kunde legge sin hånd på oss begge.</span> <span class="verse"><a name="34">34</a>Når han bare tok sitt ris bort fra mig, og hans redsler ikke skremte mig!</span> <span class="verse"><a name="35">35</a>Da skulde jeg tale uten å reddes for ham; for slik* er jeg ikke, det vet jeg med mig selv. / <* d.e. slik at jeg skulde reddes for ham.></span> </p></div</div></div></body></html>