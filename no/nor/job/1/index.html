<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 1</strong></div><p><span class="verse"><a name="1">1</a>I landet Us var det en mann som hette Job; han var en ulastelig og rettskaffen mann, som fryktet Gud og vek fra det onde.</span> <span class="verse"><a name="2">2</a>Han fikk syv sønner og tre døtre,</span> <span class="verse"><a name="3">3</a>og han eide syv tusen får og tre tusen kameler og fem hundre par okser og fem hundre aseninner og hadde en stor mengde tjenere; han var mektigere enn alle Østens barn.</span> <span class="verse"><a name="4">4</a>Hans sønner pleide å holde gjestebud på hver sin dag i hver sitt hus, og de sendte da bud til sine tre søstre og innbød dem til å ete og drikke sammen med dem.</span> <span class="verse"><a name="5">5</a>Og så ofte en omgang av disse gjestebud var til ende, sendte Job bud efter dem og helliget dem; han stod tidlig op om morgenen og ofret brennoffer, ett for hver av dem; for Job sa: Kanskje mine sønner har syndet og sagt Gud farvel i sitt hjerte. Således gjorde Job alltid.</span> <span class="verse"><a name="6">6</a>Så hendte det en dag at Guds sønner kom og stilte sig frem for Herren, og blandt dem kom også Satan.</span> <span class="verse"><a name="7">7</a>Og Herren sa til Satan: Hvor kommer du fra? Satan svarte Herren: Jeg har faret og flakket omkring på jorden.</span> <span class="verse"><a name="8">8</a>Da sa Herren til Satan: Har du gitt akt på min tjener Job? For det er ingen på jorden som han - en ulastelig og rettskaffen mann, som frykter Gud og viker fra det onde.</span> <span class="verse"><a name="9">9</a>Men Satan svarte Herren: Mon Job frykter Gud for intet?</span> <span class="verse"><a name="10">10</a>Har du ikke hegnet om ham og om hans hus og om alt som hans er, på alle kanter? Hans henders gjerning har du velsignet, og hans hjorder har bredt sig vidt utover i landet.</span> <span class="verse"><a name="11">11</a>Men rekk bare ut din hånd og rør ved alt som hans er! Da vil han visselig si dig farvel like i ditt ansikt.</span> <span class="verse"><a name="12">12</a>Da sa Herren til Satan: Se, alt som hans er, er i din hånd; men mot ham selv må du ikke rekke ut din hånd. Så gikk Satan bort fra Herrens åsyn.</span> <span class="verse"><a name="13">13</a>Så hendte det en dag mens hans sønner og døtre åt og drakk vin i den eldste brors hus,</span> <span class="verse"><a name="14">14</a>da kom det et bud til Job og sa: Oksene pløide, og aseninnene beitet tett ved;</span> <span class="verse"><a name="15">15</a>da kom sabeerne over dem og tok dem, og drengene hugg de ned med sverdet, og bare jeg alene slapp unda, så jeg kunde melde dig det.</span> <span class="verse"><a name="16">16</a>Mens han ennu talte, kom en annen og sa: Guds ild fór ned fra himmelen og rammet småfeet og drengene og brente dem op, bare jeg alene slapp unda, så jeg kunde melde dig det.</span> <span class="verse"><a name="17">17</a>Mens han ennu talte, kom en annen og sa: Kaldeerne delte sig i tre flokker og overfalt kamelene og tok dem, og drengene hugg de ned med sverdet, og bare jeg alene slapp unda, så jeg kunde melde dig det.</span> <span class="verse"><a name="18">18</a>Mens han ennu talte, kom en annen og sa: Dine sønner og døtre åt og drakk vin i den eldste brors hus;</span> <span class="verse"><a name="19">19</a>da kom det med ett en sterk storm fra hin side ørkenen og støtte mot alle fire hjørner av huset, så det falt sammen over de unge folk, og de omkom, og bare jeg alene slapp unda, så jeg kunde melde dig det.</span> <span class="verse"><a name="20">20</a>Da reiste Job sig og sønderrev sin kappe og klipte håret av sitt hode og kastet sig ned på jorden og tilbad</span> <span class="verse"><a name="21">21</a>og sa: Naken kom jeg av min mors liv, og naken skal jeg vende dit tilbake. Herren gav, og Herren tok; Herrens navn være lovet!</span> <span class="verse"><a name="22">22</a>Under alt dette syndet Job ikke, og han lastet ikke Gud for det som hadde hendt ham.</span> </p></div</div></div></body></html>