<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 26</strong></div><p><span class="verse"><a name="1">1</a>Da tok Job til orde og sa:</span> <span class="verse"><a name="2">2</a>Hvor du har hjulpet den avmektige, støttet den kraftløse arm!</span> <span class="verse"><a name="3">3</a>Hvor du har gitt den uvise råd, og hvilket overmål av visdom du har lagt for dagen!</span> <span class="verse"><a name="4">4</a>Hvem har du fremført dine ord for, og hvis ånd har talt gjennem dig?</span> <span class="verse"><a name="5">5</a>Dødsrikets skygger skjelver, vannenes dyp og de som bor i dem.</span> <span class="verse"><a name="6">6</a>Dødsriket ligger åpent for ham og avgrunnen uten dekke.</span> <span class="verse"><a name="7">7</a>Han breder Norden ut over det øde rum, han henger jorden på intet.</span> <span class="verse"><a name="8">8</a>Han binder vannene sammen i sine skyer, og skyene brister ikke under dem.</span> <span class="verse"><a name="9">9</a>Han lukker for sin trone, breder sine skyer over den.</span> <span class="verse"><a name="10">10</a>En grense har han dradd i en ring over vannene, der hvor lyset grenser til mørket.</span> <span class="verse"><a name="11">11</a>Himmelens støtter skjelver, og de forferdes for hans trusel.</span> <span class="verse"><a name="12">12</a>Ved sin kraft oprører han havet, og ved sin forstand knuser han Rahab.</span> <span class="verse"><a name="13">13</a>Ved hans ånde blir himmelen klar; hans hånd gjennemborer den lettfarende drage.</span> <span class="verse"><a name="14">14</a>Se, dette er bare utkantene av hans verk; hvor svak er lyden av det ord vi hører! Men hans veldes torden - hvem forstår den?</span> </p></div</div></div></body></html>