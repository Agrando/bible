<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 39</strong></div><p><span class="verse"><a name="1">1</a>Jager du rov for løvinnen, og metter du de grådige ungløver,</span> <span class="verse"><a name="2">2</a>når de dukker sig ned i sine huler og ligger på lur i krattet?</span> <span class="verse"><a name="3">3</a>Hvem lar ravnen finne sin mat, når dens unger skriker til Gud og farer hit og dit uten føde?</span> <span class="verse"><a name="4">4</a>Kjenner du tiden når stengjetene føder, og gir du akt på hindenes veer?</span> <span class="verse"><a name="5">5</a>Teller du månedene til de skal bære, og vet du tiden når de føder?</span> <span class="verse"><a name="6">6</a>De bøier sig, føder sine unger og blir fri for sine smerter.</span> <span class="verse"><a name="7">7</a>Deres unger blir kraftige og vokser op ute på marken; de løper bort og kommer ikke tilbake til dem.</span> <span class="verse"><a name="8">8</a>Hvem har gitt villeslet dets frihet, hvem løste dets bånd,</span> <span class="verse"><a name="9">9</a>det som jeg gav ørkenen til hus og saltmoen til bolig?</span> <span class="verse"><a name="10">10</a>Det ler av byens ståk og styr; driverens skjenn slipper det å høre.</span> <span class="verse"><a name="11">11</a>Hvad det leter op på fjellene, er dets beite, og det søker efter hvert grønt strå.</span> <span class="verse"><a name="12">12</a>Har vel villoksen lyst til å tjene dig? Vil den bli natten over ved din krybbe?</span> <span class="verse"><a name="13">13</a>Kan du binde villoksen med rep til furen*? Vil den harve dalene efter dig? / <* d.e. tvinge den til å følge plogfuren.></span> <span class="verse"><a name="14">14</a>Kan du stole på den, fordi dens kraft er så stor, og kan du overlate den ditt arbeid?</span> <span class="verse"><a name="15">15</a>Kan du lite på at den fører din grøde hjem, og at den samler den til din treskeplass?</span> <span class="verse"><a name="16">16</a>Strutsen flakser lystig med vingene; men viser dens vinger og fjær moderkjærlighet?</span> <span class="verse"><a name="17">17</a>Nei, den overlater sine egg til jorden og lar dem opvarmes i sanden,</span> <span class="verse"><a name="18">18</a>og den glemmer at en fot kan klemme dem itu, og markens ville dyr trå dem i stykker.</span> <span class="verse"><a name="19">19</a>Den er hård mot sine unger, som om de ikke var dens egne; den er ikke redd for at dens møie skal være spilt.</span> <span class="verse"><a name="20">20</a>For Gud nektet den visdom og gav den ingen forstand.</span> <span class="verse"><a name="21">21</a>Men når den flakser i været, ler den av hesten og dens rytter.</span> <span class="verse"><a name="22">22</a>Gir du hesten styrke? Klær du dens hals med bevrende man?</span> <span class="verse"><a name="23">23</a>Lar du den springe som gresshoppen? Dens stolte fnysen er forferdelig.</span> <span class="verse"><a name="24">24</a>Den skraper i jorden og gleder sig ved sin kraft; så farer den frem mot væbnede skarer.</span> <span class="verse"><a name="25">25</a>Den ler av frykten og forferdes ikke, og den vender ikke om for sverd.</span> <span class="verse"><a name="26">26</a>Over den klirrer koggeret, blinkende spyd og lanse.</span> <span class="verse"><a name="27">27</a>Med styr og ståk river den jorden op, og den lar sig ikke stagge når krigsluren lyder.</span> <span class="verse"><a name="28">28</a>Hver gang luren lyder, sier den: Hui! Og langt borte værer den striden, høvedsmenns tordenrøst og hærskrik.</span> <span class="verse"><a name="29">29</a>Skyldes det din forstand at høken svinger sig op og breder ut sine vinger mot Syden?</span> <span class="verse"><a name="30">30</a>Er det på ditt bud at ørnen flyver så høit, og at den bygger sitt rede oppe i høiden?</span> <span class="verse"><a name="31">31</a>Den bor på berget og har nattely der, på tind og nut.</span> <span class="verse"><a name="32">32</a>Derfra speider den efter føde; langt bort skuer dens øine.</span> <span class="verse"><a name="33">33</a>Dens unger drikker blod, og hvor der er lik, der er den.</span> <span class="verse"><a name="34">34</a>Og Herren blev ved å svare Job og sa:</span> <span class="verse"><a name="35">35</a>Vil du som klandrer den Allmektige, vil du trette med ham? Du som laster Gud, må svare på dette!</span> <span class="verse"><a name="36">36</a>Da svarte Job Herren og sa:</span> <span class="verse"><a name="37">37</a>Nei, jeg er for ringe; hvad skulde jeg svare dig? Jeg legger min hånd på min munn.</span> <span class="verse"><a name="38">38</a>En gang har jeg talt, men jeg tar ikke mere til orde - ja to ganger, men jeg gjør det ikke mere.</span> </p></div</div></div></body></html>