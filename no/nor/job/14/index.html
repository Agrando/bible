<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 14</strong></div><p><span class="verse"><a name="1">1</a>Et menneske, født av en kvinne, lever en kort tid og mettes med uro.</span> <span class="verse"><a name="2">2</a>Som en blomst skyter han op og visner, han farer bort som skyggen og holder ikke stand.</span> <span class="verse"><a name="3">3</a>Endog over en sådan holder du dine øine åpne, og mig fører du frem for din domstol!</span> <span class="verse"><a name="4">4</a>Kunde det bare komme en ren av en uren! Ikke én!</span> <span class="verse"><a name="5">5</a>Når hans dager er fastsatt, hans måneders tall bestemt hos dig, når du har satt ham en grense som han ikke kan overskride,</span> <span class="verse"><a name="6">6</a>så vend ditt øie bort fra ham, så han kan ha ro så vidt at han kan glede sig som en dagarbeider ved sin dag!</span> <span class="verse"><a name="7">7</a>For treet er det håp; om det hugges, så spirer det igjen, og på nye skudd mangler det ikke;</span> <span class="verse"><a name="8">8</a>om dets rot eldes i jorden, og dets stubb dør ut i mulden,</span> <span class="verse"><a name="9">9</a>så setter det allikevel knopper ved eimen av vannet og skyter grener som et nyplantet tre.</span> <span class="verse"><a name="10">10</a>Men når en mann dør, så ligger han der, når et menneske opgir ånden, hvor er han da?</span> <span class="verse"><a name="11">11</a>Som vannet minker bort i en sjø, og som en elv efterhånden blir grunnere og tørker ut,</span> <span class="verse"><a name="12">12</a>så legger et menneske sig ned og reiser sig ikke igjen; så lenge himmelen er til, våkner de ikke - de vekkes ikke op av sin søvn.</span> <span class="verse"><a name="13">13</a>Å om du vilde gjemme mig i dødsriket og skjule mig der til din vrede var over - om du vilde sette mig et tidsmål og så komme mig i hu!</span> <span class="verse"><a name="14">14</a>Når en mann dør, lever han da op igjen? Alle min krigstjenestes dager skulde jeg da vente, til min avløsning kom;</span> <span class="verse"><a name="15">15</a>du skulde da rope, og jeg skulde svare dig; efter dine henders verk skulde du lenges.</span> <span class="verse"><a name="16">16</a>Men nu teller du mine skritt og akter stadig på min synd.</span> <span class="verse"><a name="17">17</a>Forseglet i en pung ligger min brøde, og du syr til over min misgjerning.</span> <span class="verse"><a name="18">18</a>Men som et fjell faller og smuldres bort, og en klippe flyttes fra sitt sted,</span> <span class="verse"><a name="19">19</a>som vannet huler ut stener og flommen skyller bort mulden, således gjør du menneskets håp til intet;</span> <span class="verse"><a name="20">20</a>du overvelder ham for alltid, og han farer bort; du forvender hans åsyn og lar ham fare.</span> <span class="verse"><a name="21">21</a>Kommer hans barn til ære, da vet han det ikke, og blir de ringeaktet, da blir han det ikke var.</span> <span class="verse"><a name="22">22</a>Bare over ham selv kjenner hans legeme smerte, og bare over ham selv sørger hans sjel.</span> </p></div</div></div></body></html>