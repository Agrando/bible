<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 28</strong></div><p><span class="verse"><a name="1">1</a>Sølvet har jo sin grube, og gullet, som renses, sitt finnested;</span> <span class="verse"><a name="2">2</a>jern hentes frem av jorden, og sten smeltes til kobber.</span> <span class="verse"><a name="3">3</a>De gjør ende på mørket, og inn i de innerste kroker gransker de stener som ligger i det sorte mørke;</span> <span class="verse"><a name="4">4</a>de bryter en sjakt langt borte fra menneskers bolig; der ferdes de glemt, dypt under menneskers føtter; der henger de og svever langt borte fra mennesker.</span> <span class="verse"><a name="5">5</a>Av jorden kommer det brød; men inne i den blir alt veltet om som av ild.</span> <span class="verse"><a name="6">6</a>Safiren har sin bolig i dens stener, og gullklumper finnes der.</span> <span class="verse"><a name="7">7</a>Ingen rovfugl kjenner stien dit ned, og intet falkeøie har sett den;</span> <span class="verse"><a name="8">8</a>stolte rovdyr har ikke trådt på den, ingen løve har skredet frem over den.</span> <span class="verse"><a name="9">9</a>På den hårde sten legger de sin hånd, de velter hele fjell om fra grunnen av.</span> <span class="verse"><a name="10">10</a>I berget sprenger de ganger, og allehånde kostelige ting får de se.</span> <span class="verse"><a name="11">11</a>De demmer for dryppet av vannårene og fører skjulte ting frem i lyset.</span> <span class="verse"><a name="12">12</a>Men visdommen hvor skal den finnes? Og hvor har forstanden sin bolig?</span> <span class="verse"><a name="13">13</a>Intet menneske kjenner dens verd, og den finnes ikke i de levendes land.</span> <span class="verse"><a name="14">14</a>Dypet sier: I mig er den ikke, og havet sier: Den er ikke hos mig.</span> <span class="verse"><a name="15">15</a>Den kan ikke kjøpes for kostelig gull, og dens pris ikke opveies med sølv.</span> <span class="verse"><a name="16">16</a>Den opveies ikke med Ofirs gull, med den dyre onyks og safir.</span> <span class="verse"><a name="17">17</a>Gull og glass kommer ikke op imot den, og en kan ikke bytte den til sig for kar av fint gull.</span> <span class="verse"><a name="18">18</a>Koraller og krystall kan ikke engang nevnes, og det å eie visdom er bedre enn perler.</span> <span class="verse"><a name="19">19</a>Etiopias topas kommer ikke op imot den; den kan ikke opveies med det reneste gull.</span> <span class="verse"><a name="20">20</a>Hvor kommer da visdommen fra? Og hvor har forstanden sin bolig?</span> <span class="verse"><a name="21">21</a>Den er dulgt for alle levendes øine, den er skjult for himmelens fugler;</span> <span class="verse"><a name="22">22</a>avgrunnen og døden sier: Bare et frasagn om den er kommet oss for øre.</span> <span class="verse"><a name="23">23</a>Gud kjenner veien til den, og han vet hvor den har sin bolig.</span> <span class="verse"><a name="24">24</a>For hans øie når til jordens ender; allting under himmelen ser han.</span> <span class="verse"><a name="25">25</a>Da han fastsatte vindens vekt og gav vannet dets mål,</span> <span class="verse"><a name="26">26</a>da han satte en lov for regnet og en vei for lynstrålen,</span> <span class="verse"><a name="27">27</a>da så han visdommen og åpenbarte den, da lot han den stå frem og utforsket den.</span> <span class="verse"><a name="28">28</a>Og han sa til mennesket: Se, å frykte Herren, det er visdom, og å fly det onde er forstand.</span> </p></div</div></div></body></html>