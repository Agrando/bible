<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 8</strong></div><p><span class="verse"><a name="1">1</a>Da tok Bildad fra Suah til orde og sa:</span> <span class="verse"><a name="2">2</a>Hvor lenge vil du tale så? Hvor lenge skal din munns ord være som et veldig vær?</span> <span class="verse"><a name="3">3</a>Skulde vel Gud forvende retten, eller den Allmektige forvende rettferdigheten?</span> <span class="verse"><a name="4">4</a>Har dine sønner syndet mot ham, så har han gitt dem deres brøde i vold.</span> <span class="verse"><a name="5">5</a>Hvis du vender dig til Gud og beder den Allmektige om nåde,</span> <span class="verse"><a name="6">6</a>hvis du er ren og opriktig, da vil han våke over dig og gjenreise din rettferds bolig,</span> <span class="verse"><a name="7">7</a>og din forrige lykke vil bli ringe mot din senere lykke, for den skal være overmåte stor.</span> <span class="verse"><a name="8">8</a>For spør bare fremfarne slekter og akt på det som deres fedre har gransket ut</span> <span class="verse"><a name="9">9</a>- for vi er fra igår og vet intet; for en skygge er våre dager på jorden -</span> <span class="verse"><a name="10">10</a>de skal lære dig og si dig det og bære frem ord fra sitt hjerte.</span> <span class="verse"><a name="11">11</a>Vokser sivet op hvor det ikke er myrlendt? Blir starrgresset stort uten vann?</span> <span class="verse"><a name="12">12</a>Ennu står det friskt og grønt og blir ikke skåret; da visner det før alt annet gress.</span> <span class="verse"><a name="13">13</a>Således går det alle dem som glemmer Gud, og den gudløses håp går til grunne;</span> <span class="verse"><a name="14">14</a>hans tillit avskjæres, og det han trøster sig til, er spindelvev.</span> <span class="verse"><a name="15">15</a>Han støtter sig på sitt hus, men det står ikke; han holder sig fast i det, men det står ikke fast.</span> <span class="verse"><a name="16">16</a>Frodig står han der i solens skinn, og hans skudd breder sig ut over hans have;</span> <span class="verse"><a name="17">17</a>om en stenrøs slynger sig hans røtter, mellem stener trenger han sig frem.</span> <span class="verse"><a name="18">18</a>Ryddes han bort fra sitt sted, så kjennes det ikke ved ham, men sier: Jeg har aldri sett dig.</span> <span class="verse"><a name="19">19</a>Se, det er gleden på hans vei, og av mulden spirer andre frem.</span> <span class="verse"><a name="20">20</a>Nei, Gud forkaster ikke en som er ulastelig, og han holder ikke ugudelige ved hånden.</span> <span class="verse"><a name="21">21</a>Ennu vil han fylle din munn med latter og dine leber med jubel.</span> <span class="verse"><a name="22">22</a>De som hater dig, skal klædes med skam, og de ugudeliges telt skal ikke mere finnes.</span> </p></div</div></div></body></html>