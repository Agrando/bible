<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/job">Job</a> &gt <strong>Chapter 40</strong></div><p><span class="verse"><a name="1">1</a>Og Herren svarte Job ut av stormen og sa:</span> <span class="verse"><a name="2">2</a>Omgjord dine lender som en mann! Jeg vil spørre dig, og du skal lære mig.</span> <span class="verse"><a name="3">3</a>Vil du endog gjøre min rettferdighet til intet? Vil du dømme mig skyldig, så du får rett?</span> <span class="verse"><a name="4">4</a>Har du slik en arm som Gud, og kan du tordne med en røst som hans?</span> <span class="verse"><a name="5">5</a>Pryd dig med majestet og høihet og klæ dig i glans og herlighet!</span> <span class="verse"><a name="6">6</a>La din vrede strømme frem og se på alle overmodige og ydmyk dem!</span> <span class="verse"><a name="7">7</a>Se på alle overmodige og bøi dem og tred de ugudelige ned der de står!</span> <span class="verse"><a name="8">8</a>Skjul dem alle i støvet, bind deres ansikter fast i mørket!</span> <span class="verse"><a name="9">9</a>Da skal også jeg prise dig, fordi din høire hånd kan hjelpe dig.</span> <span class="verse"><a name="10">10</a>Se på Behemot*, som jeg har skapt like så vel som dig; den eter gress som en okse. / <* flodhesten.></span> <span class="verse"><a name="11">11</a>Se hvad kraft den har i sine lender, og hvad styrke den har i sine bukmuskler!</span> <span class="verse"><a name="12">12</a>Den strekker sin hale som en seder; senene i dens lår er sammenslynget.</span> <span class="verse"><a name="13">13</a>Dens ben er som kobberrør, dens knokler som jernstenger.</span> <span class="verse"><a name="14">14</a>Den er den ypperste av Guds skapninger; av sin skaper fikk den sitt sverd*. / <* d.e. dens tenner.></span> <span class="verse"><a name="15">15</a>Fjellene bærer fôr for den, og alle ville dyr leker der.</span> <span class="verse"><a name="16">16</a>Under lotusbusker hviler den, i ly av rør og siv.</span> <span class="verse"><a name="17">17</a>Lotusbusker gir den tak og skygge, piletrærne ved bekken omgir den.</span> <span class="verse"><a name="18">18</a>Selv om strømmen går stri blir den ikke redd; den er trygg om så en Jordan fosser frem mot dens gap.</span> <span class="verse"><a name="19">19</a>Kan nogen fange den så den ser det? Kan nogen dra en snare gjennem dens nese?</span> <span class="verse"><a name="20">20</a>Kan du dra Leviatan* op med en krok og trykke dens tunge ned med et snøre? / <* krokodillen.></span> <span class="verse"><a name="21">21</a>Kan du sette en sivline i dens nese og gjennembore dens kjeve med en krok?</span> <span class="verse"><a name="22">22</a>Vil den rette mange ydmyke bønner til dig eller tale blide ord til dig?</span> <span class="verse"><a name="23">23</a>Vil den gjøre en pakt med dig, så du kan få den til din træl for all tid?</span> <span class="verse"><a name="24">24</a>Kan du leke med den som med en fugl og binde den fast for dine små piker?</span> <span class="verse"><a name="25">25</a>Kan et lag av fiskere kjøpslå om den, stykke den ut mellem kjøbmennene?</span> <span class="verse"><a name="26">26</a>Kan du fylle dens hud med spyd og dens hode med harpuner?</span> <span class="verse"><a name="27">27</a>Prøv å legge hånd på den! Den strid skal du komme til å minnes og ikke gjøre det igjen!</span> <span class="verse"><a name="28">28</a>Nei, den som våger slikt, hans håp blir sveket; allerede ved synet av den styrter han til jorden.</span> </p></div</div></div></body></html>