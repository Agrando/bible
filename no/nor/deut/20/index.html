<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/deut/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/deut">Deuteronomy</a> &gt <strong>Chapter 20</strong></div><p><span class="verse"><a name="1">1</a>Når du drar ut i krig mot din fiende, og du ser hester og vogner og flere krigsfolk enn du har selv, da skal du ikke være redd dem; for Herren din Gud er med dig, han som førte dig op fra Egyptens land.</span> <span class="verse"><a name="2">2</a>Og når I er i ferd med å gå i striden, da skal presten trede frem og tale til folket.</span> <span class="verse"><a name="3">3</a>Og han skal si til dem: Hør, Israel! I er idag i ferd med å gå i strid mot eders fiender. La ikke motet falle; frykt ikke, forferdes ikke og reddes ikke for dem!</span> <span class="verse"><a name="4">4</a>For Herren eders Gud går selv med eder for å stride for eder mot eders fiender og frelse eder.</span> <span class="verse"><a name="5">5</a>Og tilsynsmennene skal tale til folket og si: Er her nogen mann som har bygget et nytt hus og ikke innvidd det, så kan han gå og vende tilbake til sitt hus, forat han ikke skal dø i striden og en annen innvie det.</span> <span class="verse"><a name="6">6</a>Og er her nogen mann som har plantet en vingård og ennu ikke har tatt den i bruk, så kan han gå og vende tilbake til sitt hus, forat han ikke skal dø i striden og en annen ta den i bruk.</span> <span class="verse"><a name="7">7</a>Og er her nogen mann som har trolovet sig med en kvinne, men ennu ikke har tatt henne til ekte, så kan han gå og vende tilbake til sitt hus, forat han ikke skal dø i striden og en annen ekte henne.</span> <span class="verse"><a name="8">8</a>Og tilsynsmennene skal fremdeles tale til folket og si: Er her nogen mann som er redd og motfallen, så kan han gå og vende tilbake til sitt hus, forat ikke hans brødres hjerte skal bli mistrøstig, likesom hans eget hjerte er.</span> <span class="verse"><a name="9">9</a>Og når så tilsynsmennene har endt sin tale til folket, da skal de sette hærførere over folket.</span> <span class="verse"><a name="10">10</a>Når du går frem mot en by for å stride mot den, så skal du først tilbyde den fred.</span> <span class="verse"><a name="11">11</a>Og dersom den svarer dig fredelig og lukker op for dig, da skal alt folket i byen være dig arbeidspliktig og tjene dig.</span> <span class="verse"><a name="12">12</a>Men dersom den ikke vil ha fred med dig, men føre krig mot dig, da skal du kringsette den,</span> <span class="verse"><a name="13">13</a>og Herren din Gud skal gi den i din hånd; og du skal slå alt mannkjønn der ihjel med sverdets egg;</span> <span class="verse"><a name="14">14</a>men kvinnene og barna og feet og alt det som er i byen - alt hærfanget der - kan du ta som ditt bytte, og du kan nytte alt det som Herren din Gud har latt dig ta fra dine fiender.</span> <span class="verse"><a name="15">15</a>Således skal du gjøre med alle de byer som ligger meget langt borte fra dig og ikke hører disse folk til.</span> <span class="verse"><a name="16">16</a>Men i de byer som hører disse folk til, og som Herren din Gud gir dig til arv, der skal du ikke la noget som drar ånde, bli i live;</span> <span class="verse"><a name="17">17</a>men du skal slå dem med bann, både hetittene og amorittene og kana'anittene og ferisittene, hevittene og jebusittene, således som Herren din Gud har befalt dig,</span> <span class="verse"><a name="18">18</a>forat de ikke skal lære eder å ta efter alle de vederstyggelige ting som de har gjort for sine guder, så I synder mot Herren eders Gud.</span> <span class="verse"><a name="19">19</a>Når du holder en by kringsatt i lang tid og strider mot den for å innta den, så skal du ikke ødelegge dens trær ved å skadehugge dem med øksen; du kan ete av dem, men du skal ikke hugge dem ned; trærne på marken er da ikke mennesker, så du skulde stride mot dem og?</span> <span class="verse"><a name="20">20</a>Men de trær som du vet ikke bærer spiselig frukt, dem kan du ødelegge og hugge ned og bruke til å bygge bolverk mot den by som fører krig mot dig, inntil den faller.</span> </p></div</div></div></body></html>