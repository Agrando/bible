<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/deut/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/deut">Deuteronomy</a> &gt <strong>Chapter 1</strong></div><p><span class="verse"><a name="1">1</a>Dette er de ord Moses talte til hele Israel i ørkenen på hin side* Jordan, i ødemarken, midt imot Suf, mellem Paran og Tofel og Laban og Haserot og Di-Sahab, / <* østenfor.></span> <span class="verse"><a name="2">2</a>elleve dagsreiser fra Horeb efter den vei som fører til Se'ir-fjellene, til Kades-Barnea.</span> <span class="verse"><a name="3">3</a>Det var i det firtiende år, i den ellevte måned, på den første dag i måneden Moses talte til Israels barn og bar frem alt det Herren hadde befalt ham å tale til dem,</span> <span class="verse"><a name="4">4</a>efterat han hadde slått Sihon, amorittenes konge, som bodde i Hesbon, og ved Edre'i hadde slått Og, kongen i Basan, som bodde i Astarot.</span> <span class="verse"><a name="5">5</a>På hin side Jordan, i Moabs land, tok Moses sig fore å utlegge denne lov og sa:</span> <span class="verse"><a name="6">6</a>Herren vår Gud talte til oss ved Horeb og sa: Lenge nok har I opholdt eder ved dette fjell.</span> <span class="verse"><a name="7">7</a>Bryt nu op og gi eder på veien til amoritter-fjellene og til alle de folk som bor deromkring, i ødemarken, i fjellbygdene og i lavlandet og i sydlandet og ved havstranden, til kana'anittenes land og til Libanon, helt til den store elv, elven Frat.</span> <span class="verse"><a name="8">8</a>Se, jeg har gitt landet i eders vold; dra avsted og innta det land som Herren har tilsvoret eders fedre Abraham, Isak og Jakob å ville gi dem og deres ætt efter dem!</span> <span class="verse"><a name="9">9</a>Dengang sa jeg til eder: Jeg makter ikke alene å bære eder.</span> <span class="verse"><a name="10">10</a>Herren eders Gud har gjort eder tallrike, så I idag er som stjernene på himmelen i mengde;</span> <span class="verse"><a name="11">11</a>og måtte bare Herren, eders fedres Gud, gjøre eder tusen ganger flere enn I er, og velsigne eder, som han har tilsagt eder!</span> <span class="verse"><a name="12">12</a>Men hvorledes kan jeg alene bære strevet og møien med eder og alle eders tretter?</span> <span class="verse"><a name="13">13</a>Kom med nogen vise og forstandige og prøvede menn fra hver av eders stammer! Så vil jeg sette dem til høvdinger over eder.</span> <span class="verse"><a name="14">14</a>Da svarte I mig: Det er både rett og godt det du sier.</span> <span class="verse"><a name="15">15</a>Så tok jeg høvdingene for eders stammer, vise og prøvede menn, og satte dem til høvdinger over eder, nogen over tusen og nogen over hundre og nogen over femti og nogen over ti, og jeg gjorde dem til tilsynsmenn over eders stammer.</span> <span class="verse"><a name="16">16</a>Dengang bød jeg også eders dommere og sa: Hør på de saker som eders brødre har sig imellem, og døm med rettferdighet mellem en mann og hans bror eller en fremmed som bor hos ham!</span> <span class="verse"><a name="17">17</a>I skal ikke gjøre forskjell på folk når I dømmer; den minste som den største skal I høre på. I skal ikke være redde for nogen, for dommen hører Gud til. Men om nogen sak er for vanskelig for eder, skal I føre den frem for mig; så vil jeg høre på den.</span> <span class="verse"><a name="18">18</a>Og på samme tid bød jeg eder alt det I skulde gjøre.</span> <span class="verse"><a name="19">19</a>Så brøt vi op fra Horeb og drog gjennem hele den store og forferdelige ørken som I har sett, på veien til amoritter-fjellene, således som Herren vår Gud bød oss; og vi kom til Kades-Barnea.</span> <span class="verse"><a name="20">20</a>Da sa jeg til eder: Nu er I kommet til amoritter-fjellene, som Herren vår Gud vil gi oss.</span> <span class="verse"><a name="21">21</a>Se, Herren din Gud har gitt landet i din vold; dra op og innta det, som Herren, dine fedres Gud, har tilsagt dig! Frykt ikke og vær ikke redd!</span> <span class="verse"><a name="22">22</a>Da kom I til mig alle sammen og sa: La oss sende folk i forveien for oss, så de kan utspeide landet for oss og gi oss beskjed om hvad vei vi skal dra dit op, og hvad byer vi kommer til!</span> <span class="verse"><a name="23">23</a>Dette syntes jeg godt om, og jeg tok ut blandt eder tolv menn, én mann for hver stamme.</span> <span class="verse"><a name="24">24</a>Og de tok avsted og drog op i fjellene og kom til Eskol-dalen; og de utspeidet landet.</span> <span class="verse"><a name="25">25</a>Og de tok med sig av landets frukter ned til oss, og de gav oss beskjed tilbake og sa: Det land som Herren vår Gud vil gi oss, er et godt land.</span> <span class="verse"><a name="26">26</a>Men I vilde ikke dra dit op; I var gjenstridige mot Herrens, eders Guds ord.</span> <span class="verse"><a name="27">27</a>Og I knurret i eders telter og sa: Herren hater oss; derfor har han ført oss ut av Egyptens land og vil gi oss i amorittenes hånd og ødelegge oss.</span> <span class="verse"><a name="28">28</a>Hvad er det for et land vi skal dra op til! Våre brødre har gjort vårt hjerte mistrøstig ved å si: Det er et folk som er større og høiere enn vi, og de har store byer med murer som når til himmelen; og der så vi også anakittenes barn.</span> <span class="verse"><a name="29">29</a>Da sa jeg til eder: I skal ikke forferdes og ikke være redde for dem;</span> <span class="verse"><a name="30">30</a>Herren eders Gud, som går foran eder, han skal stride for eder, således som I så han gjorde for eder i Egypten</span> <span class="verse"><a name="31">31</a>og i ørkenen du har sett, der hvor Herren din Gud bar dig som en mann bærer sitt barn, på hele den vei I har vandret til I kom til dette sted.</span> <span class="verse"><a name="32">32</a>Men allikevel trodde I ikke på Herren eders Gud,</span> <span class="verse"><a name="33">33</a>han som gikk foran eder på veien for å søke ut leirplass for eder, om natten i en ild, så I kunde se den vei I skulde gå, og om dagen i en sky.</span> <span class="verse"><a name="34">34</a>Da Herren hørte eders tale, blev han vred og svor:</span> <span class="verse"><a name="35">35</a>Sannelig, ikke nogen av disse menn, av denne onde slekt, skal se det gode land jeg har svoret å ville gi eders fedre -</span> <span class="verse"><a name="36">36</a>ingen uten Kaleb, Jefunnes sønn; han skal få se det; ham og hans barn vil jeg gi det land han har trådt på med sin fot, for han har trolig fulgt Herren.</span> <span class="verse"><a name="37">37</a>Også mig blev Herren vred på for eders skyld og sa: Heller ikke du skal komme der inn.</span> <span class="verse"><a name="38">38</a>Josva, Nuns sønn, som går dig til hånde, han skal komme der inn; styrk ham, for han skal skifte det ut til arv blandt Israel.</span> <span class="verse"><a name="39">39</a>Og eders barn, som I sa vilde bli til rov, og eders sønner, som ennu ikke kan skille godt fra ondt, de skal komme der inn, dem vil jeg gi det, og de skal ta det i eie.</span> <span class="verse"><a name="40">40</a>Men vend I om og ta ut i ørkenen, på veien til det Røde Hav!</span> <span class="verse"><a name="41">41</a>Da svarte I og sa til mig: Vi har syndet mot Herren; nu vil vi dra op og stride, således som Herren vår Gud har befalt oss. Og I omgjordet eder med eders stridsvåben hver og en, og I holdt det for en lett sak å dra op i fjellene.</span> <span class="verse"><a name="42">42</a>Da sa Herren til mig: Si til dem: I skal ikke dra op, og I skal ikke stride; for jeg er ikke med eder; I kommer bare til å bli slått av eders fiender.</span> <span class="verse"><a name="43">43</a>Og jeg talte til eder, men I hørte ikke på mig; I var gjenstridige mot Herrens ord og dristet eder til å dra op i fjellene.</span> <span class="verse"><a name="44">44</a>Da drog amorittene, som bodde der i fjellene, ut mot eder, og de forfulgte eder likesom en bisverm, og de slo eder sønder og sammen i Se'ir og drev eder like til Horma.</span> <span class="verse"><a name="45">45</a>Og I vendte tilbake og gråt for Herrens åsyn; men Herren hørte ikke på eders klager og vendte ikke sitt øre til eder.</span> <span class="verse"><a name="46">46</a>Og I måtte bli i Kades i lang tid, hele den tid I var der.</span> </p></div</div></div></body></html>