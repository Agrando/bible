<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/deut/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/deut">Deuteronomy</a> &gt <strong>Chapter 22</strong></div><p><span class="verse"><a name="1">1</a>Dersom du ser din brors okse eller lam fare vill, skal du ikke dra dig unda; du skal føre dem tilbake til din bror.</span> <span class="verse"><a name="2">2</a>Men dersom din bror ikke bor i nærheten av dig, eller du ikke vet hvem det er, da skal du ta dem hjem til dig, og de skal være hos dig, til din bror spør efter dem; da skal du gi ham dem tilbake.</span> <span class="verse"><a name="3">3</a>Det samme skal du gjøre med hans asen og med hans klær og med alt hvad din bror har tapt - det som er kommet bort for ham, og som du finner; du har ikke lov til å dra dig unda.</span> <span class="verse"><a name="4">4</a>Dersom du ser din brors asen eller okse ligge over ende på veien, skal du ikke dra dig unda; du skal hjelpe ham med å reise dem op.</span> <span class="verse"><a name="5">5</a>En kvinne skal ikke ha mannsklær på sig, og en mann skal ikke klæ sig i kvinneklær; hver den som gjør så, er en vederstyggelighet for Herren din Gud.</span> <span class="verse"><a name="6">6</a>Når du på veien treffer på et fuglerede i et tre eller på jorden, med unger eller egg i, og moren ligger på ungene eller på eggene, da skal du ikke ta både moren og ungene;</span> <span class="verse"><a name="7">7</a>du skal la moren flyve, men ungene kan du ta; da skal det gå dig vel, og du skal leve lenge.</span> <span class="verse"><a name="8">8</a>Når du bygger et nytt hus, så skal du gjøre et rekkverk om taket, forat du ikke skal føre blodskyld over ditt hus om nogen faller ned derfra.</span> <span class="verse"><a name="9">9</a>Du skal ikke så noget i din vingård, forat ikke hele avlingen, både det du har sådd, og frukten av vingården, skal hjemfalle til helligdommen.</span> <span class="verse"><a name="10">10</a>Du skal ikke pløie med en okse og et asen for samme plog.</span> <span class="verse"><a name="11">11</a>Du skal ikke gå med klær av ulikt tøi, ull og lin sammen.</span> <span class="verse"><a name="12">12</a>Du skal gjøre dig dusker på de fire kanter av din kappe, som du dekker dig med.</span> <span class="verse"><a name="13">13</a>Når en mann tar sig en hustru og går inn til henne, men siden får uvilje mot henne</span> <span class="verse"><a name="14">14</a>og skylder henne for skammelige ting og fører ondt rykte ut om henne og sier: Denne kvinne tok jeg til ekte og holdt mig nær til henne, men fant at hun ikke var jomfru,</span> <span class="verse"><a name="15">15</a>da skal pikens far og mor ta tegnet på hennes jomfrudom og ha med sig ut til porten, til byens eldste.</span> <span class="verse"><a name="16">16</a>Og pikens far skal si til de eldste: Jeg gav denne mann min datter til hustru, men nu har han fått uvilje mot henne,</span> <span class="verse"><a name="17">17</a>og så skylder han henne for skammelige ting og sier: Jeg fant at din datter ikke var jomfru; men her er tegnet på min datters jomfrudom. Så skal de bre ut klædet for de eldste i byen.</span> <span class="verse"><a name="18">18</a>Og de eldste i byen skal ta mannen og gi ham hugg</span> <span class="verse"><a name="19">19</a>og ilegge ham en bot på hundre sekel sølv og gi dem til pikens far, fordi han førte ondt rykte ut om en jomfru i Israel, og hun skal være hans hustru; han må ikke skille sig fra henne så lenge han lever.</span> <span class="verse"><a name="20">20</a>Men var det sant, var piken ikke jomfru,</span> <span class="verse"><a name="21">21</a>da skal de føre henne ut foran døren til hennes fars hus, og mennene i hennes by skal stene henne til døde, fordi hun har gjort en skammelig gjerning i Israel og drevet hor i sin fars hus; således skal du rydde det onde bort av din midte.</span> <span class="verse"><a name="22">22</a>Når en mann gripes i å ligge hos en gift kvinne, så skal de begge dø, både mannen som lå hos kvinnen, og kvinnen selv; således skal du rydde det onde bort av Israel.</span> <span class="verse"><a name="23">23</a>Når en pike som er jomfru, er trolovet med en mann, og en annen mann treffer henne i byen og ligger hos henne,</span> <span class="verse"><a name="24">24</a>så skal I føre dem begge ut til byens port og stene dem til døde, piken fordi hun ikke skrek om hjelp i byen, og mannen fordi han krenket sin næstes hustru; således skal du rydde det onde bort av din midte.</span> <span class="verse"><a name="25">25</a>Men dersom en mann treffer en trolovet pike ute på marken, og han holder fast på henne og ligger hos henne, da skal bare mannen som lå hos henne, dø.</span> <span class="verse"><a name="26">26</a>Men piken skal du ikke gjøre noget, hun har ingen dødsskyld; for med denne sak har det sig på samme måte som når en overfaller sin næste og slår ham ihjel;</span> <span class="verse"><a name="27">27</a>han traff den trolovede pike ute på marken, hun skrek, men der var ingen til å hjelpe henne.</span> <span class="verse"><a name="28">28</a>Når en mann treffer en pike som er jomfru og ikke trolovet, og tar fatt på henne og ligger hos henne, og nogen kommer over dem,</span> <span class="verse"><a name="29">29</a>da skal den mann som lå hos henne, gi pikens far femti sekel sølv, og hun skal være hans hustru, fordi han krenket henne; han må ikke skille sig fra henne sa lenge han lever.</span> <span class="verse"><a name="30">30</a>Ingen må ekte sin stedmor eller søke seng med henne.</span> </p></div</div></div></body></html>