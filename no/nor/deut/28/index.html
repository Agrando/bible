<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/deut/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/deut">Deuteronomy</a> &gt <strong>Chapter 28</strong></div><p><span class="verse"><a name="1">1</a>Dersom du nu hører på Herrens, din Guds røst, så du akter vel på å holde alle hans bud, som jeg gir dig idag, da skal Herren din Gud heve dig høit over alle folkene på jorden.</span> <span class="verse"><a name="2">2</a>Og alle disse velsignelser skal komme over dig og nå dig, så sant du hører på Herrens, din Guds røst:</span> <span class="verse"><a name="3">3</a>Velsignet være du i byen, og velsignet være du på marken!</span> <span class="verse"><a name="4">4</a>Velsignet være ditt livs frukt og frukten av din jord og frukten av ditt fe, det som faller av ditt storfe, og det som fødes av ditt småfe!</span> <span class="verse"><a name="5">5</a>Velsignet være din kurv og ditt deigtrau!</span> <span class="verse"><a name="6">6</a>Velsignet være du i din inngang, og velsignet være du i din utgang!</span> <span class="verse"><a name="7">7</a>Herren skal la dine fiender, som reiser sig mot dig, ligge under for dig; på én vei skal de dra ut mot dig, og på syv veier skal de flykte for dig.</span> <span class="verse"><a name="8">8</a>Herren skal byde velsignelsen å være hos dig i dine lader og å følge dig i alt det du tar dig fore, og han skal velsigne dig i det land Herren din Gud gir dig.</span> <span class="verse"><a name="9">9</a>Herren skal gjøre dig til et hellig folk for sig, som han har tilsvoret dig, såfremt du tar vare på Herrens, din Guds bud og vandrer på hans veier.</span> <span class="verse"><a name="10">10</a>Og alle folkene på jorden skal se at du er kalt med Herrens navn, og de skal reddes for dig.</span> <span class="verse"><a name="11">11</a>Herren skal gi dig overflod på alt som godt er, både av ditt livs frukt og av frukten av ditt fe og av frukten av din jord i det land som Herren tilsvor dine fedre å ville gi dig.</span> <span class="verse"><a name="12">12</a>Herren skal lukke op for dig sitt rike forrådshus, himmelen, og gi ditt land regn i rette tid og velsigne alt dine henders arbeid; og du skal låne til mange folk, men selv skal du ikke trenge til å låne av nogen.</span> <span class="verse"><a name="13">13</a>Herren skal gjøre dig til hode og ikke til hale; og du skal alltid være ovenpå og aldri være under, såfremt du hører på Herrens, din Guds bud, som jeg idag byder dig å ta vare på og holde,</span> <span class="verse"><a name="14">14</a>og såfremt du ikke viker av fra noget av de ord jeg legger frem for eder idag, hverken til høire eller til venstre, så du følger andre guder og dyrker dem.</span> <span class="verse"><a name="15">15</a>Men dersom du ikke hører på Herrens, din Guds røst, så du akter vel på å holde alle hans bud og hans lover, som jeg gir dig idag, da skal alle disse forbannelser komme over dig og nå dig:</span> <span class="verse"><a name="16">16</a>Forbannet være du i byen, og forbannet være du på marken!</span> <span class="verse"><a name="17">17</a>Forbannet være din kurv og ditt deigtrau!</span> <span class="verse"><a name="18">18</a>Forbannet være ditt livs frukt og din jords frukt, det som faller av ditt storfe, og det som fødes av ditt småfe!</span> <span class="verse"><a name="19">19</a>Forbannet være du i din inngang, og forbannet være du i din utgang!</span> <span class="verse"><a name="20">20</a>Herren skal sende forbannelse, forferdelse og trusel mot dig i alt det du rekker din hånd ut til og tar dig fore, inntil du blir ødelagt og hastig går til grunne for dine onde gjerningers skyld, fordi du forlot mig.</span> <span class="verse"><a name="21">21</a>Herren skal la pesten henge fast ved dig til han har utryddet dig av det land du kommer inn i og skal ta i eie.</span> <span class="verse"><a name="22">22</a>Herren skal slå dig med tærende syke og brennende sott, med feber og verk, med tørke og kornbrand og rust, og de skal forfølge dig til du går til grunne.</span> <span class="verse"><a name="23">23</a>Himmelen over ditt hode skal være som kobber, og jorden under dig som jern.</span> <span class="verse"><a name="24">24</a>Herren skal la støv og sand være det regn han gir ditt land; det skal komme ned over dig fra himmelen, til du blir ødelagt.</span> <span class="verse"><a name="25">25</a>Herren skal la dig ligge under for dine fiender; på én vei skal du dra ut mot dem, og på syv veier skal du flykte for dem; og du skal bli mishandlet av alle riker på jorden.</span> <span class="verse"><a name="26">26</a>Dine døde kropper skal bli til føde for alle himmelens fugler og for jordens dyr, og ingen skal jage dem bort.</span> <span class="verse"><a name="27">27</a>Herren skal slå dig med Egyptens bylder, med svuller og med skabb og utslett, så du ikke skal kunne læges.</span> <span class="verse"><a name="28">28</a>Herren skal slå dig med vanvidd og med blindhet og med sinnets forvirring.</span> <span class="verse"><a name="29">29</a>Og du skal famle dig frem om middagen, som den blinde famler sig frem i mørket; du skal ingen lykke ha på dine veier, og det skal ikke times dig annet enn undertrykkelse og utplyndring alle dager, og det skal ikke være nogen som frelser.</span> <span class="verse"><a name="30">30</a>Du skal trolove dig med en kvinne, og en annen mann skal ligge hos henne. Du skal bygge et hus og ikke bo i det; du skal plante en vingård og ikke ta den i bruk.</span> <span class="verse"><a name="31">31</a>Din okse skal slaktes for dine øine, og du skal ikke ete av den; ditt asen skal røves så du ser på det, og ikke komme tilbake til dig; ditt småfe skal gis til dine fiender, og ingen skal hjelpe dig.</span> <span class="verse"><a name="32">32</a>Dine sønner og dine døtre skal overgis til et fremmed folk, og dine øine skal se på det og vansmekte av lengsel efter dem hele dagen, og din hånd skal være avmektig.</span> <span class="verse"><a name="33">33</a>Frukten av din jord og av alt ditt arbeid skal fortæres av et folk du ikke kjenner; og det skal ikke times dig annet enn vold og undertrykkelse alle dager.</span> <span class="verse"><a name="34">34</a>Og du skal bli vanvittig av det syn som dine øine må se.</span> <span class="verse"><a name="35">35</a>Herren skal slå dig med onde bylder på knær og legger, så du ikke skal kunne læges, fra fotsåle til isse.</span> <span class="verse"><a name="36">36</a>Herren skal føre dig og din konge, som du setter over dig, bort til et folk som hverken du eller dine fedre har kjent, og der skal du dyrke andre guder, stokk og sten.</span> <span class="verse"><a name="37">37</a>Og du skal bli til en redsel, til et ordsprog og til en spott blandt alle de folk Herren fører dig til.</span> <span class="verse"><a name="38">38</a>Megen sæd skal du føre ut på marken, og lite skal du samle inn; for gresshoppen skal ete den av.</span> <span class="verse"><a name="39">39</a>Vingårder skal du plante og dyrke, men vin skal du ikke drikke, og ikke kunne gjemme; for makk skal ete den op.</span> <span class="verse"><a name="40">40</a>Oljetrær skal du ha i hele ditt land, men med olje skal du ikke salve dig; for ditt oljetre skal kaste karten av.</span> <span class="verse"><a name="41">41</a>Sønner og døtre skal du få, men du skal ikke beholde dem, for de skal gå i fangenskap.</span> <span class="verse"><a name="42">42</a>Alle dine trær og din jords frukt skal gresshoppen ta i eie.</span> <span class="verse"><a name="43">43</a>Den fremmede som bor i ditt land, skal stige op over dig, høiere og høiere; men du skal synke dypere og dypere.</span> <span class="verse"><a name="44">44</a>Han skal låne til dig, men du skal ikke kunne låne til ham; han skal være hode, og du skal være hale.</span> <span class="verse"><a name="45">45</a>Alle disse forbannelser skal komme over dig og forfølge dig og nå dig, til du blir ødelagt, fordi du ikke hørte på Herrens, din Guds røst, og ikke tok vare på hans bud og hans lover, som han gav dig,</span> <span class="verse"><a name="46">46</a>og de skal være til et tegn og et under som skal henge ved dig og din ætt til evig tid.</span> <span class="verse"><a name="47">47</a>Fordi du ikke tjente Herren din Gud med glede og av hjertens lyst, endog du hadde overflod på alt,</span> <span class="verse"><a name="48">48</a>så skal du tjene dine fiender, som Herren skal sende mot dig, i hunger og tørst og i nakenhet og i mangel på alt; og han skal legge et jernåk på din hals, til han har ødelagt dig.</span> <span class="verse"><a name="49">49</a>Herren skal føre et folk over dig langt borte fra, fra jordens ende, et folk som kommer flyvende lik en ørn, et folk hvis tungemål du ikke forstår,</span> <span class="verse"><a name="50">50</a>et folk med hårdt ansikt, som ikke akter den gamle og ikke har medynk med den unge.</span> <span class="verse"><a name="51">51</a>Og det skal fortære frukten av ditt fe og frukten av din jord, til du blir ødelagt, fordi det ikke levner dig korn eller most eller olje, det som faller av ditt storfe, eller det som fødes av ditt småfe, inntil det har gjort ende på dig.</span> <span class="verse"><a name="52">52</a>Det skal kringsette dig i alle dine byer, inntil dine høie og faste murer, som du setter din lit til, faller i hele ditt land, det som Herren din Gud har gitt dig.</span> <span class="verse"><a name="53">53</a>Da skal du ete ditt livs frukt, kjøttet av dine sønner og dine døtre, som Herren din Gud gir dig; så stor er den trengsel og angst som din fiende skal føre over dig.</span> <span class="verse"><a name="54">54</a>Den kjælneste og mest forfinede av dine menn skal se med onde øine på sin bror og på hustruen i sin favn og på de barn han ennu har tilbake,</span> <span class="verse"><a name="55">55</a>og ikke unne nogen av dem det minste grand av sine barns kjøtt, som han eter, fordi intet annet blev levnet ham; så stor er den trengsel og angst som din fiende skal føre over dig i alle dine byer.</span> <span class="verse"><a name="56">56</a>Den kjælneste og mest forfinede av dine kvinner, som aldri prøvde på å sette sin fot på jorden for bare finhet og kjælenskap, skal se med onde øine på mannen i sin favn og på sin sønn og sin datter</span> <span class="verse"><a name="57">57</a>og ikke unne dem sin efterbyrd, som går fra henne, eller de barn hun får; for i mangel på alt skal hun fortære dem i lønndom; så stor er den trengsel og angst som din fiende skal føre over dig i dine byer.</span> <span class="verse"><a name="58">58</a>Dersom du ikke gir akt på å holde alle ordene i denne lov, de som står skrevet i denne bok - dersom du ikke frykter dette herlige og forferdelige navn: Herren din Gud,</span> <span class="verse"><a name="59">59</a>da skal Herren sende uhørte plager over dig og uhørte plager over din ætt, store og vedholdende plager og onde og vedholdende sykdommer.</span> <span class="verse"><a name="60">60</a>Han skal la alle Egyptens sykdommer, som du gruer for, komme over dig, og de skal henge ved dig.</span> <span class="verse"><a name="61">61</a>Og alle andre sykdornmer og alle andre plager, som der intet står skrevet om i denne lovens bok, skal Herren la komme over dig, til du er ødelagt.</span> <span class="verse"><a name="62">62</a>Bare en liten flokk skal bli tilbake av eder, I som var så tallrike som himmelens stjerner, fordi du ikke hørte på Herrens, din Guds røst.</span> <span class="verse"><a name="63">63</a>Og likesom Herren gledet sig ved å gjøre vel mot eder og gjøre eder tallrike, således skal Herren nu glede sig ved å forderve eder og ødelegge eder; og I skal rykkes op av det land du kommer inn i og skal ta i eie.</span> <span class="verse"><a name="64">64</a>Herren skal sprede dig blandt alle folkene fra jordens ene ende til den andre, og der skal du dyrke andre guder, som hverken du eller dine fedre har kjent, stokk og sten.</span> <span class="verse"><a name="65">65</a>Og blandt disse folk skal du aldri ha ro, og der skal ingen hvile være for din fot; Herren skal der gi dig et bevende hjerte og uttærede øine og en vansmektende sjel.</span> <span class="verse"><a name="66">66</a>Ditt liv skal henge i et hår; du skal engstes natt og dag og aldri være sikker på ditt liv.</span> <span class="verse"><a name="67">67</a>Om morgenen skal du si: Var det bare aften! og om aftenen skal du si: Var det bare morgen! - for den angst du kjenner i ditt hjerte, og for det syn du ser med dine øine.</span> <span class="verse"><a name="68">68</a>Herren skal føre dig tilbake til Egypten på skiber, den vei som jeg sa dig at du aldri mere skulde få se; der skal I bli budt ut til dine fiender som træler og trælkvinner, men der er ingen som kjøper.</span> </p></div</div></div></body></html>