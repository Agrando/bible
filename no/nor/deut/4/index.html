<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/deut/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/deut">Deuteronomy</a> &gt <strong>Chapter 4</strong></div><p><span class="verse"><a name="1">1</a>Så hør nu, Israel, de lover og de bud som jeg lærer eder å holde, forat I må leve og komme inn i det land som Herren, eders fedres Gud, gir eder, og ta det i eie!</span> <span class="verse"><a name="2">2</a>I skal ikke legge noget til det ord jeg byder eder, og I skal ikke ta noget fra, men I skal holde Herrens, eders Guds bud som jeg gir eder.</span> <span class="verse"><a name="3">3</a>I har med egne øine sett hvad Herren gjorde da det hendte det med Ba'al Peor; hver mann som holdt sig til Ba'al Peor, utryddet Herren din Gud av din midte,</span> <span class="verse"><a name="4">4</a>men I som holdt fast ved Herren eders Gud, I lever alle den dag idag.</span> <span class="verse"><a name="5">5</a>Se, jeg har lært eder lover og bud, således som Herren min Gud bød mig, forat I skal gjøre efter dem i det land I drar inn i og skal ta i eie.</span> <span class="verse"><a name="6">6</a>Så skal I da ta vare på dem og holde dem; det vil bli regnet for visdom og forstand hos eder av andre folk; for når de får høre om alle disse lover, vil de si: Sannelig, et vist og forstandig folk er dette store folk.</span> <span class="verse"><a name="7">7</a>For hvor finnes det et folk, om det er aldri så stort, som har guder som er det så nær som Herren vår Gud er oss, så titt vi kaller på ham?</span> <span class="verse"><a name="8">8</a>Og hvor finnes det et folk, om det er aldri så stort, som har så rettferdige lover og bud som hele denne lov jeg legger frem for eder idag?</span> <span class="verse"><a name="9">9</a>Vokt dig bare og ta dig vel i akt at du ikke glemmer det dine øine har sett, så det ikke går ut av din hu alle ditt livs dager, men kunngjør det for dine barn og dine barnebarn,</span> <span class="verse"><a name="10">10</a>det du så den dag du stod for Herrens, din Guds åsyn ved Horeb, da Herren sa til mig: Kall folket sammen for mig, forat jeg kan la dem høre mine ord, så de kan lære å frykte mig alle de dager de lever på jorden, og også lære sine barn dem.</span> <span class="verse"><a name="11">11</a>Da kom I nær til og stod nedenfor fjellet, mens fjellet stod i brennende lue like inn i himmelen, og der var mørke og skyer og skodde.</span> <span class="verse"><a name="12">12</a>Og Herren talte til eder midt ut av ilden; I hørte lyden av ordene, men nogen skikkelse blev I ikke var; I hørte bare lyden.</span> <span class="verse"><a name="13">13</a>Og han forkynte eder sin pakt, som han bød eder å holde, de ti ord; og han skrev dem på to stentavler.</span> <span class="verse"><a name="14">14</a>Og mig bød Herren på samme tid å lære eder lover og bud, som I skal leve efter i det land I drar over til og skal ta i eie.</span> <span class="verse"><a name="15">15</a>Så ta eder nu vel i vare, så sant I har eders liv kjært - for I så ingen skikkelse den dag Herren talte til eder på Horeb midt ut av ilden -</span> <span class="verse"><a name="16">16</a>at I ikke forsynder eder med å gjøre eder noget utskåret billede, noget slags avgudsbillede, i skikkelse av mann eller kvinne</span> <span class="verse"><a name="17">17</a>eller av noget firføtt dyr på jorden eller av nogen vinget fugl som flyver under himmelen,</span> <span class="verse"><a name="18">18</a>eller av noget dyr som kryper på jorden, eller av nogen fisk i vannet nedenfor jorden,</span> <span class="verse"><a name="19">19</a>og at du ikke, når du løfter dine øine op til himmelen og ser solen og månen og stjernene, hele himmelens hær, lar dig føre vill, så du tilbeder dem og dyrker dem, de som Herren din Gud har tildelt alle folkene under hele himmelen.</span> <span class="verse"><a name="20">20</a>Men eder har Herren tatt og ført ut av jernovnen, av Egypten, forat I skal være hans eiendomsfolk, således som det kan sees på denne dag.</span> <span class="verse"><a name="21">21</a>Og Herren blev vred på mig for eders skyld og svor at jeg ikke skulde få gå over Jordan og ikke komme inn i det gode land som Herren din Gud gir dig til arv.</span> <span class="verse"><a name="22">22</a>For jeg må dø her i dette land, jeg kommer ikke over Jordan; men I skal gå over den og ta dette gode land i eie.</span> <span class="verse"><a name="23">23</a>Ta eder da i vare at I ikke glemmer Herrens, eders Guds pakt, som han har gjort med eder, og gjør eder noget utskåret billede av noget slag; for det har Herren din Gud forbudt dig!</span> <span class="verse"><a name="24">24</a>For Herren din Gud er en fortærende ild, en nidkjær Gud.</span> <span class="verse"><a name="25">25</a>Når du får barn og barnebarn og I blir gamle i landet, og I forsynder eder med å gjøre noget utskåret billede av noget slag, så I gjør hvad ondt er i Herrens, eders Guds øine og dermed egger ham til vrede,</span> <span class="verse"><a name="26">26</a>så tar jeg idag himmelen og jorden til vidne mot eder at I visselig snart skal utryddes av det land som I nu drar inn i over Jordan og skal ta i eie; I skal ikke leve mange dager der, men bli helt ødelagt.</span> <span class="verse"><a name="27">27</a>Herren skal sprede eder blandt folkene, så bare en liten flokk av eder blir tilbake blandt de hedningefolk Herren fører eder bort til.</span> <span class="verse"><a name="28">28</a>Og der skal I dyrke guder som er gjort av menneskehender, stokk og sten, som ikke ser og ikke hører og ikke eter og ikke lukter.</span> <span class="verse"><a name="29">29</a>Der skal I søke Herren din Gud, og du skal finne ham når du søker ham av alt ditt hjerte og av all din sjel.</span> <span class="verse"><a name="30">30</a>Når du er i trengsel, og alle disse ting kommer over dig, i de siste dager, da skal du omvende dig til Herren din Gud og høre på hans røst.</span> <span class="verse"><a name="31">31</a>For Herren din Gud er en barmhjertig Gud; han skal ikke slippe dig og ikke la dig gå til grunne; han skal ikke glemme den pakt med dine fedre som han tilsvor dem.</span> <span class="verse"><a name="32">32</a>For spør bare om de fremfarne dager, som var før din tid, like fra den dag da Gud skapte menneskene på jorden, og spør fra den ene ende av himmelen til den andre om det er hendt eller hørt noget som er så stort som dette,</span> <span class="verse"><a name="33">33</a>om noget folk har hørt Guds røst tale midt ut av ilden, således som du har gjort, og er blitt i live,</span> <span class="verse"><a name="34">34</a>eller om Gud har prøvd på å komme og ta sig et folk midt ut av et annet folk ved prøvelser, ved tegn og undergjerninger og ved krig og med sterk hånd og utrakt arm og store, forferdelige gjerninger, således som du med egne øine har sett Herren eders Gud gjorde med eder i Egypten.</span> <span class="verse"><a name="35">35</a>Du har fått se alt dette, forat du skal vite at Herren han er Gud, og ingen uten han alene.</span> <span class="verse"><a name="36">36</a>Fra himmelen har han latt dig høre sin røst for å lære dig, og på jorden har han latt dig se sin store ild, og hans ord har du hørt midt ut av ilden.</span> <span class="verse"><a name="37">37</a>Og fordi han elsket dine fedre og utvalgte deres efterkommere, så førte han dig selv med sin store kraft ut av Egypten</span> <span class="verse"><a name="38">38</a>for å drive ut for dig større og sterkere folk enn du er, og føre dig inn og gi dig deres land til arv, som det kan sees på denne dag.</span> <span class="verse"><a name="39">39</a>Så skal du da idag vite og ta dig det til hjerte at Herren han er Gud både i himmelen der oppe og på jorden her nede, han og ingen annen.</span> <span class="verse"><a name="40">40</a>Og du skal ta vare på hans lover og hans bud, som jeg gir dig idag, forat det kan gå dig vel og dine barn efter dig, og forat du kan leve mange dager i det land Herren din Gud gir dig til evig eie.</span> <span class="verse"><a name="41">41</a>På den tid skilte Moses ut tre byer på hin side Jordan, på østsiden,</span> <span class="verse"><a name="42">42</a>forat en manndraper som hadde slått sin næste ihjel av vanvare og uten før å ha båret hat til ham, kunde fly dit - til en av disse byer - og redde livet;</span> <span class="verse"><a name="43">43</a>det var Beser i ørkenen på sletten for rubenittene, og Ramot i Gilead for gadittene, og Golan i Basan for manassittene.</span> <span class="verse"><a name="44">44</a>Og dette er den lov som Moses la frem for Israels barn;</span> <span class="verse"><a name="45">45</a>dette er de vidnesbyrd og forskrifter og bud som Moses forkynte Israels barn da de var gått ut av Egypten,</span> <span class="verse"><a name="46">46</a>på hin side* Jordan i dalen midt imot Bet-Peor, i det land som hadde tilhørt amorittenes konge Sihon, han som bodde i Hesbon, og som Moses og Israels barn slo da de var gått ut av Egypten; / <* østenfor. 5MO 1, 4.></span> <span class="verse"><a name="47">47</a>da inntok de både hans land og Basan-kongen Ogs land, begge amoritterkongenes land på hin side Jordan, på østsiden,</span> <span class="verse"><a name="48">48</a>fra Aroer, som ligger ved bredden av Arnon-åen, til fjellet Sion, det er Hermon,</span> <span class="verse"><a name="49">49</a>og hele ødemarken på hin side Jordan, på østsiden, like til Ødemarks-havet nedenfor Pisga-liene.</span> </p></div</div></div></body></html>