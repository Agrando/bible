<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/deut/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/deut">Deuteronomy</a> &gt <strong>Chapter 32</strong></div><p><span class="verse"><a name="1">1</a>Lytt, I himler, og jeg vil tale, og jorden høre på min munns ord!</span> <span class="verse"><a name="2">2</a>Som regnet risle min lære, som duggen dryppe mitt ord, som regnskur på grønne spirer, som byger på urter og gress!</span> <span class="verse"><a name="3">3</a>For Herrens navn vil jeg forkynne; gi vår Gud ære!</span> <span class="verse"><a name="4">4</a>Klippen! - fullkomment er hans verk, for rettferd er alle hans veier; en trofast Gud, uten svik, rettferdig og rettvis er han.</span> <span class="verse"><a name="5">5</a>Skulde han ha ført fordervelse over sitt folk! Nei, hans barn de har skammen - en vanartet og vrang slekt.</span> <span class="verse"><a name="6">6</a>Lønner I Herren således, du dårlige og uvise folk? Er han ikke din far, som gjorde dig til sin eiendom? Han skapte dig og dannet dig.</span> <span class="verse"><a name="7">7</a>Kom de eldgamle dager i hu, gi akt på årene fra slekt til slekt! Spør din far, han vil kunngjøre dig det - dine gamle, de vil si dig det.</span> <span class="verse"><a name="8">8</a>Da den Høieste gav folkene arv, da han skilte menneskenes barn, satte han folkenes landemerker efter tallet på Israels barn.</span> <span class="verse"><a name="9">9</a>For Herrens del er hans folk, Jakob er hans arvelodd.</span> <span class="verse"><a name="10">10</a>Han fant ham i et øde land, i villmarken, blandt ørkenens hyl; han vernet om ham, han våket over ham, han voktet ham som sin øiesten.</span> <span class="verse"><a name="11">11</a>Som ørnen vekker sitt rede og svever over sine unger, således bredte han ut sine vinger, tok ham op og bar ham på sine slagfjær.</span> <span class="verse"><a name="12">12</a>Det var Herren alene som førte ham, og ingen fremmed gud var med ham.</span> <span class="verse"><a name="13">13</a>Han lot ham fare frem over jordens høider, og han åt markens grøde, og han lot ham suge honning av klippen og olje av hårdeste sten,</span> <span class="verse"><a name="14">14</a>rømme av kyr og melk av får og fett av lam og av vær fra Basan og av bukker og hvetens feteste marg; og druers blod drakk du, skummende vin.</span> <span class="verse"><a name="15">15</a>Da blev Jesurun* fet og slo bak ut - du blev fet og tykk og stinn; han forlot Gud, som hadde skapt ham, og foraktet sin frelses klippe. / <* d.e. det opriktige, rettskafne folk; så kalles Israel fordi det skulde tjene Herren i opriktighet.></span> <span class="verse"><a name="16">16</a>De vakte hans nidkjærhet ved fremmede guder; ved vederstyggelige avguder vakte de hans harme.</span> <span class="verse"><a name="17">17</a>De ofret til maktene*, som ikke er Gud, til guder som de ikke kjente, nye og nyss opkommet, som eders fedre ikke reddedes for. / <* d.e. avgudene.></span> <span class="verse"><a name="18">18</a>Klippen, ditt ophav, enset du ikke; du glemte Gud, han som fødte dig.</span> <span class="verse"><a name="19">19</a>Og Herren så det og forkastet dem, han harmedes over sine sønner og sine døtre.</span> <span class="verse"><a name="20">20</a>Og han sa: Jeg vil skjule mitt åsyn for dem, jeg vil se hvad ende det vil ta med dem; for en vrang slekt er de, barn i hvem det ingen troskap er.</span> <span class="verse"><a name="21">21</a>De vakte min nidkjærhet ved det som ikke er Gud, de vakte min harme ved sine tomme avguder. Også jeg vil vekke deres nidkjærhet ved det som ikke er et folk; ved et uforstandig folk vil jeg vekke deres harme.</span> <span class="verse"><a name="22">22</a>For en ild er optendt i min vrede og brenner til dypeste dødsrike; den fortærer landet og dets grøde og setter fjellenes grunnvoller i brand.</span> <span class="verse"><a name="23">23</a>Jeg vil samle ulykker over dem; alle de piler jeg har, vil jeg bruke imot dem.</span> <span class="verse"><a name="24">24</a>De skal utsuges av sult og fortæres av brennende feber og giftig sott; villdyrs tann vil jeg sende imot dem og edder av ormen som kryper i støvet.</span> <span class="verse"><a name="25">25</a>Ute skal sverdet, inne i kammerne redsel bortrive både unge menn og jomfruer, det diende barn og den gråhårede mann.</span> <span class="verse"><a name="26">26</a>Jeg vilde ha sagt: Jeg vil blåse dem bort, jeg vil slette ut minnet om dem blandt menneskene,</span> <span class="verse"><a name="27">27</a>dersom jeg ikke hadde fryktet for at fiendene skulde krenke mig, at deres motstandere skulde mistyde det og si: Det var vår hånd som var så sterk; det var ikke Herren som gjorde alt dette.</span> <span class="verse"><a name="28">28</a>For de er et folk uten visdom; der er ikke forstand hos dem.</span> <span class="verse"><a name="29">29</a>Dersom de var vise, vilde de forstå dette, skjønne hvad ende det vil ta med dem.</span> <span class="verse"><a name="30">30</a>Hvorledes kunde én forfølge tusen, og to drive ti tusen på flukt, hvis ikke deres klippe hadde solgt dem, og Herren overgitt dem?</span> <span class="verse"><a name="31">31</a>For deres klippe er ikke som vår klippe - det kan våre fiender selv vidne!</span> <span class="verse"><a name="32">32</a>For deres vin-tre er av Sodomas vin-tre og fra Gomorras marker; deres druer er giftige druer, de har beske klaser.</span> <span class="verse"><a name="33">33</a>Deres vin er slangers brennende gift og fryktelig ormeedder.</span> <span class="verse"><a name="34">34</a>Er ikke dette gjemt hos mig, under segl i mine forrådskammer?</span> <span class="verse"><a name="35">35</a>Mig hører hevn og gjengjeldelse til på den tid da deres fot vakler; for deres undergangs dag er nær, og hastig kommer det som venter dem.</span> <span class="verse"><a name="36">36</a>For Herren skal dømme sitt folk, og det skal gjøre ham ondt for sine tjenere, når han ser at deres makt er borte, og at det er ute både med store og små.</span> <span class="verse"><a name="37">37</a>Og han skal si: Hvor er deres guder - klippen som de satte sin lit til -</span> <span class="verse"><a name="38">38</a>de som åt deres slaktoffers fett og drakk deres drikkoffers vin? La dem reise sig og hjelpe eder! La dem være eders vern!</span> <span class="verse"><a name="39">39</a>Nu ser I at det er mig, og at der er ingen Gud foruten mig. Jeg gjør død og gjør levende, jeg sårer, og jeg læger, og det er ingen som redder av min hånd.</span> <span class="verse"><a name="40">40</a>For jeg løfter min hånd mot himmelen og sier: Så sant jeg lever til evig tid:</span> <span class="verse"><a name="41">41</a>Når jeg hvesser mitt lynende sverd og tar dommen i min hånd, da vil jeg føre hevn over mine fiender og gjengjelde dem som hater mig;</span> <span class="verse"><a name="42">42</a>jeg vil gjøre mine piler drukne av blod, og mitt sverd skal ete kjøtt, blod av falne og fangne, av fiendtlige høvdingers hode.</span> <span class="verse"><a name="43">43</a>Pris, I hedninger, hans folk! For han hevner sine tjeneres blod; over sine fiender fører han hevn og gjør soning for sitt land, for sitt folk.</span> <span class="verse"><a name="44">44</a>Så kom da Moses og fremsa hele denne sang for folket, han og Hosea, Nuns sønn.</span> <span class="verse"><a name="45">45</a>Og da Moses var ferdig med å tale alle disse ord til hele Israel,</span> <span class="verse"><a name="46">46</a>sa han til dem: Akt på alle de ord som jeg idag gjør til et vidne mot eder, og byd eders barn å ta vare på dem, så de holder alle ordene i denne lov!</span> <span class="verse"><a name="47">47</a>For dette er ikke noget tomt ord for eder, men det er eders liv, og ved dette ord skal I leve lenge i det land I nu drar til over Jordan og skal ta i eie.</span> <span class="verse"><a name="48">48</a>Samme dag talte Herren til Moses og sa:</span> <span class="verse"><a name="49">49</a>Gå op på Abarim-fjellet her, på Nebo-fjellet i Moabs land midt imot Jeriko, og se ut over Kana'ans land, som jeg gir Israels barn til eiendom,</span> <span class="verse"><a name="50">50</a>Og der på fjellet som du går op på, skal du dø og samles til dine fedre, likesom Aron, din bror, døde på fjellet Hor og blev samlet til sine fedre,</span> <span class="verse"><a name="51">51</a>fordi I syndet mot mig blandt Israels barn ved Meribas vann i Kades i ørkenen Sin og ikke helliget mig blandt Israels barn.</span> <span class="verse"><a name="52">52</a>Du skal få se landet midt foran dig, men du skal ikke komme inn i det land som jeg gir Israels barn.</span> </p></div</div></div></body></html>