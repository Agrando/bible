<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gal/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gal">Galatians</a> &gt <strong>Chapter 2</strong></div><p><span class="verse"><a name="1">1</a>Fjorten år efter gikk jeg atter op til Jerusalem med Barnabas og tok også Titus med;</span> <span class="verse"><a name="2">2</a>men jeg gikk der op efter en åpenbaring. Og jeg forela dem, og særskilt dem som gjaldt mest, det evangelium som jeg forkynner iblandt hedningene, om jeg vel løp eller hadde løpet forgjeves.</span> <span class="verse"><a name="3">3</a>Men ikke engang Titus, som var med mig, han som var en greker, blev tvunget til å la sig omskjære -</span> <span class="verse"><a name="4">4</a>og det for de falske brødres skyld som hadde sneket sig inn og var kommet for å lure på vår frihet, den som vi har i Kristus Jesus, så de kunde gjøre oss til træler.</span> <span class="verse"><a name="5">5</a>For disse vek vi ikke et øieblikk i eftergivenhet, forat evangeliets sannhet kunde stå fast iblandt eder.</span> <span class="verse"><a name="6">6</a>Men de som gjaldt for å være noget - hvor store de var, er mig det samme; Gud gjør ikke forskjell på folk - de som gjaldt mest, påla mig intet videre,</span> <span class="verse"><a name="7">7</a>tvert imot: da de så at det var mig betrodd å forkynne evangeliet for de uomskårne, likesom Peter for de omskårne -</span> <span class="verse"><a name="8">8</a>for han som gav Peter kraft til apostel-tjeneste blandt de omskårne, han gav og mig kraft til det blandt hedningene -</span> <span class="verse"><a name="9">9</a>og da de fikk vite om den nåde som var mig gitt, da gav Jakob og Kefas og Johannes, de som gjaldt for å være støttene, mig og Barnabas samfunds-hånd, at vi skulde gå til hedningene, men de til de omskårne,</span> <span class="verse"><a name="10">10</a>bare at vi skulde komme de fattige i hu, og det har jeg nettop lagt vinn på å gjøre.</span> <span class="verse"><a name="11">11</a>Men da Kefas kom til Antiokia, sa jeg ham imot like op i øinene, fordi det var ført klagemål imot ham.</span> <span class="verse"><a name="12">12</a>For før det kom nogen fra Jakob, åt han sammen med hedningene; men da de kom, drog han sig tilbake og skilte sig ut, for han var redd for dem som var av omskjærelsen,</span> <span class="verse"><a name="13">13</a>og sammen med ham hyklet og de andre jøder, så at endog Barnabas blev revet med av deres hykleri.</span> <span class="verse"><a name="14">14</a>Men da jeg så at de ikke gikk rett frem efter evangeliets sannhet, sa jeg til Kefas så alle hørte på det: Når du som er jøde, lever som hedning og ikke som jøde, hvorledes kan du da tvinge hedningene til å leve som jøder?</span> <span class="verse"><a name="15">15</a>Vi er jøder av fødsel og ikke syndere av hedensk ætt;</span> <span class="verse"><a name="16">16</a>men da vi innså at et menneske ikke blir rettferdiggjort av lov-gjerninger, men ved tro på Kristus Jesus, så trodde også vi på Kristus Jesus, for å bli rettferdiggjort av tro på Kristus og ikke av lov-gjerninger, eftersom intet kjød blir rettferdiggjort av lov-gjerninger.</span> <span class="verse"><a name="17">17</a>Men om vi, da vi søkte å bli rettferdiggjort i Kristus, fantes også selv å være syndere, er derfor Kristus en syndens tjener? Langt derifra!</span> <span class="verse"><a name="18">18</a>for hvis jeg igjen bygger op det jeg brøt ned, da viser jeg mig selv som en lovbryter.</span> <span class="verse"><a name="19">19</a>For jeg er ved loven død for loven for å leve for Gud;</span> <span class="verse"><a name="20">20</a>jeg er korsfestet med Kristus, jeg lever ikke lenger selv, men Kristus lever i mig, og det liv jeg nu lever i kjødet, det lever jeg i troen på Guds Sønn, som elsket mig og gav sig selv for mig.</span> <span class="verse"><a name="21">21</a>Jeg akter ikke Guds nåde for intet; for er rettferdighet å få ved loven, da er altså Kristus død forgjeves.</span> </p></div</div></div></body></html>