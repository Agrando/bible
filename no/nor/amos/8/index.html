<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/amos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/amos">Amos</a> &gt <strong>Chapter 8</strong></div><p><span class="verse"><a name="1">1</a>Så lot Herren, Israels Gud, mig se dette syn: Der stod en kurv med moden frukt.</span> <span class="verse"><a name="2">2</a>Og han sa: Hvad ser du, Amos? Jeg svarte: En kurv med moden frukt. Da sa Herren til mig: Enden er kommet for mitt folk Israel; jeg vil ikke lenger bære over med dets synd.</span> <span class="verse"><a name="3">3</a>Palassets sanger skal bli til klageskrik på den dag, sier Herren, Israels Gud; der ligger lik i mengde, overalt kastes de til side i stillhet.</span> <span class="verse"><a name="4">4</a>Hør dette, I som higer efter å opsluke den fattige og gjøre ende på de saktmodige i landet,</span> <span class="verse"><a name="5">5</a>I som sier: Når er nymånedagen slutt, så vi kan selge korn, og sabbaten, så vi kan åpne kornbodene og gjøre efaen liten og sekelen stor og forfalske vekten</span> <span class="verse"><a name="6">6</a>og kjøpe de ringe for penger og den fattige for et par sko og selge avfall av korn?</span> <span class="verse"><a name="7">7</a>Herren har svoret ved Jakobs stolthet: Jeg skal aldri glemme alt det de har gjort.</span> <span class="verse"><a name="8">8</a>Må ikke derfor jorden skjelve, og alle som bor på den, sørge? Må ikke hele jorden heve sig som Nilen, stige og falle som Egyptens elv?</span> <span class="verse"><a name="9">9</a>Og det skal skje på den dag, sier Herren, Israels Gud, at jeg vil la solen gå ned om middagen og gjøre det mørkt på jorden ved høilys dag.</span> <span class="verse"><a name="10">10</a>Og jeg vil omskifte eders høitider til sorg og alle eders sanger til klage, jeg vil legge sekk om alle lender og la hvert hode bli skallet; jeg vil gjøre det så som når en sørger over sin eneste sønn, og la enden bli som en ulykkens dag.</span> <span class="verse"><a name="11">11</a>Se, dager kommer, sier Herren, Israels Gud, da jeg sender hunger i landet, ikke hunger efter brød og ikke tørst efter vann, men efter å høre Herrens ord.</span> <span class="verse"><a name="12">12</a>Da skal de vanke om fra hav til hav og fra nord til øst; de skal flakke omkring og søke efter Herrens ord, men de skal ikke finne det.</span> <span class="verse"><a name="13">13</a>På den dag skal de fagre jomfruer og de unge menn vansmekte av tørst,</span> <span class="verse"><a name="14">14</a>de som sverger ved Samarias synd* og sier: Så sant din gud lever, Dan, og så sant han lever han de dyrker i Be'erseba! Og de skal falle og ikke reise sig mere. / <* avgud; 5MO 9, 21.></span> </p></div</div></div></body></html>