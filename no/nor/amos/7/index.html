<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/amos/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/amos">Amos</a> &gt <strong>Chapter 7</strong></div><p><span class="verse"><a name="1">1</a>Dette syn lot Herren, Israels Gud, mig se: Det var en som skapte gresshopper, da håen begynte å skyte op; det var håen efter kongens slått.</span> <span class="verse"><a name="2">2</a>Og da de vel hadde ett op alle urter i landet, da sa jeg: Herre, Israels Gud, tilgi! Hvorledes skal Jakob kunne bli i live, han som er så liten?</span> <span class="verse"><a name="3">3</a>Da angret Herren det. Det skal ikke skje, sa Herren.</span> <span class="verse"><a name="4">4</a>Så lot Herren, Israels Gud, mig se dette syn: Herren, Israels Gud, kalte på ilden til straff, og den fortærte det store vanndyp, og den holdt på å fortære hans arvelodd.</span> <span class="verse"><a name="5">5</a>Da sa jeg: Herre, Israels Gud, hold op! Hvorledes skal Jakob kunne bli i live, han som er så liten?</span> <span class="verse"><a name="6">6</a>Da angret Herren det. Heller ikke det skal skje, sa Herren, Israels Gud.</span> <span class="verse"><a name="7">7</a>Så lot han mig se dette syn: Herren stod på en loddrett mur, og i hånden hadde han et blylodd.</span> <span class="verse"><a name="8">8</a>Og Herren sa til mig: Hvad ser du, Amos? Jeg svarte: Et blylodd. Da sa Herren: Se, jeg vil bruke et blylodd iblandt mitt folk Israel; jeg vil ikke lenger bære over med dets synd.</span> <span class="verse"><a name="9">9</a>Isaks offerhauger skal ødelegges, og Israels helligdommer synke i grus, og jeg vil reise mig med sverdet mot Jeroboams hus.</span> <span class="verse"><a name="10">10</a>Da sendte Amasja, presten i Betel, bud til Jeroboam, Israels konge, og lot si: Amos har fått i stand en sammensvergelse mot dig midt i Israels hus; landet kan ikke tåle alt det han sier.</span> <span class="verse"><a name="11">11</a>For så har Amos sagt: Jeroboam skal dø for sverdet, og Israel skal bli bortført fra sitt land.</span> <span class="verse"><a name="12">12</a>Og Amasja sa til Amos: Gå din vei, du seer, fly til Juda land og et ditt brød der; der kan du være profet!</span> <span class="verse"><a name="13">13</a>Men i Betel skal du ikke mere holde på å profetere; for det er en kongelig helligdom og et rikstempel.</span> <span class="verse"><a name="14">14</a>Da svarte Amos Amasja således: Jeg er ikke nogen profet, heller ikke disippel av nogen profet; jeg er bare en fehyrde, som sanker frukten av morbærtreet.</span> <span class="verse"><a name="15">15</a>Men Herren tok mig fra hjorden, og Herren sa til mig: Gå og vær profet for mitt folk Israel!</span> <span class="verse"><a name="16">16</a>Så hør nu Herrens ord! Du sier: Du skal ikke profetere mot Israel og ikke tale mot Isaks hus.</span> <span class="verse"><a name="17">17</a>Derfor sier Herren så: Din hustru skal drive hor i byen, og dine sønner og døtre skal falle for sverdet, og din jord skal deles med målesnor, og du selv skal dø i et urent land, og Israel skal bli bortført fra sitt land.</span> </p></div</div></div></body></html>