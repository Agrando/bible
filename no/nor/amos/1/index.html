<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/amos/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/amos">Amos</a> &gt <strong>Chapter 1</strong></div><p><span class="verse"><a name="1">1</a>De ord som Amos, en av hyrdene fra Tekoa, mottok i sine syner om Israel i de dager da Ussias var konge i Juda og Jeroboam, Joas' sønn, konge i Israel, to år før jordskjelvet.</span> <span class="verse"><a name="2">2</a>Han sa: Herren skal brøle fra Sion og la sin røst høre fra Jerusalem, og hyrdenes beitemarker skal sørge, og Karmels topp bli tørr.</span> <span class="verse"><a name="3">3</a>Så sier Herren: For tre misgjerninger av Damaskus, ja for fire vil jeg ikke ta det* tilbake - fordi de tresket Gilead med treskesleder av jern**; / <* hvad jeg har besluttet; AMO 1, 4. 5.> / <** 2SA 12, 31. JES 28, 27. 28; 41, 15.></span> <span class="verse"><a name="4">4</a>men jeg vil sende ild mot Hasaels hus, og den skal fortære Benhadads palasser,</span> <span class="verse"><a name="5">5</a>og jeg vil sønderbryte Damaskus' portbom og utrydde dem som bor i Avens dal, og den som bærer kongestaven, i Bet-Eden; og Syrias folk skal bortføres til Kir, sier Herren.</span> <span class="verse"><a name="6">6</a>Så sier Herren: For tre misgjerninger av Gasa, ja for fire vil jeg ikke ta det tilbake - fordi de bortførte alt folket som fanger og overgav dem til Edom;</span> <span class="verse"><a name="7">7</a>men jeg vil sende ild mot Gasas murer, og den skal fortære dets palasser,</span> <span class="verse"><a name="8">8</a>og jeg vil utrydde dem som bor i Asdod, og den som bærer kongestaven, i Askalon, og jeg vil vende min hånd mot Ekron, og det som er igjen av filistrene, skal gå til grunne, sier Herren, Israels Gud.</span> <span class="verse"><a name="9">9</a>Så sier Herren: For tre misgjerninger av Tyrus, ja for fire vil jeg ikke ta det tilbake - fordi de overgav alt folket som fanger til Edom og ikke kom brorpakten i hu;</span> <span class="verse"><a name="10">10</a>men jeg vil sende ild mot Tyrus' murer, og den skal fortære dets palasser.</span> <span class="verse"><a name="11">11</a>Så sier Herren: For tre misgjerninger av Edom, ja for fire vil jeg ikke ta det tilbake - fordi han forfulgte sin bror med sverd og kvalte sin barmhjertighet, og hans vrede stadig sønderrev, og han alltid holdt på sin harme;</span> <span class="verse"><a name="12">12</a>men jeg vil sende ild mot Teman, og den skal fortære Bosras palasser.</span> <span class="verse"><a name="13">13</a>Så sier Herren: For tre misgjerninger av Ammons barn, ja for fire vil jeg ikke ta det tilbake - fordi de skar op de fruktsommelige kvinner i Gilead for å utvide sitt landemerke;</span> <span class="verse"><a name="14">14</a>men jeg vil stikke ild på Rabbas murer, og den skal fortære dets palasser, under hærskrik på stridens dag, i storm på uværets dag,</span> <span class="verse"><a name="15">15</a>og deres konge skal føres bort som fange, både han og hans fyrster, sier Herren.</span> </p></div</div></div></body></html>