<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/1chr/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/1chr">1 Chronicles</a> &gt <strong>Chapter 10</strong></div><p><span class="verse"><a name="1">1</a>Filistrene stred mot Israel, og Israels menn flyktet for filistrene, og det lå mange falne på Gilboa-fjellet.</span> <span class="verse"><a name="2">2</a>Og filistrene var like i hælene på Saul og hans sønner, og de drepte Jonatan og Abinadab og Malkisua, Sauls sønner.</span> <span class="verse"><a name="3">3</a>Og striden blev hård der hvor Saul stod; og bueskytterne kom over ham, og han blev grepet av redsel for skytterne.</span> <span class="verse"><a name="4">4</a>Da sa Saul til sin våbensvenn: Dra ditt sverd og gjennembor mig med det, så ikke disse uomskårne skal komme og fare ille med mig! Men våbensvennen vilde ikke; han var for redd. Da tok Saul sitt sverd og styrtet sig i det.</span> <span class="verse"><a name="5">5</a>Og da våbensvennen så at Saul var død, styrtet også han sig i sitt sverd og døde.</span> <span class="verse"><a name="6">6</a>Således døde Saul og hans tre sønner og hele hans hus; de døde alle sammen.</span> <span class="verse"><a name="7">7</a>Og da alle israelittene i dalen så at de var flyktet, og at Saul og hans sønner var døde, forlot de sine byer og flyktet; og filistrene kom og bosatte sig i dem.</span> <span class="verse"><a name="8">8</a>Dagen efter kom filistrene for å plyndre de falne; da fant de Saul og hans sønner liggende på Gilboa-fjellet.</span> <span class="verse"><a name="9">9</a>De plyndret ham og tok hans hode og hans våben og sendte bud rundt omkring i filistrenes land for å forkynne det glade budskap for sine avguder og for folket.</span> <span class="verse"><a name="10">10</a>Og hans våben la de i sin guds hus, og hans hjerneskall hengte de op i Dagons hus.</span> <span class="verse"><a name="11">11</a>Da hele Jabes i Gilead fikk høre alt det filistrene hadde gjort med Saul,</span> <span class="verse"><a name="12">12</a>drog alle våbenføre menn avsted og tok Sauls og hans sønners kropper og førte dem til Jabes; og de begravde deres ben under terebinten i Jabes og holdt faste i syv dager.</span> <span class="verse"><a name="13">13</a>Således døde Saul for den troløshets skyld som han hadde vist mot Herren, fordi han ikke hadde holdt sig efter Herrens ord, og likeledes fordi han hadde søkt til dødningemanere for å spørre dem til råds.</span> <span class="verse"><a name="14">14</a>Men han spurte ikke Herren; derfor lot han ham dø og førte kongedømmet over til David, Isais sønn.</span> </p></div</div></div></body></html>