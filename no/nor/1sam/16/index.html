<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/1sam/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/1sam">1 Samuel</a> &gt <strong>Chapter 16</strong></div><p><span class="verse"><a name="1">1</a>Herren sa til Samuel: Hvor lenge vil du sørge over Saul, enda jeg har forkastet ham, så han ikke skal være konge over Israel? Fyll ditt horn med olje og gå avsted! Jeg sender dig til betlehemitten Isai, for blandt hans sønner har jeg utsett mig en til konge.</span> <span class="verse"><a name="2">2</a>Men Samuel sa: Hvorledes kan jeg gjøre slik en ferd? Får Saul høre det, slår han mig ihjel. Da sa Herren: Ta med dig en kalv av buskapen og si: Jeg er kommet for å ofre til Herren.</span> <span class="verse"><a name="3">3</a>Og innbyd Isai til ofringen, så vil jeg la dig få vite hvad du skal gjøre, og du skal salve for mig den jeg sier dig.</span> <span class="verse"><a name="4">4</a>Samuel gjorde som Herren sa. Da han kom til Betlehem, gikk byens eldste ham skjelvende i møte og sa: Kommer du med fred?</span> <span class="verse"><a name="5">5</a>Han svarte: Ja, jeg kommer med fred; jeg er kommet for å ofre til Herren; hellige eder og kom med mig til ofringen! Og han lot Isai og hans sønner hellige sig og innbød dem til ofringen.</span> <span class="verse"><a name="6">6</a>Da de kom, og han fikk se Eliab, tenkte han: Visselig står her for Herren hans salvede.</span> <span class="verse"><a name="7">7</a>Men Herren sa til Samuel: Se ikke på hans utseende og på hans høie vekst! For jeg har forkastet ham; jeg ser ikke på hvad mennesket ser på, for mennesket ser på det utvortes, men Herren ser på hjertet.</span> <span class="verse"><a name="8">8</a>Så kalte Isai på Abinadab og lot ham gå frem for Samuel; men han sa: Heller ikke ham har Herren utvalgt.</span> <span class="verse"><a name="9">9</a>Så lot Isai Samma gå frem; men han sa: Heller ikke ham har Herren utvalgt.</span> <span class="verse"><a name="10">10</a>Således lot Isai syv sønner gå frem for Samuel; men Samuel sa til Isai: Herren har ikke utvalgt nogen av disse.</span> <span class="verse"><a name="11">11</a>Og Samuel sa til Isai: Var dette alle de gutter du har? Han svarte: Ennu er den yngste tilbake; han vokter småfeet. Da sa Samuel til Isai: Send bud efter ham! Vi setter oss ikke til bords før han kommer.</span> <span class="verse"><a name="12">12</a>Så sendte han bud efter ham. Han var rødkinnet og hadde vakre øine og var fager av utseende. Da sa Herren: Stå op og salv ham! For han er det.</span> <span class="verse"><a name="13">13</a>Da tok Samuel oljehornet og salvet ham midt iblandt hans brødre, og Herrens Ånd kom over David fra den dag og fremdeles. Så brøt Samuel op og gikk til Rama.</span> <span class="verse"><a name="14">14</a>Men Herrens Ånd vek fra Saul, og en ond ånd fra Herren forferdet ham.</span> <span class="verse"><a name="15">15</a>Da sa Sauls tjenere til ham: Vi ser at en ond ånd fra Gud forferder dig.</span> <span class="verse"><a name="16">16</a>Herre, byd bare dine tjenere som står for ditt ansikt, å opsøke en mann som er kyndig i å spille på harpe. Når da en ond ånd fra Gud kommer over dig, skal han spille på sin harpe; da vil det bli bedre med dig.</span> <span class="verse"><a name="17">17</a>Da sa Saul til sine tjenere: Ja, finn mig en mann som spiller godt, og før ham hit til mig!</span> <span class="verse"><a name="18">18</a>En av de unge menn svarte og sa: Jeg har sett en sønn av betlehemitten Isai som er kyndig i å spille, en djerv mann og en stridsmann, god til å tale for sig og en vakker mann, og Herren er med ham.</span> <span class="verse"><a name="19">19</a>Da sendte Saul bud til Isai og lot si: Send hit til mig din sønn David, han som er med småfeet!</span> <span class="verse"><a name="20">20</a>Så tok Isai et asen, som han lesste brød på, og en skinnsekk med vin og et kje og sendte det med sin sønn David til Saul.</span> <span class="verse"><a name="21">21</a>Således kom David til Saul, og han blev i hans tjeneste; og Saul fikk ham meget kjær, og han blev hans våbensvenn.</span> <span class="verse"><a name="22">22</a>Og Saul sendte bud til Isai og lot si: Kjære, la David bli i min tjeneste! For han har funnet nåde for mine øine.</span> <span class="verse"><a name="23">23</a>Når da den onde ånd fra Gud kom over Saul, tok David harpen og spilte på den, og Saul fikk lindring, og det blev bedre med ham, og den onde ånd vek fra ham.</span> </p></div</div></div></body></html>