<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/1sam/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/1sam">1 Samuel</a> &gt <strong>Chapter 18</strong></div><p><span class="verse"><a name="1">1</a>Efter hans samtale med Saul droges Jonatans sjel til David, og Jonatan fikk ham kjær som sitt eget liv.</span> <span class="verse"><a name="2">2</a>Samme dag tok Saul ham til sig og lot ham ikke mere få vende tilbake til sin fars hus.</span> <span class="verse"><a name="3">3</a>Og Jonatan gjorde en pakt med David, fordi han hadde ham kjær som sitt eget liv.</span> <span class="verse"><a name="4">4</a>Og Jonatan tok av sig den kappe han hadde på, og gav den til David og likeså sine krigsklær, ja endog sitt sverd og sin bue og sitt belte.</span> <span class="verse"><a name="5">5</a>Så drog David ut i krigen; i alt det Saul sendte ham til, bar han sig klokt at; Saul satte ham over sine krigsmenn, og han var vel likt av hele folket, også av Sauls tjenere.</span> <span class="verse"><a name="6">6</a>Så hendte det da de kom hjem, da David vendte tilbake efterat han hadde slått filisteren, at kvinnene gikk ut fra alle Israels byer for å møte kong Saul med sang og dans, med trommer og med gledesrop og med musikk.</span> <span class="verse"><a name="7">7</a>Og de dansende kvinner istemte en sang og sa: Saul har slått sine tusener, men David sine titusener.</span> <span class="verse"><a name="8">8</a>Da blev Saul meget vred; for dette ord likte han ille, og han sa: De har gitt David titusener, og mig har de gitt tusener, og nu står det bare tilbake at han får kongedømmet.</span> <span class="verse"><a name="9">9</a>Fra den dag så Saul stadig skjevt til David.</span> <span class="verse"><a name="10">10</a>Dagen efter kom det en ond ånd fra Gud over Saul, og han raste inne i sitt hus, mens David spilte på harpen, som han pleide å gjøre hver dag, og Saul hadde et spyd i hånden.</span> <span class="verse"><a name="11">11</a>Da svang Saul spydet og tenkte: Jeg vil støte det gjennem David og inn i veggen. Men David bøide sig til side for ham to ganger.</span> <span class="verse"><a name="12">12</a>Saul var redd for David; for Herren var med ham, men fra Saul var han veket bort.</span> <span class="verse"><a name="13">13</a>Derfor sendte Saul ham fra sig og satte ham til høvedsmann over tusen; og han drog ut og drog inn foran folket.</span> <span class="verse"><a name="14">14</a>Og David bar sig klokt at i alt han tok sig fore, og Herren var med ham.</span> <span class="verse"><a name="15">15</a>Da nu Saul så at han bar sig meget klokt at, grudde han for ham.</span> <span class="verse"><a name="16">16</a>Men hele Israel og Juda hadde David kjær; for det var han som drog ut og drog inn foran dem.</span> <span class="verse"><a name="17">17</a>Og Saul sa til David: Her er min eldste datter Merab; henne vil jeg gi dig til hustru; la mig bare se at du er en djerv stridsmann og fører Herrens kriger! For Saul tenkte: Min hånd skal ikke ramme ham, men filistrenes hånd skal ramme ham.</span> <span class="verse"><a name="18">18</a>David svarte Saul: Hvem er jeg, og hvem er mine frender, min fars ætt i Israel, at jeg skulde bli kongens svigersønn?</span> <span class="verse"><a name="19">19</a>Men da tiden kom at Merab, Sauls datter, skulde gis til David, blev hun gitt Adriel fra Mehola til hustru.</span> <span class="verse"><a name="20">20</a>Mikal, Sauls datter, elsket David. Da Saul fikk vite dette, syntes han godt om det.</span> <span class="verse"><a name="21">21</a>Saul tenkte: Jeg vil la ham få henne, så hun kan bli til en snare for ham, og filistrenes hånd kan ramme ham. Og Saul sa til David: Ved min annen datter skal du idag bli min svigersønn.</span> <span class="verse"><a name="22">22</a>Og Saul bød sine tjenere: Tal hemmelig med David og si: Kongen liker dig, og alle hans tjenere har dig kjær; bli derfor nu kongens svigersønn!</span> <span class="verse"><a name="23">23</a>Da Sauls tjener sa disse ord til David, svarte han: Synes I det er en ringe ting å bli kongens svigersønn? Jeg er jo en fattig og ringe mann.</span> <span class="verse"><a name="24">24</a>Sauls tjenere fortalte ham dette og sa: Således sa David.</span> <span class="verse"><a name="25">25</a>Da sa Saul: Så skal I si til David: Kongen krever ingen annen festegave enn hundre filister-forhuder, så han kan få hevnet sig på kongens fiender. Men Saul tenkte å felle David ved filistrenes hånd.</span> <span class="verse"><a name="26">26</a>Da hans tjenere fortalte David dette, var David glad over at han skulde bli kongens svigersønn. Og før tiden ennu var ute,</span> <span class="verse"><a name="27">27</a>gjorde David sig rede og drog avsted med sine menn og slo ihjel to hundre mann blandt filistrene. Og David tok deres forhuder med sig og la dem fulltallig frem for kongen, så han kunne bli kongens svigersønn. Da gav Saul ham sin datter Mikal til hustru.</span> <span class="verse"><a name="28">28</a>Nu så Saul og forstod at Herren var med David; og Mikal, Sauls datter, elsket ham.</span> <span class="verse"><a name="29">29</a>Da blev Saul ennu mere redd David, og Saul var Davids fiende all sin tid.</span> <span class="verse"><a name="30">30</a>Så drog filistrenes høvdinger ut i krigen, og så ofte de drog ut, bar David sig klokere at enn alle Sauls tjenere, og han fikk et stort navn.</span> </p></div</div></div></body></html>