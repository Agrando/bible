<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/1sam/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/1sam">1 Samuel</a> &gt <strong>Chapter 20</strong></div><p><span class="verse"><a name="1">1</a>Men David flyktet fra Nevajot ved Rama og kom og sa åpent og likefrem til Jonatan: Hvad har jeg gjort, hvad er min misgjerning, og hvad er min synd mot din far, siden han står mig efter livet?</span> <span class="verse"><a name="2">2</a>Da sa han til ham: Langt derifra! Du skal ikke dø; du vet min far gjør intet, hverken stort eller smått, uten at han åpenbarer det for mig; hvorfor skulde da min far dølge dette for mig? Nei, det er ikke så.</span> <span class="verse"><a name="3">3</a>Men David svarte med en ed: Din far vet meget vel at jeg har funnet nåde for dine øine, og derfor tenker han som så: Jonatan må ikke få vite dette, forat han ikke skal bli bedrøvet. Men så sant Herren lever, og så sant du lever: Det er bare et skritt mellem mig og døden.</span> <span class="verse"><a name="4">4</a>Da sa Jonatan til David: Alt hvad du ønsker, vil jeg gjøre for dig.</span> <span class="verse"><a name="5">5</a>David svarte Jonatan: Imorgen er det nymåne-dagen; da skulde jeg jo sitte til bords med kongen; men la mig nu få gå, så vil jeg skjule mig ute på marken til iovermorgen aften.</span> <span class="verse"><a name="6">6</a>Dersom da din far savner mig, så skal du si: David bad mig inntrengende om han måtte få gå hjem til Betlehem i all hast; for hele ætten holder nu sin årlige ofring der.</span> <span class="verse"><a name="7">7</a>Dersom han da sier så: Det er godt - da kan din tjener være trygg; men dersom hans vrede optendes, så kan du være viss på at det er hans faste forsett å gjøre noget ondt.</span> <span class="verse"><a name="8">8</a>Vis da godhet mot din tjener, siden du har latt din tjener inntrede i vennskapspakt med dig i Herrens navn! Men er det nogen misgjerning hos mig, så drep du mig! Hvorfor skulde du vel føre mig til din far?</span> <span class="verse"><a name="9">9</a>Jonatan svarte: Nei, det skal aldri hende dig! Men skjønner jeg at det er et fast forsett hos min far å la noget ondt hende dig, skulde jeg da ikke la dig få vite det?</span> <span class="verse"><a name="10">10</a>Da sa David til Jonatan: Hvem skal varsle mig om det eller si mig om din far svarer dig ublidt?</span> <span class="verse"><a name="11">11</a>Og Jonatan sa til David: Kom, la oss gå ut på marken! Så gikk de begge ut på marken.</span> <span class="verse"><a name="12">12</a>Og Jonatan sa til David: Ved Herren, Israels Gud: Når jeg utforsker min far imorgen eller iovermorgen på denne tid og ser han er vel sinnet mot David, og jeg så ikke sender bud til dig og åpenbarer dig det,</span> <span class="verse"><a name="13">13</a>så må Herren la det gå Jonatan ille både nu og siden! Vil min far føre ondt over dig, så skal jeg åpenbare det for dig og la dig slippe bort, så du kan dra din vei i fred. Og Herren være med dig, som han har vært med min far!</span> <span class="verse"><a name="14">14</a>Og vil du ikke, hvis jeg enda* er i live - vil du ikke da gjøre Herrens miskunnhet mot mig og ikke la mig dø? / <* nemlig når du er blitt konge.></span> <span class="verse"><a name="15">15</a>Og aldri nogensinne vil du ta bort din godhet fra mitt hus, ikke engang når Herren gjør ende på Davids fiender og utrydder dem alle som én av jorden.</span> <span class="verse"><a name="16">16</a>Så gjorde Jonatan en pakt med Davids hus og sa: Herren ta hevn over Davids fiender!</span> <span class="verse"><a name="17">17</a>Og Jonatan besvor atter David ved sin kjærlighet til ham; for han hadde ham kjær som sitt eget liv.</span> <span class="verse"><a name="18">18</a>Så sa Jonatan til ham: Imorgen er det nymåne-dagen; da vil du bli savnet når din plass er tom.</span> <span class="verse"><a name="19">19</a>Men gå iovermorgen skyndsomt ned til det sted hvor du holdt dig skjult den dag ugjerningen skulde vært utført*, og sett dig ved Ezelstenen. / <* 1SA 19, 2. 3.></span> <span class="verse"><a name="20">20</a>Da skal jeg skyte tre piler bortover mot den som om jeg skjøt til måls.</span> <span class="verse"><a name="21">21</a>Så skal jeg sende min tjener der bort og si: Gå og finn pilene! Sier jeg da til tjeneren: Se, pilene ligger hitenfor dig, ta dem - så kom! For da kan du være trygg, og der er ingen fare, så sant Herren lever.</span> <span class="verse"><a name="22">22</a>Men sier jeg til den unge mann: Se, pilene ligger bortenfor dig - så gå! For da vil Herren at du skal dra bort.</span> <span class="verse"><a name="23">23</a>Og vedkommende det vi har talt om, jeg og du, så er Herren vidne mellem mig og dig til evig tid.</span> <span class="verse"><a name="24">24</a>Så skjulte David sig ute på marken. Da det blev nymåne, satte kongen sig til bords for å holde måltid.</span> <span class="verse"><a name="25">25</a>Og kongen satt på sin vanlige plass, på plassen ved veggen, og Jonatan stod op, og Abner satte sig ved siden av Saul; men Davids plass var tom.</span> <span class="verse"><a name="26">26</a>Saul sa ikke noget den dag; for han tenkte: Det har hendt ham noget, så han ikke er ren* - nei, han er ikke ren. / <* 3MO 15, 16 fg.></span> <span class="verse"><a name="27">27</a>Men da Davids plass også den næste dag - dagen efter nymåne - var tom, sa Saul til Jonatan, sin sønn: Hvorfor er Isais sønn hverken igår eller idag kommet til måltidet?</span> <span class="verse"><a name="28">28</a>Jonatan svarte Saul: David; bad mig inntrengende om han måtte få gå til Betlehem;</span> <span class="verse"><a name="29">29</a>han sa: Kjære, la mig få gå! For vår ætt holder en offerhøitid i vår by, og min bror har selv pålagt mig å komme; har jeg funnet nåde for dine øine, så gi mig lov til å ta bort og hilse på mine brødre! Derfor er han ikke kommet til kongens bord.</span> <span class="verse"><a name="30">30</a>Da optendtes Sauls vrede mot Jonatan, og han sa til ham: Du sønn av en forvendt og gjenstridig kvinne! Vet jeg ikke at du har Isais sønn kjær til skam for dig selv og til skam for din mors blusel?</span> <span class="verse"><a name="31">31</a>For så lenge Isais sønn er til på jorden, er hverken du eller din kongemakt trygg. Send derfor bud og hent ham hit til mig, for han er dødsens.</span> <span class="verse"><a name="32">32</a>Jonatan svarte Saul, sin far, og sa til ham: Hvorfor skal han dø? Hvad har han gjort?</span> <span class="verse"><a name="33">33</a>Men Saul slynget spydet mot ham for å felle ham; da skjønte Jonatan at det var hans fars faste forsett å drepe David.</span> <span class="verse"><a name="34">34</a>Og Jonatan stod op fra bordet i brennende vrede, og han smakte ikke mat den annen nymåne-dag; for han var bedrøvet for Davids skyld, fordi hans far hadde hånet ham.</span> <span class="verse"><a name="35">35</a>Morgenen efter gikk Jonatan ut på marken på den tid han hadde avtalt med David, og han hadde en liten gutt med sig.</span> <span class="verse"><a name="36">36</a>Og han sa til gutten: Spring og finn pilene som jeg skyter ut! Gutten sprang avsted, og han skjøt pilen bort over ham.</span> <span class="verse"><a name="37">37</a>Og da gutten kom til det sted hvor pilen lå, den som Jonatan hadde skutt, ropte Jonatan til gutten: Ligger ikke pilen bortenfor dig?</span> <span class="verse"><a name="38">38</a>Så ropte Jonatan ennu en gang til gutten: Vær snar, skynd dig, stans ikke! Og Jonatans gutt samlet pilene op og kom til sin herre.</span> <span class="verse"><a name="39">39</a>Men gutten visste ikke om noget; det var bare Jonatan og David som visste hvad det gjaldt.</span> <span class="verse"><a name="40">40</a>Så gav Jonatan sine våben til gutten og sa til ham: Gå og ta dem med dig til byen!</span> <span class="verse"><a name="41">41</a>Da gutten var kommet dit, kom David frem på sydsiden [av stenen*], og han falt på sitt ansikt til jorden og bøide sig tre ganger; og de kysset hverandre og gråt sammen, og David storgråt. / <* sml. 1SA 20, 19.></span> <span class="verse"><a name="42">42</a>Og Jonatan sa til David: Gå bort i fred! Hvad vi to har svoret i Herrens navn da vi sa: Herren være vidne mellem mig og dig og mellem min ætt og din ætt til evig tid [det skal stå fast].</span> <span class="verse"><a name="43">43</a>Så brøt han op og gikk sin vei; men Jonatan gikk inn i byen.</span> </p></div</div></div></body></html>