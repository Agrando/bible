<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/1sam/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/1sam">1 Samuel</a> &gt <strong>Chapter 31</strong></div><p><span class="verse"><a name="1">1</a>Filistrene stred mot Israel, og Israels menn flyktet for filistrene, og det lå mange falne på Gilboa-fjellet.</span> <span class="verse"><a name="2">2</a>Og filistrene var like i hælene på Saul og hans sønner, og de drepte Jonatan og Abinadab og Malkisua, Sauls sønner.</span> <span class="verse"><a name="3">3</a>Og striden blev hård der hvor Saul stod; bueskytterne kom over ham, og han blev grepet av redsel for skytterne.</span> <span class="verse"><a name="4">4</a>Da sa Saul til sin våbensvenn: Dra ditt sverd og gjennembor mig med det, så ikke disse uomskårne skal komme og gjennembore mig og fare ille med mig! Men våbensvennen vilde ikke; han var for redd. Så tok Saul sitt sverd og styrtet sig i det.</span> <span class="verse"><a name="5">5</a>Og da våbensvennen så at Saul var død, styrtet også han sig i sitt sverd og døde med ham.</span> <span class="verse"><a name="6">6</a>Således døde Saul og hans tre sønner og hans våbensvenn og alle hans menn på en og samme dag.</span> <span class="verse"><a name="7">7</a>Og da de israelitter som bodde på den andre side av dalen, og de som bodde på Jordan-siden, så at israelittene var flyktet, og at Saul og hans sønner var død, forlot de byene og flyktet; og filistrene kom og bosatte sig i dem.</span> <span class="verse"><a name="8">8</a>Dagen efter kom filistrene for å plyndre de falne; da fant de Saul og hans tre sønner liggende på Gilboafjellet.</span> <span class="verse"><a name="9">9</a>De hugg hodet av ham og røvet hans våben og sendte dem rundt omkring i filistrenes land for å forkynne det glade budskap i deres avguders templer og for folket.</span> <span class="verse"><a name="10">10</a>Og hans våben la de i Astartetemplet, og hans kropp hengte de op på muren i Betsan.</span> <span class="verse"><a name="11">11</a>Da innbyggerne i Jabes i Gilead fikk høre hvad filistrene hadde gjort med Saul,</span> <span class="verse"><a name="12">12</a>tok alle våbenføre menn avsted og gikk hele natten; de tok Sauls og hans sønners kropper ned av Betsans mur, og da de var kommet til Jabes, brente de dem der.</span> <span class="verse"><a name="13">13</a>Deres ben tok de og begravde under tamarisken i Jabes, og så holdt de faste i syv dager.</span> </p></div</div></div></body></html>