<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/1sam/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/1sam">1 Samuel</a> &gt <strong>Chapter 30</strong></div><p><span class="verse"><a name="1">1</a>Da David og hans menn på den tredje dag kom til Siklag, hadde amalekittene overfalt sydlandet og Siklag, og de hadde inntatt Siklag og brent det op.</span> <span class="verse"><a name="2">2</a>Og kvinnene og alle som var der, både små og store, hadde de tatt til fange; de hadde ikke drept nogen, men hadde ført dem bort og hadde draget sin vei,</span> <span class="verse"><a name="3">3</a>og da David og hans menn kom til byen, fikk de se at den var brent op, og at deres hustruer og sønner og døtre var tatt til fange.</span> <span class="verse"><a name="4">4</a>Da brast de i gråt, både David og de folk som var med ham, og de gråt til de ikke lenger var i stand til å gråte.</span> <span class="verse"><a name="5">5</a>Også Davids to hustruer, Akinoam fra Jisre'el og Abiga'il, karmelitten Nabals hustru, var tatt til fange.</span> <span class="verse"><a name="6">6</a>Og selv kom David i stor nød, for folket sa at de vilde stene ham; så harme og sorgfulle var de alle sammen for sine sønners og døtres skyld. Men David søkte styrke hos Herren sin Gud.</span> <span class="verse"><a name="7">7</a>Og David sa til presten Abjatar, Akimeleks sønn: Kom hit til mig med livkjortelen! Da kom Abjatar til David med livkjortelen.</span> <span class="verse"><a name="8">8</a>Og David spurte Herren: Skal jeg sette efter denne røverflokk? Kan jeg nå dem igjen? Herren svarte: Sett efter dem! Du skal nå dem igjen, og du skal frelse fangene!</span> <span class="verse"><a name="9">9</a>Så drog David avsted med de seks hundre mann som fulgte ham, og de kom til Besor-bekken. Der blev en del av dem igjen;</span> <span class="verse"><a name="10">10</a>David satte efter fienden med fire hundre mann, men to hundre mann blev igjen - de var for trette til å gå over Besor-bekken.</span> <span class="verse"><a name="11">11</a>Så fant de en egyptisk mann som lå på marken, og de tok ham med sig til David. Og de gav ham mat, som han åt, og lot ham få vann å drikke,</span> <span class="verse"><a name="12">12</a>og dessuten et stykke fikenkake og to rosinkaker, og da han hadde ett, vendte hans livsånd tilbake; for han hadde ikke smakt mat og ikke drukket vann i tre dager og tre netter.</span> <span class="verse"><a name="13">13</a>Og David spurte ham: Hvem hører du til, og hvor er du fra? Han svarte: Jeg er en egyptisk gutt, tjener hos en amalekittisk mann; men min herre gikk fra mig her fordi jeg blev syk for tre dager siden.</span> <span class="verse"><a name="14">14</a>Vi hadde gjort innfall i sydlandet hvor kreterne* bor, og i det land som hører Juda til, og i den del av sydlandet som hører Kalebs ætt til, og vi hadde brent op Siklag. / <* d.e. filisterne, 1SA 30, 16.></span> <span class="verse"><a name="15">15</a>Da sa David til ham: Vil du føre mig ned til denne røverflokk? Han svarte: Tilsverg mig ved Gud at du ikke vil drepe mig og heller ikke overgi mig i min herres hånd, sa vil jeg føre dig ned til den røverflokk du taler om.</span> <span class="verse"><a name="16">16</a>Derefter førte han ham ned, og der lå de spredt rundt omkring over hele marken og åt og drakk og holdt fest med alt det store bytte de hadde tatt fra filistrenes land og fra Juda land.</span> <span class="verse"><a name="17">17</a>David hugg dem ned helt fra skumringen til næste dags aften, og ingen av dem slapp unda så nær som fire hundre unge menn som kastet sig på kamelene og flyktet.</span> <span class="verse"><a name="18">18</a>Og David berget alt det som amalekittene hadde tatt; også sine to hustruer berget David.</span> <span class="verse"><a name="19">19</a>Det manglet ikke nogen, hverken liten eller stor, hverken sønner eller døtre, heller ikke noget av byttet eller av det de hadde tatt med sig; alt sammen hadde David med sig tilbake.</span> <span class="verse"><a name="20">20</a>Alt feet tok David og, både det små og det store; og driftekarene gikk foran buskapen og ropte: Dette er Davids bytte.</span> <span class="verse"><a name="21">21</a>Da David kom til de to hundre mann som hadde vært for trette til å følge ham, og som han hadde latt bli tilbake ved Besor-bekken, gikk de ut imot David og de folk som var med ham; og David gikk frem til folkene og hilste på dem.</span> <span class="verse"><a name="22">22</a>Da tok de til orde alle de onde og illesinnede menn blandt dem som hadde fulgt David, og sa: Siden de ikke gikk med oss, vil vi ikke gi dem noget av det bytte vi har berget; bare sin hustru og sine barn kan hver av dem ta med sig og gå hjem.</span> <span class="verse"><a name="23">23</a>Men David sa: Således skal I ikke gjøre, mine brødre, med det som Herren har gitt oss; han har bevart oss og gitt denne røverflokk som var kommet over oss, i vår hånd.</span> <span class="verse"><a name="24">24</a>Hvem skulde vel holde med eder i dette? Nei, den som drog med i striden, skal ikke ha større del av byttet enn den som blev igjen ved trosset; de skal dele likt.</span> <span class="verse"><a name="25">25</a>Og således blev det fra den dag og fremover - han gjorde dette til lov og rett i Israel, således som det er den dag idag.</span> <span class="verse"><a name="26">26</a>Da David kom til Siklag, sendte han noget av byttet til Judas eldste, de som var hans venner, og lot si: Se, her er en gave til eder av byttet som jeg har tatt fra Herrens fiender -</span> <span class="verse"><a name="27">27</a>til dem i Betel sendte han, og til dem i Ramot-Negeb og til dem i Jattir</span> <span class="verse"><a name="28">28</a>og til dem i Aroer og til dem i Sifmot og til dem i Estemoa</span> <span class="verse"><a name="29">29</a>og til dem i Rakal og til dem i jerahme'elittenes byer og til dem i kenittenes byer</span> <span class="verse"><a name="30">30</a>og til dem i Horma og til dem i Kor-Asan og til dem i Atak</span> <span class="verse"><a name="31">31</a>og til dem i Hebron og til alle de steder hvor David hadde vanket om med sine menn.</span> </p></div</div></div></body></html>