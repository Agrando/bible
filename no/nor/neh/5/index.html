<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/neh/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/neh">Nehemiah</a> &gt <strong>Chapter 5</strong></div><p><span class="verse"><a name="1">1</a>Men det reiste sig et stort skrik fra folket og deres hustruer mot deres jødiske brødre.</span> <span class="verse"><a name="2">2</a>Nogen sa: Vi med våre sønner og døtre er mange; la oss få korn, så vi kan ete og berge livet!</span> <span class="verse"><a name="3">3</a>Andre sa: Våre marker og vingårder og hus må vi sette i pant; la oss få korn til å stille vår hunger!</span> <span class="verse"><a name="4">4</a>Atter andre sa: Vi har lånt penger på våre marker og vingårder for å betale skatten til kongen;</span> <span class="verse"><a name="5">5</a>og dog er vi av samme kjød og blod som våre brødre, og våre barn som deres barn; men vi må la våre sønner og døtre bli træler, ja, nogen av våre døtre er alt blitt trælkvinner, og det står ikke i vår makt å hindre det; for våre marker og vingårder hører andre til.</span> <span class="verse"><a name="6">6</a>Da jeg hørte deres klagerop og disse deres ord, blev jeg meget vred.</span> <span class="verse"><a name="7">7</a>Jeg overveide saken med mig selv, og så irettesatte jeg de fornemme og forstanderne og sa til dem: I krever rente av eders brødre! Så sammenkalte jeg et stort folkemøte mot dem.</span> <span class="verse"><a name="8">8</a>Og jeg sa til dem: Vi har, så vidt vi kunde, løskjøpt våre jødiske brødre som var solgt til hedningene, og så vil I selge eders brødre, og de må selge sig til oss! Da tidde de og fant ikke et ord til svar.</span> <span class="verse"><a name="9">9</a>Så sa jeg: Det er ikke rett det I gjør; burde I ikke vandre i frykt for vår Gud, så ikke hedningene, våre fiender, skal få grunn til å håne oss?</span> <span class="verse"><a name="10">10</a>Også jeg og mine brødre og mine folk har lånt dem penger og korn; la oss eftergi denne gjeld!</span> <span class="verse"><a name="11">11</a>Gi nu I dem på denne dag deres marker, vingårder, oljehaver og hus tilbake og eftergi dem rentene av pengene og kornet og mosten og oljen som I har lånt dem!</span> <span class="verse"><a name="12">12</a>Da sa de: Vi vil gi det tilbake og ikke kreve noget av dem; vi vil gjøre som du sier. Og efterat jeg hadde tilkalt prestene, lot jeg dem sverge på at de vilde gjøre som de hadde sagt.</span> <span class="verse"><a name="13">13</a>Jeg rystet også ut brystfolden* på min kjortel og sa: Således skal Gud ryste hver mann som ikke holder dette sitt ord, ut av hans hus og gods - så utrystet og tom skal han bli! Og hele forsamlingen sa: Amen! Og de priste Herren, og folket gjorde efter det som var sagt. / <* den tjente som lomme.></span> <span class="verse"><a name="14">14</a>Fra den dag jeg blev utnevnt til stattholder i Juda land, fra kong Artaxerxes' tyvende år til hans to og trettiende år, i hele tolv år, har hverken jeg eller mine brødre nytt noget av den kost som stattholderen kunde kreve.</span> <span class="verse"><a name="15">15</a>De forrige stattholdere, de som var før mig, falt folket til byrde og tok brød og vin av dem foruten firti sekel sølv, og endog deres tjenere trykket folket; men jeg gjorde ikke så, for jeg fryktet Gud.</span> <span class="verse"><a name="16">16</a>Jeg var også selv med i arbeidet på denne mur, og noget jordstykke har vi ikke kjøpt; og alle mine folk har vært samlet til arbeidet der.</span> <span class="verse"><a name="17">17</a>Og jødene og forstanderne, hundre og femti mann, åt ved mitt bord, foruten dem som kom til oss fra hedningefolkene rundt omkring.</span> <span class="verse"><a name="18">18</a>Og det som blev tillaget for hver dag, var en okse og seks utvalgte stykker småfe foruten fugler, og alt dette kostet jeg selv; og en gang hver tiende dag var det overflod av all slags vin; og allikevel krevde jeg ikke den kost som stattholderen hadde rett til; for arbeidet lå tungt på dette folk.</span> <span class="verse"><a name="19">19</a>Kom mig i hu, min Gud, og regn mig til gode alt det jeg har gjort for dette folk!</span> </p></div</div></div></body></html>