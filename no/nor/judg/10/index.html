<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/judg/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/judg">Judges</a> &gt <strong>Chapter 10</strong></div><p><span class="verse"><a name="1">1</a>Efter Abimelek stod Tola frem og frelste Israel; han var sønn av Pua, Dodos sønn, av Issakars stamme, og bodde i Samir på Efra'im-fjellet.</span> <span class="verse"><a name="2">2</a>Han dømte Israel i tre og tyve år, og han døde og blev begravet i Samir.</span> <span class="verse"><a name="3">3</a>Efter ham stod gileaditten Ja'ir frem og dømte Israel i to og tyve år.</span> <span class="verse"><a name="4">4</a>Han hadde tretti sønner, som red på tretti asenfoler og hadde tretti byer; disse kalles den dag idag Ja'irs byer; de ligger i Gileads land.</span> <span class="verse"><a name="5">5</a>Og Ja'ir døde og blev begravet i Kamon.</span> <span class="verse"><a name="6">6</a>Og Israels barn gjorde atter det som var ondt i Herrens øine, og dyrket Ba'alene og Astarte-billedene og Arams guder og Sidons guder og Moabs guder og ammonittenes guder og filistrenes guder; de forlot Herren og tjente ham ikke.</span> <span class="verse"><a name="7">7</a>Da optendtes Herrens vrede mot Israel, og han solgte dem i filistrenes hånd og i ammonittenes hånd,</span> <span class="verse"><a name="8">8</a>og de begynte i samme år å trenge og undertrykke Israels barn; i atten år trengte de alle Israels barn som bodde på hin side Jordan, i amorittenes land, i Gilead.</span> <span class="verse"><a name="9">9</a>Og Ammons barn satte også over Jordan for å stride mot Juda og mot Benjamin og mot Efra'ims hus; og Israel kom i stor trengsel.</span> <span class="verse"><a name="10">10</a>Da ropte Israels barn til Herren og sa: Vi har syndet mot dig; vi har forlatt vår Gud og dyrket Ba'alene.</span> <span class="verse"><a name="11">11</a>Og Herren sa til Israels barn: Har jeg ikke frelst eder fra egypterne og amorittene og Ammons barn og filistrene?</span> <span class="verse"><a name="12">12</a>Og da sidonierne og Amalek og Maon undertrykte eder, og I ropte til mig, frelste jeg eder av deres hånd.</span> <span class="verse"><a name="13">13</a>Men I forlot mig og dyrket andre guder; derfor vil jeg ikke frelse eder mere.</span> <span class="verse"><a name="14">14</a>Gå bort og rop til de guder I har valgt eder! La dem frelse eder, nu da I er i slik trengsel!</span> <span class="verse"><a name="15">15</a>Da sa Israels barn til Herren: Vi har syndet! Gjør med oss hvad der tykkes dig godt; bare du vil frelse oss denne gang!</span> <span class="verse"><a name="16">16</a>Og de hadde de fremmede guder bort fra sig og tjente Herren; da kunde han ikke tåle å se på Israels nød.</span> <span class="verse"><a name="17">17</a>Og Ammons barn blev kalt til våben og leiret sig i Gilead; og Israels barn samlet sig og leiret sig i Mispa.</span> <span class="verse"><a name="18">18</a>Da sa krigsfolket, høvdingene i Gilead, til hverandre: Hvor er den mann som vil gå først i striden mot Ammons barn? Han skal være høvding over alle som bor i Gilead.</span> </p></div</div></div></body></html>