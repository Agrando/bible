<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/judg/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/judg">Judges</a> &gt <strong>Chapter 11</strong></div><p><span class="verse"><a name="1">1</a>Gileaditten Jefta var en veldig krigsmann. Men han var sønn av en skjøge; hans far var Gilead.</span> <span class="verse"><a name="2">2</a>Med sin hustru hadde Gilead også sønner; og da hustruens sønner blev store, jaget de Jefta bort og sa til ham: Du skal ingen arvelodd ha i vår fars hus, for du er sønn av en fremmed kvinne.</span> <span class="verse"><a name="3">3</a>Da flyktet Jefta for sine brødre og bosatte sig i landet Tob; og der samlet sig en flokk løse menn om Jefta og var med ham på hans tog.</span> <span class="verse"><a name="4">4</a>Nogen tid efter begynte Ammons barn krig mot Israel.</span> <span class="verse"><a name="5">5</a>Og da Ammons barn bar våben mot Israel, gikk de eldste i Gilead avsted for å hente Jefta fra landet Tob.</span> <span class="verse"><a name="6">6</a>Og de sa til Jefta: Kom og bli vår fører, så vil vi stride mot Ammons barn.</span> <span class="verse"><a name="7">7</a>Men Jefta sa til de eldste i Gilead: Var det ikke I som hatet mig og jaget mig bort fra min fars hus? Hvorfor kommer I da til mig, nu I er i trengsel?</span> <span class="verse"><a name="8">8</a>De eldste i Gilead svarte: Derfor er det jo vi nu kommer til dig igjen; du må gå med oss og stride mot Ammons barn, så skal du være høvding over oss, over alle som bor Gilead.</span> <span class="verse"><a name="9">9</a>Da sa Jefta til de eldste i Gilead: Dersom I nu får mig med eder tilbake for å stride mot Ammons barn, og Herren gir dem i min vold, så er det jeg som skal være eders høvding!</span> <span class="verse"><a name="10">10</a>Og de eldste i Gilead sa til Jefta: Herren skal være vidne mellem oss. Han straffe oss dersom vi ikke gjør som du sier!</span> <span class="verse"><a name="11">11</a>Så gikk Jefta med de eldste i Gilead, og folket gjorde ham til sin høvding og fører. Og Jefta gjentok i Mispa alle sine ord for Herrens åsyn.</span> <span class="verse"><a name="12">12</a>Så sendte Jefta bud til ammonittenes konge og lot si: Hvad vil du mig, siden du kommer til mig og fører krig mot mitt land?</span> <span class="verse"><a name="13">13</a>Da sa ammonittenes konge til Jeftas sendebud: Fordi Israel, da de drog op fra Egypten, tok mitt land like fra Arnon til Jabbok og til Jordan; gi det nu tilbake med det gode!</span> <span class="verse"><a name="14">14</a>Men Jefta sendte atter bud til ammonittenes konge</span> <span class="verse"><a name="15">15</a>og lot si til ham: Så sier Jefta: Israel har ikke tatt Moabs land eller ammonittenes land.</span> <span class="verse"><a name="16">16</a>For da de drog op fra Egypten, vandret Israel i ørkenen til det Røde Hav og kom til Kades.</span> <span class="verse"><a name="17">17</a>Da sendte Israel bud til Edoms konge og lot si: La mig få dra gjennem ditt land! Men Edoms konge hørte ikke på dem. Også til Moabs konge sendte de bud; men han vilde heller ikke. Så blev Israel i Kades.</span> <span class="verse"><a name="18">18</a>Siden vandret de i ørkenen og drog utenom Edoms land og Moabs land og kom frem østenfor Moabs land og leiret sig på hin side Arnon; men de kom ikke inn i Moabs land, for Arnon er Moabs grense.</span> <span class="verse"><a name="19">19</a>Så sendte Israel bud til Sihon, amorittenes konge, kongen i Hesbon, og Israel lot ham si: La oss få dra gjennem ditt land, så vi kan komme dit vi skal!</span> <span class="verse"><a name="20">20</a>Men Sihon hadde ikke så god tro til Israel at han torde la dem dra gjennem sitt land; han samlet alt sitt folk, og de leiret sig i Jahsa, og han angrep Israel.</span> <span class="verse"><a name="21">21</a>Og Herren, Israels Gud, gav Sihon og alt hans folk i Israels hånd, og de slo dem; og Israel inntok hele det land som tilhørte amorittene, det folk som bodde der;</span> <span class="verse"><a name="22">22</a>hele amorittenes land inntok de like fra Arnon til Jabbok og fra ørkenen til Jordan.</span> <span class="verse"><a name="23">23</a>Så har nu Herren, Israels Gud, drevet amorittene bort for sitt folk Israel; og nu vil du ta dets land i eie?</span> <span class="verse"><a name="24">24</a>Er det ikke så at hvad din gud Kamos lar dig få, det tar du i eie, og alt hvad Herren vår Gud rydder for oss, det tar vi i eie?</span> <span class="verse"><a name="25">25</a>Er da du bedre enn Balak, Sippors sønn, Moabs konge? Trettet vel han med Israel eller førte krig mot dem?</span> <span class="verse"><a name="26">26</a>Nu har Israel bodd tre hundre år i Hesbon og de byer som hører det til, og i Aroer med tilhørende byer og i alle de byer som ligger ved Arnons bredder; hvorfor har I da ikke tatt dem igjen i all denne tid?</span> <span class="verse"><a name="27">27</a>Jeg har ikke gjort dig noget ondt, men du gjør nu urett mot mig ved å angripe mig; Herren, han som er dommer, han skal dømme idag mellem Israels barn og Ammons barn.</span> <span class="verse"><a name="28">28</a>Men ammonittenes konge hørte ikke på de ord som Jeftas sendebud bar frem til ham.</span> <span class="verse"><a name="29">29</a>Da kom Herrens Ånd over Jefta, og han drog gjennem Gilead og Manasse; så drog han frem til Mispa i Gilead; og fra Mispa i Gilead drog han frem mot Ammons barn.</span> <span class="verse"><a name="30">30</a>Og Jefta gjorde et løfte til Herren og sa: Dersom du gir Ammons barn i min hånd,</span> <span class="verse"><a name="31">31</a>da skal den som går ut av døren til mitt hus og møter mig, når jeg kommer uskadd tilbake fra Ammons barn, da skal den høre Herren til; jeg skal ofre ham til brennoffer.</span> <span class="verse"><a name="32">32</a>Så drog Jefta frem mot Ammons barn og stred mot dem, og Herren gav dem i hans hånd;</span> <span class="verse"><a name="33">33</a>han slo dem og tok fra dem landet fra Aroer til bortimot Minnit, tyve byer, og like til Abel-Keramim; det blev et svært mannefall, og Ammons barn blev ydmyket under Israels barn.</span> <span class="verse"><a name="34">34</a>Da Jefta kom hjem til sitt hus i Mispa, da gikk hans datter ut imot ham med trommer og dans; hun var hans eneste barn, foruten henne hadde han hverken sønn eller datter.</span> <span class="verse"><a name="35">35</a>Med det samme han fikk se henne, sønderrev han sine klær og sa: Akk, min datter, hvilken sorg du volder mig, hvilken ulykke du fører over mig! Jeg har gjort et løfte til Herren, og jeg kan ikke ta det tilbake.</span> <span class="verse"><a name="36">36</a>Da sa hun til ham: Min far! Har du gjort et løfte til Herren, så gjør med mig som du har lovt, siden Herren lot dig få hevn over dine fiender, Ammons barn!</span> <span class="verse"><a name="37">37</a>Så sa hun til sin far: Bare én ting vil jeg be dig om: La mig være fri to måneder, så jeg kan gå ned på fjellene og gråte over min jomfrustand sammen med mine venninner.</span> <span class="verse"><a name="38">38</a>Og han sa: Gjør så! Så lot han henne være fri to måneder; og hun gikk avsted med sine venninner og gråt over sin jomfrustand på fjellene.</span> <span class="verse"><a name="39">39</a>Og da to måneder var omme, kom hun tilbake til sin far, og han gjorde med henne efter det løfte han hadde gjort; og hun hadde ikke visst av mann. Så blev det en skikk i Israel:</span> <span class="verse"><a name="40">40</a>År for år går Israels døtre avsted for å prise Jeftas, gileadittens datter fire dager om året.</span> </p></div</div></div></body></html>