<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/judg/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/judg">Judges</a> &gt <strong>Chapter 5</strong></div><p><span class="verse"><a name="1">1</a>Dengang sang Debora og Barak Abinoams sønn, denne sang:</span> <span class="verse"><a name="2">2</a>Lov Herren, fordi fyrstene i Israel gikk først i striden fordi folket møtte villig frem!</span> <span class="verse"><a name="3">3</a>Hør, I konger! Lytt til, I høvdinger! Jeg - jeg vil synge om Herren; jeg vil lovsynge Herren, Israels Gud.</span> <span class="verse"><a name="4">4</a>Herre, da du gikk ut fra Se'ir, da du skred frem fra Edoms mark, da bevet jorden, himlene dryppet, skyene dryppet av vann.</span> <span class="verse"><a name="5">5</a>Fjellene skalv for Herrens åsyn, Sinai der borte skalv for Herrens, Israels Guds åsyn.</span> <span class="verse"><a name="6">6</a>I Samgars, Anats sønns dager, i Jaels dager var stiene øde, de veifarende gikk på krokete stier.</span> <span class="verse"><a name="7">7</a>Det fantes ingen fører i Israel, nei, ingen før jeg, Debora, stod frem, før jeg stod frem, en mor i Israel.</span> <span class="verse"><a name="8">8</a>De valgte nye guder, da var der kamp ved portene; ei såes skjold, ei heller spyd blandt firti tusen i Israel.</span> <span class="verse"><a name="9">9</a>Mitt hjerte slår for Israels høvdinger og for dem som villig møtte frem blandt folket. Pris Herren!</span> <span class="verse"><a name="10">10</a>Syng, I som rider på lyse aseninner, I som sitter på eders tepper, og I som vandrer på veien!</span> <span class="verse"><a name="11">11</a>Bueskytternes røst lyder ved brønnene; der priser de Herrens rettferdige verk, hans styrelses rettferdige verk i Israel. Dengang steg de ned til portene, Herrens folk.</span> <span class="verse"><a name="12">12</a>Våkn op, våkn op, Debora, våkn op, våkn op, stem i en sang! Stå op, Barak, og før dine fanger i fangenskap, du Abinoams sønn!</span> <span class="verse"><a name="13">13</a>Dengang lød det: Stig ned, du lille flokk, stig ned til heltene, du folk! Herre, stig ned og strid for mig blandt kjempene!</span> <span class="verse"><a name="14">14</a>Av Efra'im steg de ned, de som har sin rot på Amaleks fjell; efter dig kom Benjamin blandt dine folk; av Makir steg høvdinger ned, og av Sebulon de som drar frem med hærførerstav,</span> <span class="verse"><a name="15">15</a>og fyrster i Issakar med Debora, og som Issakar, så Barak; i dalen styrter de avsted i hans følge. Ved Rubens bekker holdtes store rådslagninger.</span> <span class="verse"><a name="16">16</a>Hvorfor blev du sittende mellem fehegnene og hørte på hyrdefløitene? Ved Rubens bekker holdtes store rådslagninger.</span> <span class="verse"><a name="17">17</a>Gilead - hinsides Jordan blev han i ro, og Dan - hvorfor dvelte han ved skibene? Aser blev sittende ved havets bredd, og ved sine bukter blev han i ro.</span> <span class="verse"><a name="18">18</a>Sebulon er et folk som ringeakter sitt liv inntil døden, likeså Naftali på sine fjell.</span> <span class="verse"><a name="19">19</a>Konger kom, de stred, dengang stred Kana'ans konger ved Ta'anak, ved Megiddos vann; hærfang av sølv fikk de ikke.</span> <span class="verse"><a name="20">20</a>Fra himmelen stred de, stjernene fra sine baner, de stred mot Sisera.</span> <span class="verse"><a name="21">21</a>Kisons bekk rev dem bort, den eldgamle bekk, Kisons bekk. Skrid frem, min sjel, med kraft!</span> <span class="verse"><a name="22">22</a>Da trampet hestenes hover under kjempenes jagende, jagende fart.</span> <span class="verse"><a name="23">23</a>Forbann Meros, sa Herrens engel, forbann, forbann dets folk, fordi de ikke kom Herren til hjelp, Herren til hjelp blandt kjempene.</span> <span class="verse"><a name="24">24</a>Priset fremfor kvinner være Jael, kenitten Hebers hustru! Fremfor kvinner i telt være hun priset!</span> <span class="verse"><a name="25">25</a>Vann bad han om, melk gav hun ham; i prektig skål bar hun frem fløte.</span> <span class="verse"><a name="26">26</a>Sin hånd rekker hun ut efter teltpluggen og sin høire hånd efter arbeidshammeren; hun slår Sisera med hammeren, knuser hans hode, sønderslår og gjennemborer hans tinning.</span> <span class="verse"><a name="27">27</a>For hennes føtter seg han ned, falt han, lå han; for hennes føtter seg han ned, falt han; der han seg ned, der lå han fellet.</span> <span class="verse"><a name="28">28</a>Gjennem vinduet skuer hun og roper, Siseras mor, ut gjennem gitteret: Hvorfor venter hans vogn med å komme? Hvorfor dveler hans traveres skritt?</span> <span class="verse"><a name="29">29</a>De klokeste av hennes fruer svarer henne, og selv gir hun sig svar på sine ord:</span> <span class="verse"><a name="30">30</a>Til visse finner de hærfang og skifter: En kvinne, to kvinner til manns, hærfang av farvede klær for Sisera, hærfang av farvede klær, utsydde klær, én farvet klædning, to utsydde halsduker for hver av de hærtatte kvinner!</span> <span class="verse"><a name="31">31</a>Måtte alle dine fiender omkomme således, Herre, og de som elsker ham, være som solen når den går frem i sin kraft! - Og landet hadde ro i firti år.</span> </p></div</div></div></body></html>