<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/judg/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/judg">Judges</a> &gt <strong>Chapter 1</strong></div><p><span class="verse"><a name="1">1</a>Efter Josvas død spurte Israels barn Herren: Hvem av oss skal først dra op mot kana'anittene og stride mot dem?</span> <span class="verse"><a name="2">2</a>Og Herren sa: Juda skal dra op; jeg har gitt landet i hans hånd.</span> <span class="verse"><a name="3">3</a>Da sa Juda til sin bror Simeon: Dra op med mig til min lodd og la oss stride mot kana'anittene! Så skal jeg og dra med dig til din lodd. Og Simeon drog med ham.</span> <span class="verse"><a name="4">4</a>Så drog Juda op, og Herren gav kana'anittene og ferisittene i deres hånd; de slo dem i Besek, ti tusen mann.</span> <span class="verse"><a name="5">5</a>I Besek traff de på Adoni-Besek og stred mot ham; de slo kana'anittene og ferisittene,</span> <span class="verse"><a name="6">6</a>men Adoni-Besek flyktet, og de forfulgte ham og grep ham og avhugg hans tommelfingrer og tommeltær.</span> <span class="verse"><a name="7">7</a>Da sa Adoni-Besek: Sytti konger med avhugne tommelfingrer og tommeltær sanket smuler under mitt bord; som jeg gjorde, har Gud gjort mot mig igjen. Og de førte ham til Jerusalem, og der døde han.</span> <span class="verse"><a name="8">8</a>Og Judas barn stred mot Jerusalem og inntok det og slo det med sverdets egg, og de satte ild på byen.</span> <span class="verse"><a name="9">9</a>Siden drog Judas barn ned for å krige mot de kana'anitter som bodde i fjellbygdene og i sydlandet og i lavlandet.</span> <span class="verse"><a name="10">10</a>Og Juda drog imot de kana'anitter som bodde i Hebron - Hebrons navn var før Kirjat-Arba - og de slo Sesai og Akiman og Talmai.</span> <span class="verse"><a name="11">11</a>Derfra drog han mot innbyggerne i Debir - Debirs navn var før Kirjat-Sefer.</span> <span class="verse"><a name="12">12</a>Og Kaleb sa: Den som vinner over Kirjat-Sefer og inntar det, ham vil jeg gi min datter Aksa til hustru.</span> <span class="verse"><a name="13">13</a>Og kenisitten Otniel, Kalebs yngre bror, inntok det; og han gav ham sin datter Aksa til hustru.</span> <span class="verse"><a name="14">14</a>Og da hun kom (til sin manns hus), egget hun ham til å be hennes far om en jordeiendom, og hun sprang ned av asenet. Da sa Kaleb til henne: Hvad vil du?</span> <span class="verse"><a name="15">15</a>Hun svarte: Gi mig en avskjedsgave! Du har giftet mig bort til dette tørre sydlandet, gi mig nu vannkilder! Så gav Kaleb henne de øvre og de nedre kilder.</span> <span class="verse"><a name="16">16</a>Efterkommerne av kenitten, Moses' svoger, drog med Judas barn fra Palmestaden* op til Juda ørken, som ligger sønnenfor Arad; og de kom og bosatte sig blandt folket der. / <* 5MO 34, 3.></span> <span class="verse"><a name="17">17</a>Siden drog Juda ut med sin bror Simeon, og de slo de kana'anitter som bodde i Sefat; de slo byen med bann; derfor kalte de den Horma.</span> <span class="verse"><a name="18">18</a>Og Juda inntok Gasa med tilhørende bygder og Askalon med tilhørende bygder og Ekron med tilhørende bygder.</span> <span class="verse"><a name="19">19</a>Og Herren var med Juda, så han tok fjellbygdene i eie; men han var ikke i stand til å drive bort innbyggerne i dalen, for de hadde jernvogner.</span> <span class="verse"><a name="20">20</a>Og de gav Hebron til Kaleb, således som Moses hadde sagt, og han drev de tre Anaks sønner bort derfra.</span> <span class="verse"><a name="21">21</a>Men jebusittene, som bodde i Jerusalem, fikk Benjamins barn ikke drevet bort, og jebusittene blev boende sammen med Benjamins barn i Jerusalem og har bodd der til denne dag.</span> <span class="verse"><a name="22">22</a>Josefs barn drog også ut; de gikk imot Betel, og Herren var med dem.</span> <span class="verse"><a name="23">23</a>Og Josefs barn sendte speidere til Betel - byen hette før Luz -</span> <span class="verse"><a name="24">24</a>og speiderne fikk se en mann som gikk ut av byen, og de sa til ham: Vis oss hvor vi kan komme inn i byen! Så vil vi vise barmhjertighet mot dig.</span> <span class="verse"><a name="25">25</a>Og han viste dem hvor de kunde komme inn i byen, og de slo byen med sverdets egg; men mannen og hele hans slekt lot de gå.</span> <span class="verse"><a name="26">26</a>Og mannen drog til hetittenes land, og han bygget en by og kalte den Luz; det navn har den hatt til denne dag.</span> <span class="verse"><a name="27">27</a>Men Manasse drev ikke bort innbyggerne i Bet-Sean med tilhørende småbyer eller i Ta'anak med tilhørende småbyer eller innbyggerne i Dor med tilhørende småbyer eller innbyggerne i Jibleam med tilhørende småbyer eller innbyggerne i Megiddo med tilhørende småbyer; og det lyktes kana'anittene å bli boende der i landet.</span> <span class="verse"><a name="28">28</a>Men da Israel blev sterkt, gjorde de kana'anittene arbeidspliktige, men de drev dem ikke bort.</span> <span class="verse"><a name="29">29</a>Og Efra'im drev ikke bort de kana'anitter som bodde i Geser, men kana'anittene blev boende midt iblandt dem i Geser.</span> <span class="verse"><a name="30">30</a>Sebulon drev ikke bort innbyggerne i Kitron og innbyggerne i Nahalol, men kana'anittene blev boende midt iblandt dem og blev arbeidspliktige.</span> <span class="verse"><a name="31">31</a>Aser drev ikke bort innbyggerne i Akko og innbyggerne i Sidon og Ahlab og Aksib og Helba og Afik og Rehob,</span> <span class="verse"><a name="32">32</a>men aserittene bosatte sig midt iblandt kana'anittene som bodde i landet; de drev dem ikke bort.</span> <span class="verse"><a name="33">33</a>Naftali drev ikke bort innbyggerne i Bet-Semes og innbyggerne i Bet-Anat, men bosatte sig midt iblandt kana'anittene som bodde i landet, og innbyggerne i Bet-Semes og Bet-Anat blev arbeidspliktige under dem.</span> <span class="verse"><a name="34">34</a>Og amorittene trengte Dans barn op i fjellene; de lot dem ikke få komme ned i dalen.</span> <span class="verse"><a name="35">35</a>Det lyktes amorittene å bli boende i Har-Heres, i Ajalon og i Sa'albim; men Josefs barns hånd lå tungt på dem, og de blev arbeidspliktige.</span> <span class="verse"><a name="36">36</a>Amorittenes grense gikk fra Akrabbim-skaret, fra Hassela og opefter.</span> </p></div</div></div></body></html>