<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/eccl/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/eccl">Ecclesiastes</a> &gt <strong>Chapter 10</strong></div><p><span class="verse"><a name="1">1</a>Giftige fluer får salvelagerens salve til å lukte ille og gjære; endog et lite grand dårskap ødelegger en mann som utmerker sig ved visdom eller ære.</span> <span class="verse"><a name="2">2</a>Den vises hu er vendt til høire, men dårens hu til venstre*. / <* høire og venstre er her å forstå om det rette og det vrange.></span> <span class="verse"><a name="3">3</a>Og hvor som helst dåren ferdes, fattes det ham forstand, og han lar alle merke at han er en dåre.</span> <span class="verse"><a name="4">4</a>Reiser herskerens vrede sig mot dig, så forlat ikke din post! For saktmodighet holder store synder nede.</span> <span class="verse"><a name="5">5</a>Der er et onde som jeg har sett under solen - et misgrep som utgår fra makthaveren:</span> <span class="verse"><a name="6">6</a>Dårskapen sitter i høie stillinger, mens fornemme folk må sitte lavt.</span> <span class="verse"><a name="7">7</a>Jeg har sett tjenere ride på hester og fyrster gå til fots som tjenere.</span> <span class="verse"><a name="8">8</a>Den som graver en grav, kan falle i den, og den som river et gjerde, kan bli bitt av en orm.</span> <span class="verse"><a name="9">9</a>Den som bryter sten, kan få en skade av det; den som hugger ved, kan komme i fare ved det.</span> <span class="verse"><a name="10">10</a>Når øksen er sløv, og han ikke har slipt eggen, så må han bruke dess større kraft; men visdom har den fordel at den gjør alt på rette måte.</span> <span class="verse"><a name="11">11</a>Når ormen biter uten besvergelse*, har tungens eier** ingen nytte av den. / <* før besvergelsen har funnet sted; SLM 58, 6.> / <** besvergeren.></span> <span class="verse"><a name="12">12</a>Ord fra den vises munn er liflige, men dårens leber ødelegger ham selv.</span> <span class="verse"><a name="13">13</a>De første ord av hans munn er dårskap, og enden på hans tale er farlig galskap.</span> <span class="verse"><a name="14">14</a>Dåren taler mange ord, enda mennesket ikke vet hvad som skal hende, og hvem sier ham hvad som skal hende efter hans tid?</span> <span class="verse"><a name="15">15</a>Dårens strev tretter ham, han som ikke engang vet veien til byen.</span> <span class="verse"><a name="16">16</a>Ve dig, du land som har et barn til konge, og hvis fyrster holder måltid om morgenen!</span> <span class="verse"><a name="17">17</a>Lykkelige land som har en konge av edel ætt, og hvis fyrster holder måltid i sømmelig tid, som menn og ikke som drankere!</span> <span class="verse"><a name="18">18</a>Når latheten råder, synker bjelkene sammen, og lar en hendene henge, så drypper det inn i huset.</span> <span class="verse"><a name="19">19</a>For å more sig holder de* gjestebud, og vinen legger glede over livet; alt sammen fås for penger. <* FRK 10, 16.></span> <span class="verse"><a name="20">20</a>Ikke engang i dine tanker må du banne kongen, og ikke engang i ditt sengkammer må du banne den rike; for himmelens fugler bærer lyden avsted, og de vingede skapninger melder dine ord.</span> </p></div</div></div></body></html>