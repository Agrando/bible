<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/eccl/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/eccl">Ecclesiastes</a> &gt <strong>Chapter 2</strong></div><p><span class="verse"><a name="1">1</a>Jeg sa til mitt hjerte: Vel, jeg vil prøve dig med glede; nyt det som godt er! Men se, også det var tomhet.</span> <span class="verse"><a name="2">2</a>Til latteren sa jeg: Du er gal! Og til gleden: Hvad gagn gjør du?</span> <span class="verse"><a name="3">3</a>Jeg tenkte i mitt indre på å kvege mitt legeme med vin, mens mitt hjerte ledet mig med visdom - jeg tenkte på å holde fast ved dårskapen, til jeg fikk se hvad det var best for menneskenes barn å gjøre under himmelen alle deres levedager.</span> <span class="verse"><a name="4">4</a>Jeg utførte store arbeider, jeg bygget mig hus, jeg plantet mig vingårder,</span> <span class="verse"><a name="5">5</a>jeg gjorde mig haver og parker og plantet i dem alle slags frukttrær,</span> <span class="verse"><a name="6">6</a>jeg gjorde mig vanndammer til å vanne en skog av opvoksende trær.</span> <span class="verse"><a name="7">7</a>Jeg kjøpte træler og trælkvinner, jeg hadde tjenestefolk som var født i mitt hus; jeg fikk mig også meget fe, både stort og smått, mere enn alle som hadde vært før mig i Jerusalem;</span> <span class="verse"><a name="8">8</a>jeg samlet mig også sølv og gull og kostelige skatter som kom fra fremmede konger og land; jeg fikk mig sangere og sangerinner og det som er menneskenes lyst, en hustru og flere.</span> <span class="verse"><a name="9">9</a>Jeg blev større og mektigere enn alle som hadde vært før mig i Jerusalem; og min visdom hadde ikke forlatt mig.</span> <span class="verse"><a name="10">10</a>Alt det mine øine attrådde, det forholdt jeg dem ikke, jeg nektet ikke mitt hjerte nogen glede; for mitt hjerte hadde glede av alt mitt strev, og dette var det jeg hadde igjen for alt mitt strev.</span> <span class="verse"><a name="11">11</a>Men når jeg så på alt det som mine hender hadde gjort, og på den møie det hadde kostet mig, da så jeg at alt sammen var tomhet og jag efter vind, og at det ikke er nogen vinning å nå under solen.</span> <span class="verse"><a name="12">12</a>Så gav jeg mig til å se på visdom og på dårskap og uforstand; for hvad vil det menneske gjøre som kommer efter kongen? Det samme som andre har gjort for lenge siden.</span> <span class="verse"><a name="13">13</a>Da så jeg at visdommen har samme fortrin fremfor dårskapen som lyset har fremfor mørket;</span> <span class="verse"><a name="14">14</a>den vise har øine i sitt hode, men dåren vandrer i mørket. Men jeg skjønte også at det går den ene som den andre.</span> <span class="verse"><a name="15">15</a>Da sa jeg i mitt hjerte: Som det går dåren, så vil det også gå mig; hvad skulde det da være til at jeg var så vis? Og jeg sa i mitt kjerte at også dette var tomhet.</span> <span class="verse"><a name="16">16</a>For minnet om den vise vil like så litt vare til evig tid som minnet om dåren; i de kommende dager vil jo alt sammen for lengst være glemt, og må ikke den vise dø like så vel som dåren?</span> <span class="verse"><a name="17">17</a>Da blev jeg lei av livet; for ondt var i mine øine alt som skjer under solen; for alt sammen er tomhet og jag efter vind.</span> <span class="verse"><a name="18">18</a>Og jeg blev lei av alt mitt strev, som jeg hadde møiet mig med under solen, fordi jeg skulde efterlate det til den som kommer efter mig.</span> <span class="verse"><a name="19">19</a>Hvem vet om det blir en vis eller en dåre? Og enda skal han råde over alt det jeg har vunnet ved min møie og min visdom under solen; også det er tomhet.</span> <span class="verse"><a name="20">20</a>Da begynte jeg å bli fortvilet i mitt hjerte over alt det strev som jeg hadde møiet mig med under solen;</span> <span class="verse"><a name="21">21</a>for er det et menneske som har gjort sitt arbeid med visdom og kunnskap og dyktighet, så må han allikevel gi det fra sig til et menneske som ikke har hatt nogen møie med det, som hans eiendom; også dette er tomhet og et stort onde.</span> <span class="verse"><a name="22">22</a>For hvad har mennesket for alt sitt strev og for sitt hjertes attrå, som han møier sig med under solen?</span> <span class="verse"><a name="23">23</a>Alle hans dager er jo fulle av smerte, og all hans umak er bare gremmelse; selv om natten har hans hjerte ikke ro; også dette er tomhet.</span> <span class="verse"><a name="24">24</a>Er det ikke et gode for mennesket at han kan ete og drikke og unne sig gode dager til gjengjeld for sitt strev? Men jeg så at også dette kommer fra Guds hånd;</span> <span class="verse"><a name="25">25</a>for hvem kunde ete og hvem nyte mere enn jeg?</span> <span class="verse"><a name="26">26</a>For det menneske som tekkes ham, gir han visdom og kunnskap og glede; men synderen gir han den umak å sanke og samle for å gi til den som tekkes Gud; også dette er tomhet og jag efter vind.</span> </p></div</div></div></body></html>