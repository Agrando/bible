<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/eccl/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/eccl">Ecclesiastes</a> &gt <strong>Chapter 9</strong></div><p><span class="verse"><a name="1">1</a>For alt dette har jeg tatt mig til hjerte, og jeg har søkt å utgrunde alt dette: at de rettferdige og de vise og deres gjerninger er i Guds hånd; om det er kjærlighet eller hat, vet intet menneske*; de kan vente sig alt. / <* Ingen kan av de ytre omstendigheter med sikkerhet slutte sig til Guds velbehag eller mishag med ham selv eller andre.></span> <span class="verse"><a name="2">2</a>Det går dem* i alt likesom alle andre; det samme hender den rettferdige og den ugudelige, den gode og rene og den urene, den som ofrer og den som ikke ofrer; den gode går det som synderen, den som sverger, går det som den som er redd for å sverge. / <* de rettferdige og vise.></span> <span class="verse"><a name="3">3</a>Det er en ond ting ved alt det som hender under solen, at det går alle likedan, og så er også menneskenes hjerte fullt av det som ondt er, og det er uforstand i deres hjerte, så lenge de lever, og siden går det avsted til de døde;</span> <span class="verse"><a name="4">4</a>for hvem er det vel som slipper? For alle dem som lever, er det håp; for en levende hund er bedre enn en død løve;</span> <span class="verse"><a name="5">5</a>for de levende vet at de skal dø, men de døde vet ikke nogen ting, og de får ikke lenger nogen lønn, for minnet om dem er glemt.</span> <span class="verse"><a name="6">6</a>Både deres kjærlighet og deres hat og deres ærgjerrighet er det for lenge siden forbi med, og de har i all evighet ingen del mere i alt det som hender under solen.</span> <span class="verse"><a name="7">7</a>Så et da ditt brød med glede og drikk vel til mote din vin! For Gud har for lenge siden godkjent det du gjør.</span> <span class="verse"><a name="8">8</a>La dine klær alltid være hvite, og la ikke olje fattes på ditt hode!</span> <span class="verse"><a name="9">9</a>Nyt livet med en hustru som du elsker, alle dager i ditt tomme liv, som Herren har gitt dig under solen, alle dine tomme dager! For det er din del i livet og i ditt strev som du møier dig med under solen.</span> <span class="verse"><a name="10">10</a>Alt det din hånd er i stand til å gjøre med din kraft, det skal du gjøre! For det finnes hverken gjerning eller klokskap eller kunnskap eller visdom i dødsriket, dit du går.</span> <span class="verse"><a name="11">11</a>Fremdeles så jeg under solen at det ikke er visst at de som er lette på foten, vinner i løpet, eller at heltene seirer i krigen, eller at de vise kan få sig brød, eller at de forstandige kan vinne rikdom eller de kloke finne yndest; for tid og hendelse møter dem alle.</span> <span class="verse"><a name="12">12</a>For mennesket kjenner like så lite sin tid som fiskene som fanges i det onde garn, eller fuglene som blir fanget i snaren; likesom de fanges også menneskenes barn i en ond tid, når den med ett kommer over dem.</span> <span class="verse"><a name="13">13</a>Også i dette så jeg visdom under solen, og stor syntes den mig:</span> <span class="verse"><a name="14">14</a>Det var en liten by med få folk i; til den kom det en stor konge og kringsatte den og bygget store voller mot den;</span> <span class="verse"><a name="15">15</a>men det fantes i byen en fattig, vis mann, og han berget den ved sin visdom, og ikke et menneske var kommet denne fattige mann i hu.</span> <span class="verse"><a name="16">16</a>Da sa jeg: Visdom er bedre enn styrke; men den fattiges visdom er foraktet, og folk hører ikke på det han sier.</span> <span class="verse"><a name="17">17</a>De vises ord som høres i ro, er bedre enn rop fra en hersker blandt dårene.</span> <span class="verse"><a name="18">18</a>Visdom er bedre enn krigsvåben, men en synder kan ødelegge meget godt.</span> </p></div</div></div></body></html>