<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/eccl/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/eccl">Ecclesiastes</a> &gt <strong>Chapter 1</strong></div><p><span class="verse"><a name="1">1</a>Ord av predikeren, sønn av David, konge i Jerusalem.</span> <span class="verse"><a name="2">2</a>Bare tomhet, sier predikeren, bare idelig tomhet! Alt er tomhet.</span> <span class="verse"><a name="3">3</a>Hvad vinning har mennesket av alt sitt strev, som han møier sig med under solen?</span> <span class="verse"><a name="4">4</a>Slekt går, og slekt kommer, men jorden står evindelig.</span> <span class="verse"><a name="5">5</a>Og solen går op, og solen går ned, og den haster tilbake til det sted hvor den går op.</span> <span class="verse"><a name="6">6</a>Vinden går mot syd og vender sig mot nord; den vender og vender sig om under sin gang og begynner så atter sitt kretsløp.</span> <span class="verse"><a name="7">7</a>Alle bekker løper ut i havet, men havet blir ikke fullt; til det sted som bekkene går til, dit går de alltid igjen.</span> <span class="verse"><a name="8">8</a>Alle ting strever utrettelig, ingen kan utsi det; øiet blir ikke mett av å se, og øret blir ikke fullt av å høre.</span> <span class="verse"><a name="9">9</a>Det som har vært, er det som skal bli, og det som har hendt, er det som skal hende, og det er intet nytt under solen.</span> <span class="verse"><a name="10">10</a>Er det noget hvorom en vilde si: Se, dette er nytt - så har det vært til for lenge siden, i fremfarne tider som var før oss.</span> <span class="verse"><a name="11">11</a>Det er ingen som minnes dem som har levd før, og heller ikke vil de som siden skal komme, leve i minnet hos dem som kommer efter.</span> <span class="verse"><a name="12">12</a>Jeg, predikeren, var konge over Israel i Jerusalem,</span> <span class="verse"><a name="13">13</a>og jeg vendte min hu til å ransake og utgranske med visdom alt det som hender under himmelen; det er en ond plage, som Gud har gitt menneskenes barn å plage sig med.</span> <span class="verse"><a name="14">14</a>Jeg sa alle de gjerninger som gjøres under solen, og se, alt sammen var tomhet og jag efter vind.</span> <span class="verse"><a name="15">15</a>Det som er kroket, kan ikke bli rett, og det som mangler, kan ingen regne med.</span> <span class="verse"><a name="16">16</a>Jeg talte med mig selv i mitt indre og sa: Se, jeg har vunnet mig større og rikere visdom enn alle som har rådet over Jerusalem før mig, og mitt hjerte har skuet megen visdom og kunnskap.</span> <span class="verse"><a name="17">17</a>Og jeg vendte min hu til å kjenne visdommen og kjenne dårskap og uforstand, men jeg skjønte at også dette var jag efter vind.</span> <span class="verse"><a name="18">18</a>For hvor det er megen visdom, der er det megen gremmelse, og den som øker kunnskap, øker smerte.</span> </p></div</div></div></body></html>