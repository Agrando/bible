<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/eccl/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/eccl">Ecclesiastes</a> &gt <strong>Chapter 4</strong></div><p><span class="verse"><a name="1">1</a>Fremdeles så jeg alle de voldsgjerninger som skjer under solen; jeg så de undertryktes gråt - det var ingen som trøstet dem; jeg så voldsmennene bruke makt mot dem, og det var ingen som trøstet dem.</span> <span class="verse"><a name="2">2</a>Da priste jeg de døde, de som allerede hadde fått dø, lykkelige fremfor de levende, de som ennu var i live,</span> <span class="verse"><a name="3">3</a>men fremfor dem begge priste jeg lykkelig den som ennu ikke er til, som ikke har sett de onde gjerninger som skjer under solen.</span> <span class="verse"><a name="4">4</a>Og jeg så at alt strev og all dyktighet i arbeid har sin grunn i at den enes ærgjerrighet er større enn den andres, også det er tomhet og jag efter vind.</span> <span class="verse"><a name="5">5</a>Dåren legger hendene i fanget og tærer på sitt eget kjøtt.</span> <span class="verse"><a name="6">6</a>Bedre er en håndfull ro enn begge never fulle av strev og jag efter vind.</span> <span class="verse"><a name="7">7</a>Og ennu mere tomhet blev jeg var under solen:</span> <span class="verse"><a name="8">8</a>Stundom står en mann alene og har ingen annen med sig, hverken sønn eller bror, og allikevel er det ingen ende på alt hans strev, og hans øine blir ikke mette av rikdom. Men hvem strever jeg for og nekter mig selv det som godt er? Også det er tomhet, og en ond plage er det.</span> <span class="verse"><a name="9">9</a>Bedre å være to enn én, for de har god lønn for sitt strev;</span> <span class="verse"><a name="10">10</a>om de faller, kan den ene reise sin stallbror op; men stakkars den som er alene, for faller han, har han ingen til å reise sig op!</span> <span class="verse"><a name="11">11</a>Likeledes når to ligger sammen, så blir de varme; men hvorledes kan den som ligger alene, bli varm?</span> <span class="verse"><a name="12">12</a>Og om nogen kan vinne over den som er alene, så kan to holde stand mot ham, og en tredobbelt tråd sønderrives ikke så snart.</span> <span class="verse"><a name="13">13</a>Bedre å være en fattig og vis ungdom enn en gammel dåre av en konge, som ikke mere har forstand nok til å la sig advare;</span> <span class="verse"><a name="14">14</a>for fra fengslet kommer den ene ut og blir konge*; den andre blir fattig, enda han er født i sitt kongedømme. / <* som Josef; 1MO 41, 41 fg.></span> <span class="verse"><a name="15">15</a>Jeg så alle de levende som ferdes under solen, følge med den unge mann, han den nye, som skulde trede i den gamles* sted. / <* kongens.></span> <span class="verse"><a name="16">16</a>Det var ingen ende på alt det folk han var fører for. Allikevel har efterkommerne ingen glede av ham, for også dette er tomhet og jag efter vind.</span> <span class="verse"><a name="17">17</a>Vokt din fot når du går til Guds hus! Å komme dit for å høre er bedre enn når dårene bærer frem offer; for de vet ikke at de gjør ondt.</span> </p></div</div></div></body></html>