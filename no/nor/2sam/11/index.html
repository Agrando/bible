<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/2sam/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/2sam">2 Samuel</a> &gt <strong>Chapter 11</strong></div><p><span class="verse"><a name="1">1</a>Året efter, ved den tid da kongene pleier å dra ut i krig, sendte David Joab avsted med sine tjenere og hele Israel, og de herjet Ammons barns land og kringsatte Rabba. Men David blev i Jerusalem.</span> <span class="verse"><a name="2">2</a>Så hendte det en aften at David stod op fra sitt leie og gikk omkring på kongehusets tak; da fikk han fra taket se en kvinne som badet sig; og kvinnen var meget fager av utseende.</span> <span class="verse"><a name="3">3</a>David sendte bud og spurte sig for om kvinnen, og de sa: Det er jo Batseba, datter av Eliam og hetitten Urias hustru.</span> <span class="verse"><a name="4">4</a>Da sendte David bud og lot henne hente; hun kom til ham, og han lå hos henne like efterat hun hadde renset sig fra sin urenhet*; så gikk hun hjem igjen. / <* 2SA 11, 2.></span> <span class="verse"><a name="5">5</a>Kvinnen blev fruktsommelig; og hun sendte bud om det til David og lot si: Jeg er fruktsommelig.</span> <span class="verse"><a name="6">6</a>Da sendte David det bud til Joab: Send hetitten Uria til mig! Og Joab sendte Uria til David.</span> <span class="verse"><a name="7">7</a>Da Uria kom til ham, spurte David ham om det stod vel til med Joab og med krigsfolkene, og hvorledes det gikk med krigen.</span> <span class="verse"><a name="8">8</a>Så sa David til Uria: Gå ned til ditt hus og tvett dine føtter! Og da Uria gikk ut av kongens hus, blev det sendt en rett mat efter ham fra kongens bord.</span> <span class="verse"><a name="9">9</a>Men Uria la sig ved inngangen til kongens hus sammen med alle sin herres tjenere og gikk ikke ned til sitt hus.</span> <span class="verse"><a name="10">10</a>Da det blev meldt David at Uria ikke var gått ned til sitt hus, sa David til ham: Kommer du ikke fra reisen? Hvorfor er du da ikke gått ned til ditt hus?</span> <span class="verse"><a name="11">11</a>Da svarte Uria: Arken og Israel og Juda bor i løvhytter, og min herre Joab og min herres tjenere ligger i leir på åpen mark, og jeg skulde gå inn i mitt hus og ete og drikke og ligge hos min hustru! Så sant du lever, så sant din sjel lever: Det gjør jeg ikke!</span> <span class="verse"><a name="12">12</a>Da sa David til Uria: Bli her også idag, så vil jeg imorgen la dig fare. Og Uria blev i Jerusalem den dag og dagen efter.</span> <span class="verse"><a name="13">13</a>Og David bad ham til sig, og han åt og drakk hos ham, og han drakk ham drukken; og om aftenen gikk han ut og la sig på sitt leie sammen med sin herres tjenere; men til sitt hus gikk han ikke ned.</span> <span class="verse"><a name="14">14</a>Morgenen efter skrev David et brev til Joab og sendte det med Uria.</span> <span class="verse"><a name="15">15</a>Og i brevet skrev han således: Sett Uria lengst frem, der hvor striden er hårdest, og dra eder tilbake fra ham, så han blir slått og dør!</span> <span class="verse"><a name="16">16</a>Mens nu Joab lå og voktet på byen, satte han Uria på et sted hvor han visste at der var djerve menn.</span> <span class="verse"><a name="17">17</a>Og da mennene i byen drog ut og stred mot Joab, falt nogen av krigsfolket - av Davids menn - og hetitten Uria døde også.</span> <span class="verse"><a name="18">18</a>Da sendte Joab bud til David med tidende om alt som hadde hendt i krigen.</span> <span class="verse"><a name="19">19</a>Og han bød sendebudet: Når du har talt ut til kongen om alt det som har hendt i krigen,</span> <span class="verse"><a name="20">20</a>og det skulde hende at kongens vrede optendes, og han sier til dig: Hvorfor gikk I så nær inn til byen under striden? Visste I ikke at de vilde skyte ned fra muren?</span> <span class="verse"><a name="21">21</a>Hvem var det som drepte Abimelek, Jerubbesets sønn? Var det ikke en kvinne som kastet en kvernsten ned på ham fra muren i Tebes, så han døde? Hvorfor gikk I så nær inn til muren? - så skal du si: Også din tjener hetitten Uria er død.</span> <span class="verse"><a name="22">22</a>Så tok sendebudet avsted og kom og meldte David alt det Joab hadde pålagt ham.</span> <span class="verse"><a name="23">23</a>Og budet sa til David: Mennene fikk overtaket over oss og drog ut på marken mot oss; men så trengte vi dem tilbake like til byporten.</span> <span class="verse"><a name="24">24</a>Da skjøt bueskytterne fra muren ned på dine tjenere, og det falt nogen av kongens tjenere; også din tjener hetitten Uria døde.</span> <span class="verse"><a name="25">25</a>Da sa David til budet: Så skal du si til Joab: Ta dig ikke nær av dette! For sverdet fortærer snart en, snart en annen; hold kraftig ved med å stride mot byen og riv den ned! Og sett du mot i ham!</span> <span class="verse"><a name="26">26</a>Da Urias hustru hørte at Uria, hennes mann var død, sørget hun over sin ektefelle.</span> <span class="verse"><a name="27">27</a>Men da sørgetiden var til ende, sendte David bud og hentet henne til sitt hus, og hun blev hans hustru og fødte ham en sønn. Men det som David hadde gjort, var ondt i Herrens øine.</span> </p></div</div></div></body></html>