<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/2sam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/2sam">2 Samuel</a> &gt <strong>Chapter 3</strong></div><p><span class="verse"><a name="1">1</a>Krigen mellem Sauls hus og Davids hus blev langvarig; og David blev sterkere og sterkere, men Sauls hus blev svakere og svakere.</span> <span class="verse"><a name="2">2</a>David fikk seks sønner i Hebron: Hans førstefødte var Amnon, sønn av Akinoam fra Jisre'el.</span> <span class="verse"><a name="3">3</a>Den annen var Kilab*, sønn av Abiga'il, karmelitten Nabals hustru, og den tredje Absalom, sønn av Ma'aka, som var datter til Talmai, kongen i Gesur, / <* kalles og Daniel, 1KR 3, 1.></span> <span class="verse"><a name="4">4</a>den fjerde Adonja, sønn av Haggit, den femte Sefatja, sønn av Abital,</span> <span class="verse"><a name="5">5</a>og den sjette Jitream, sønn av Davids hustru Egla. Disse sønner fikk David i Hebron.</span> <span class="verse"><a name="6">6</a>Mens krigen stod på mellem Sauls hus og Davids hus, støttet Abner Sauls hus.</span> <span class="verse"><a name="7">7</a>Nu hadde Saul hatt en medhustru ved navn Rispa, datter til Aja. Så sa Isboset til Abner: Hvorfor er du gått inn til min fars medhustru?</span> <span class="verse"><a name="8">8</a>Abner blev harm over Isbosets ord og sa: Er jeg et hundehode som holder med Juda? Den dag idag gjør jeg vel mot Sauls, din fars hus, mot hans brødre og hans venner; jeg har ikke overgitt dig i Davids hånd, og så går du nu i rette med mig for denne kvinnes skyld!</span> <span class="verse"><a name="9">9</a>Gud la det gå Abner ille både nu og siden om jeg ikke gjør således mot David som Herren har tilsvoret ham,</span> <span class="verse"><a name="10">10</a>og tar kongedømmet fra Sauls hus og opreiser Davids trone over Israel og over Juda fra Dan like til Be'erseba.</span> <span class="verse"><a name="11">11</a>Og han torde ikke svare Abner et ord mere, så redd var han for ham.</span> <span class="verse"><a name="12">12</a>Og Abner sendte bud i sitt sted til David og lot si: Hvem hører landet til? Og han lot fremdeles si: Gjør en pakt med mig, så skal jeg hjelpe dig og få hele Israel til å gå over til dig.</span> <span class="verse"><a name="13">13</a>Han svarte: Godt, jeg vil gjøre en pakt med dig; bare én ting krever jeg av dig: Du skal ikke komme for mine øine før du har med dig Mikal, Sauls datter, når du kommer for å trede frem for mig.</span> <span class="verse"><a name="14">14</a>Og David sendte bud til Isboset, Sauls sønn, og lot si: Gi mig min hustru Mikal, som jeg vant mig til brud med hundre filistrers forhuder!</span> <span class="verse"><a name="15">15</a>Da sendte Isboset bud og tok henne fra hennes mann Paltiel, sønn av La'is.</span> <span class="verse"><a name="16">16</a>Og hennes mann fulgte med og gikk gråtende bakefter henne like til Bahurim; men Abner sa til ham: Gå hjem igjen! Da vendte han om.</span> <span class="verse"><a name="17">17</a>Men Abner talte med Israels eldste og sa: Allerede lenge har I ønsket å få David til konge over eder.</span> <span class="verse"><a name="18">18</a>Så la ham nu bli det! For Herren har sagt om David: Ved min tjener Davids hånd vil jeg frelse mitt folk Israel fra filistrenes og alle deres fienders hånd.</span> <span class="verse"><a name="19">19</a>Abner talte også med benjaminittene. Så gikk han avsted for å tale med David i Hebron om alt det som Israel og hele Benjamins hus hadde besluttet.</span> <span class="verse"><a name="20">20</a>Abner kom til David i Hebron med tyve mann, og David gjorde et gjestebud for Abner og de menn som var med ham.</span> <span class="verse"><a name="21">21</a>Og Abner sa til David: Jeg vil ta avsted og samle hele Israel til min herre kongen, så de kan gjøre en pakt med dig, og du kan råde over alt det du ønsker. Så lot David Abner fare, og han drog bort i fred.</span> <span class="verse"><a name="22">22</a>I det samme kom Davids folk og Joab hjem fra et herjetog og hadde meget bytte med sig; Abner var da ikke lenger hos David i Hebron, for han hadde latt ham fare, og han hadde draget bort i fred.</span> <span class="verse"><a name="23">23</a>Da nu Joab og hele hæren som var med ham, kom hjem, fikk Joab høre at Abner, Ners sønn, var kommet til kongen, og at kongen hadde latt ham fare, og at han hadde draget bort i fred.</span> <span class="verse"><a name="24">24</a>Da gikk Joab inn til kongen og sa: Hvad har du gjort? Abner kom til dig; hvorfor lot du ham da fare sin vei?</span> <span class="verse"><a name="25">25</a>Du kjenner da Abner, Ners sønn, og vet at han er kommet for å narre dig og for å få rede på all din ferd og alt det du gjør.</span> <span class="verse"><a name="26">26</a>Så gikk Joab bort igjen fra David og sendte nogen folk avsted som skulde hente Abner, og de førte ham tilbake fra Sira-brønnen; men David visste ikke noget om det.</span> <span class="verse"><a name="27">27</a>Da nu Abner kom tilbake til Hebron, tok Joab ham til side midt inn i porten for å tale med ham i ro; og der stakk han ham i underlivet, så han døde; det var for å hevne sin bror Asaels blod.</span> <span class="verse"><a name="28">28</a>Da David siden fikk høre dette, sa han: Jeg og mitt kongedømme er for evig uten skyld for Herren i Abners, Ners sønns blod.</span> <span class="verse"><a name="29">29</a>La det komme over Joabs hode og over hele hans fars hus, og la det i Joabs hus aldri fattes nogen som har flod eller er spedalsk, eller nogen som går med krykke, eller som faller for sverdet, eller som mangler brød.</span> <span class="verse"><a name="30">30</a>Således myrdet Joab og hans bror Abisai Abner, fordi han hadde drept deres bror Asael ved Gibeon under striden.</span> <span class="verse"><a name="31">31</a>Men David sa til Joab og alt folket som var hos ham: Sønderriv eders klær og bind sekk om eder og gå klagende foran Abner! Og kong David gikk selv efter båren.</span> <span class="verse"><a name="32">32</a>Så begravde de Abner i Hebron, og kongen gråt høit ved Abners grav, og alt folket gråt.</span> <span class="verse"><a name="33">33</a>Og kongen kvad denne klagesang over Abner: Skulde da Abner dø som en niding dør?</span> <span class="verse"><a name="34">34</a>Dine hender var ikke bundet og dine føtter ikke lagt i lenker; som en faller for ugjerningsmenn, så falt du. - Og alt folket blev ved å gråte over ham.</span> <span class="verse"><a name="35">35</a>Så kom alt folket for å få David til å ta mat til sig mens det ennu var dag. Men David svor: Gud la det gå mig ille både nu og siden om jeg smaker brød eller noget annet før solen går ned!</span> <span class="verse"><a name="36">36</a>Og alt folket forstod det, og de syntes godt om det; alt det kongen gjorde, syntes folket godt om.</span> <span class="verse"><a name="37">37</a>Og på den dag skjønte alt folket og hele Israel at det ikke var kongen som var ophavsmann til drapet på Abner, Ners sønn.</span> <span class="verse"><a name="38">38</a>Og kongen sa til sine menn: Vet I ikke at en høvding og stor mann er falt i Israel på denne dag?</span> <span class="verse"><a name="39">39</a>Men jeg er ennu svak og bare salvet til konge, og disse menn, Serujas sønner, er mektigere enn jeg. Herren gjengjelde den som gjør ondt, det onde han gjør!</span> </p></div</div></div></body></html>