<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/num/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/num">Numbers</a> &gt <strong>Chapter 3</strong></div><p><span class="verse"><a name="1">1</a>Dette var Arons og Moses' ætt på den tid Herren talte med Moses på Sinai berg.</span> <span class="verse"><a name="2">2</a>Navnene på Arons sønner var: Nadab, som var den førstefødte, dernæst Abihu, Eleasar og Itamar.</span> <span class="verse"><a name="3">3</a>Dette var navnene på Arons sønner, de salvede prester, som var innvidd til å gjøre prestetjeneste.</span> <span class="verse"><a name="4">4</a>Men Nadab og Abihu døde for Herrens åsyn, dengang de bar fremmed ild inn for Herrens åsyn i Sinai ørken, og de hadde ingen sønner; siden utførte Eleasar og Itamar prestetjenesten for Arons, sin fars øine.</span> <span class="verse"><a name="5">5</a>Og Herren talte til Moses og sa:</span> <span class="verse"><a name="6">6</a>La Levi stamme komme hit og still den frem for Aron, presten, så de kan tjene ham.</span> <span class="verse"><a name="7">7</a>Og de skal ta vare på det han og hele menigheten skulde varetatt foran sammenkomstens telt, og således utføre tjenesten ved tabernaklet.</span> <span class="verse"><a name="8">8</a>Og de skal ta vare på alt som hører til sammenkomstens telt, og på det som Israels barn skulde varetatt; og således skal de utføre tjenesten ved tabernaklet.</span> <span class="verse"><a name="9">9</a>Du skal gi levittene til Aron og hans sønner; blandt Israels barn skal de være helt overgitt til ham.</span> <span class="verse"><a name="10">10</a>Men Aron og hans sønner skal du sette til å ta vare på sin prestetjeneste; kommer en fremmed nær til, skal han late livet.</span> <span class="verse"><a name="11">11</a>Og Herren talte til Moses og sa:</span> <span class="verse"><a name="12">12</a>Se, jeg har tatt levittene ut blandt Israels barn i stedet for alle førstefødte, dem som åpner morsliv blandt Israels barn, forat levittene skal høre mig til.</span> <span class="verse"><a name="13">13</a>For mig hører alt førstefødt til; den dag jeg slo alt førstefødt i Egyptens land, helliget jeg mig alt som førstefødt er i Israel, både folk og fe; de skal høre mig til, mig, Herren.</span> <span class="verse"><a name="14">14</a>Og Herren talte til Moses i Sinai ørken og sa:</span> <span class="verse"><a name="15">15</a>Du skal mønstre Levis barn efter deres familier og ætter! Alt mannkjønn, fra den som er en måned gammel, og opover, skal du mønstre.</span> <span class="verse"><a name="16">16</a>Så mønstret Moses dem efter Herrens ord, som det var befalt ham.</span> <span class="verse"><a name="17">17</a>Navnene på Levis sønner var: Gerson og Kahat og Merari.</span> <span class="verse"><a name="18">18</a>Og navnene på Gersons sønner efter deres ætter var: Libni og Sime'i.</span> <span class="verse"><a name="19">19</a>Og Kahats sønner efter sine ætter var Amram og Jishar, Hebron og Ussiel.</span> <span class="verse"><a name="20">20</a>Og Meraris sønner efter sine ætter var Mahli og Musi. Dette var Levis ætter med sine familier.</span> <span class="verse"><a name="21">21</a>Til Gerson hørte libnittenes ætt og sime'ittenes ætt; dette var gersonittenes ætter.</span> <span class="verse"><a name="22">22</a>De av dem som blev mønstret, idet der blev tatt tall på alt mannkjønn, fra den som var en måned gammel, og opover, var syv tusen og fem hundre.</span> <span class="verse"><a name="23">23</a>Gersonittenes ætter hadde sin leir bak tabernaklet, mot vest.</span> <span class="verse"><a name="24">24</a>Og høvdingen for gersonittenes familie var Eljasaf, Laels sønn.</span> <span class="verse"><a name="25">25</a>Og det som Gersons barn hadde å ta vare på ved sammenkomstens telt, var selve tabernaklet med dekke og varetak og dekket for inngangen til sammenkomstens telt,</span> <span class="verse"><a name="26">26</a>og omhengene til forgården og forhenget for inngangen til forgården som er rundt om tabernaklet og alteret, og dets snorer og alt arbeidet derved.</span> <span class="verse"><a name="27">27</a>Til Kahat hørte amramittenes ætt og jisharittenes ætt og hebronittenes ætt og ussielittenes ætt; dette var kahatittenes ætter.</span> <span class="verse"><a name="28">28</a>Da der blev tatt tall på alt mannkjønn, fra den som var en måned gammel, og opover, var de åtte tusen og seks hundre mann, som skulde ta vare på det som var å vareta ved helligdommen.</span> <span class="verse"><a name="29">29</a>Kahats barns ætter hadde sin leir ved siden av tabernaklet mot syd.</span> <span class="verse"><a name="30">30</a>Og høvdingen for Kahat-ættenes familie var Elisafan, Ussiels sønn.</span> <span class="verse"><a name="31">31</a>Og det de hadde å ta vare på, var arken og bordet og lysestaken og alterne og helligdommens redskaper som bruktes ved tjenesten, og forhenget* og alt arbeidet derved. / <* for det Aller-helligste.></span> <span class="verse"><a name="32">32</a>Men den øverste høvding for levittene var Eleasar, sønn til Aron, presten; han var satt over dem som skulde ta vare på det som var å vareta ved helligdommen.</span> <span class="verse"><a name="33">33</a>Til Merari hørte mahlittenes ætt og musittenes ætt; dette var merarittenes ætter.</span> <span class="verse"><a name="34">34</a>De av dem som blev mønstret, idet der blev tatt tall på alt mannkjønn, fra dén som var en måned gammel, og opover, var seks tusen og to hundre.</span> <span class="verse"><a name="35">35</a>Og høvdingen for Merariættenes familie var Suriel, Abiha'ils sønn; de hadde sin leir ved siden av tabernaklet mot nord.</span> <span class="verse"><a name="36">36</a>Og det som Meraris barn var satt til å ta vare på, var tabernaklets planker og dets tverrstenger og dets stolper og dets fotstykker og alt som hørte til, og alt arbeidet derved</span> <span class="verse"><a name="37">37</a>og stolpene til forgården rundt omkring og fotstykkene og pluggene og snorene som hørte til.</span> <span class="verse"><a name="38">38</a>Men foran tabernaklet, mot øst, foran sammenkomstens telt, mot solens opgang, hadde Moses og Aron og hans sønner sin leir, og de tok vare på det som var å vareta ved helligdommen, det som Israels barn skulde varetatt; men kom en fremmed nær til, skulde han late livet.</span> <span class="verse"><a name="39">39</a>Alle de av levittene som blev mønstret, de som Moses og Aron mønstret efter Herrens ord, ætt for ætt, alt mannkjønn, fra den som var en måned gammel, og opover, var to og tyve tusen.</span> <span class="verse"><a name="40">40</a>Og Herren sa til Moses: Du skal mønstre alle førstefødte av mannkjønn blandt Israels barn, fra den som er en måned gammel, og opover, og føre deres navn inn i manntallet.</span> <span class="verse"><a name="41">41</a>Og så skal du la mig, Herren, få levittene i stedet for alle førstefødte blandt Israels barn, og levittenes fe i stedet for alt førstefødt blandt Israels barns fe.</span> <span class="verse"><a name="42">42</a>Da mønstret Moses alle førstefødte blandt Israels barn, således som Herren hadde befalt ham.</span> <span class="verse"><a name="43">43</a>Og da han tok tall på alle førstefødte av mannkjønn og skrev op deres navn, fra den som var en måned gammel, og opover, var de, så mange som blev mønstret, to og tyve tusen, to hundre og tre og sytti.</span> <span class="verse"><a name="44">44</a>Og Herren talte til Moses og sa:</span> <span class="verse"><a name="45">45</a>Du skal ta levittene i stedet for alle førstefødte blandt Israels barn og levittenes fe i stedet for deres fe; og levittene skal høre mig til, mig, Herren.</span> <span class="verse"><a name="46">46</a>Men som løsepenger for de to hundre og tre og sytti førstefødte av Israels barn som overskrider levittenes tall,</span> <span class="verse"><a name="47">47</a>skal du ta fem sekel for hver; efter helligdommens sekel skal du ta dem, sekelen regnet til tyve gera.</span> <span class="verse"><a name="48">48</a>Og du skal gi Aron og hans sønner disse penger som løsepenger for de overtallige blandt dem.</span> <span class="verse"><a name="49">49</a>Så tok Moses løsepengene for dem som overskred deres tall som blev utløst ved levittene;</span> <span class="verse"><a name="50">50</a>av Israels barns førstefødte fikk han pengene, et tusen, tre hundre og fem og seksti sekel efter helligdommens sekel.</span> <span class="verse"><a name="51">51</a>Og Moses gav Aron og hans sønner løsepengene efter Herrens ord, således som Herren hadde befalt Moses.</span> </p></div</div></div></body></html>