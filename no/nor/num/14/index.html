<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/num/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/num">Numbers</a> &gt <strong>Chapter 14</strong></div><p><span class="verse"><a name="1">1</a>Da tok hele menigheten til å rope og skrike, og folket gråt hele natten.</span> <span class="verse"><a name="2">2</a>Og alle Israels barn knurret mot Moses og Aron, og hele menigheten sa til dem: Gid vi var død i Egyptens land eller her i ørkenen! Å, at vi var død!</span> <span class="verse"><a name="3">3</a>Hvorfor fører Herren oss inn i dette land, så vi må falle for sverdet? Våre hustruer og våre barn vil bli til rov. Var det ikke bedre for oss å vende tilbake til Egypten?</span> <span class="verse"><a name="4">4</a>Og de sa til hverandre: La oss velge oss en høvding og vende tilbake til Egypten!</span> <span class="verse"><a name="5">5</a>Da falt Moses og Aron ned på sitt ansikt foran hele den forsamlede menighet av Israels barn.</span> <span class="verse"><a name="6">6</a>Og Josva, Nuns sønn, og Kaleb, Jefunnes sønn, som var blandt dem som hadde utspeidet landet, sønderrev sine klær</span> <span class="verse"><a name="7">7</a>og talte til hele Israels barns menighet og sa: Det land som vi drog igjennem for å utspeide det, er et overmåte godt land.</span> <span class="verse"><a name="8">8</a>Dersom Herren har velbehag i oss, så fører han oss inn i dette land og gir oss det - et land som flyter med melk og honning.</span> <span class="verse"><a name="9">9</a>Sett eder bare ikke op mot Herren og vær ikke redde for folket i det land, for vi skal fortære dem som det var brød; deres vern er veket fra dem, og Herren er med oss, vær ikke redde for dem!</span> <span class="verse"><a name="10">10</a>Da vilde hele menigheten stene dem; men Herrens herlighet åpenbarte sig i sammenkomstens telt for alle Israels barn.</span> <span class="verse"><a name="11">11</a>Og Herren sa til Moses: Hvor lenge skal dette folk forakte mig, og hvor lenge vil de la være å tro på mig, enda jeg har gjort så mange tegn iblandt dem?</span> <span class="verse"><a name="12">12</a>Jeg vil slå dem med pest og utrydde dem, og så vil jeg gjøre dig til et større og sterkere folk enn dette.</span> <span class="verse"><a name="13">13</a>Da sa Moses til Herren: Egypterne har hørt at du med din kraft har ført dette folk ut fra dem,</span> <span class="verse"><a name="14">14</a>og de har sagt det til dette lands innbyggere; de har hørt at du, Herre, er midt iblandt dette folk, at du, Herre, har åpenbaret dig for dem øie til øie, og at din sky står over dem, og at du går foran dem i en skystøtte om dagen og i en ildstøtte om natten.</span> <span class="verse"><a name="15">15</a>Men dreper du nu dette folk, alle som en, da kommer hedningene, som har hørt ditt ry, til å si:</span> <span class="verse"><a name="16">16</a>Herren maktet ikke å føre dette folk inn i det land han hadde tilsvoret dem, derfor slaktet han dem ned i ørkenen.</span> <span class="verse"><a name="17">17</a>Men la nu din kraft, Herre, vise sig stor, som du har talt og sagt:</span> <span class="verse"><a name="18">18</a>Herren er langmodig og rik på miskunnhet, han forlater misgjerning og overtredelse; men han lar ikke den skyldige ustraffet, han hjemsøker fedres misgjerning på barn, på dem i tredje og på dem i fjerde ledd.</span> <span class="verse"><a name="19">19</a>Tilgi da dette folk dets misgjerning efter din store miskunnhet, som du har tilgitt dem hele veien fra Egypten og hit!</span> <span class="verse"><a name="20">20</a>Da sa Herren: Jeg har tilgitt dem efter ditt ord.</span> <span class="verse"><a name="21">21</a>Men sa sant jeg lever og hele jorden er full av Herrens herlighet,</span> <span class="verse"><a name="22">22</a>så skal alle de menn som har sett min herlighet og de tegn som Jeg har gjort i Egypten og i ørkenen, og som nu har fristet mig ti ganger og ikke hørt på min røst,</span> <span class="verse"><a name="23">23</a>sannelig, de skal ikke se det land jeg bar tilsvoret deres fedre; ingen som har foraktet mig, skal få se det</span> <span class="verse"><a name="24">24</a>Men min tjener Kaleb - fordi det var en annen ånd i ham, og han trolig fulgte mig, så vil jeg føre ham inn i det land han har vært i, og hans ætt skal eie det.</span> <span class="verse"><a name="25">25</a>Men amalekittene og kana'anittene bor her i dalen; vend derfor om imorgen og dra ut i ørkenen på veien til det Røde Hav!</span> <span class="verse"><a name="26">26</a>Og Herren talte til Moses og Aron og sa:</span> <span class="verse"><a name="27">27</a>Hvor lenge skal denne onde menighet holde på å knurre mot mig? Jeg har hørt Israels barns knurr, hvorledes de knurrer mot mig.</span> <span class="verse"><a name="28">28</a>Si til dem: Så sant jeg lever, sier Herren: Som I har talt for mine ører*, således vil jeg gjøre med eder: / <* 4MO 14, 2.></span> <span class="verse"><a name="29">29</a>I denne ørken skal eders døde kropper falle, alle de blandt eder som blev mønstret, så mange som I er, fra tyveårsalderen og opover, I som har knurret mot mig;</span> <span class="verse"><a name="30">30</a>sannelig, I skal ikke komme inn i det land som jeg med opløftet hånd har svoret å ville la eder bo i, undtagen Kaleb, Jefunnes sønn, og Josva, Nuns sønn.</span> <span class="verse"><a name="31">31</a>Eders barn, som I sa vilde bli til rov, dem vil jeg føre der inn, og de skal lære det land å kjenne som I har ringeaktet.</span> <span class="verse"><a name="32">32</a>Men eders døde kropper skal falle i denne ørken.</span> <span class="verse"><a name="33">33</a>Og eders barn skal flakke om som hyrder i ørkenen i firti år og bøte for eders utroskap mot Herren, inntil I alle er blitt til lik i ørkenen.</span> <span class="verse"><a name="34">34</a>Likesom I utspeidet landet i firti dager, således skal I lide for eders misgjerninger i firti år, et år for hver dag; og I skal kjenne at jeg har vendt mig bort fra eder.</span> <span class="verse"><a name="35">35</a>Jeg, Herren, har sagt: Sannelig, således vil jeg gjøre med hele denne onde menighet, som har sammensvoret sig mot mig; her i ørkenen skal de gå til grunne, her skal de dø.</span> <span class="verse"><a name="36">36</a>De menn som Moses hadde sendt for å utspeide landet, og som var kommet tilbake og hadde fått hele menigheten til å knurre mot ham ved å tale ille om landet,</span> <span class="verse"><a name="37">37</a>disse menn, som hadde talt ille om landet, blev slått ned for Herrens åsyn og døde.</span> <span class="verse"><a name="38">38</a>Bare Josva, Nuns sønn, og Kaleb, Jefunnes sønn, blev i live av de menn som var gått avsted for å utspeide landet.</span> <span class="verse"><a name="39">39</a>Og Moses bar disse ord frem for alle Israels barn; da sørget folket sårt.</span> <span class="verse"><a name="40">40</a>Og de stod tidlig op om morgenen og drog opover mot fjellhøiden og sa: Se, her er vi, og vi vil dra op til det sted som Herren har talt om; for vi har syndet.</span> <span class="verse"><a name="41">41</a>Men Moses sa: Hvorfor overtreder I Herrens bud? Det vil ikke lykkes.</span> <span class="verse"><a name="42">42</a>Dra ikke der op! For Herren er ikke blandt eder, I kommer bare til å bli slått av eders fiender.</span> <span class="verse"><a name="43">43</a>For amalekittene og kana'anittene vil møte eder der, og I skal falle for sverdet, fordi I har vendt eder bort fra Herren, og Herren vil ikke være med eder.</span> <span class="verse"><a name="44">44</a>Men de drog i overmodig tross op til fjellhøiden; men Herrens pakts ark og Moses forlot ikke leiren.</span> <span class="verse"><a name="45">45</a>Da kom amalekittene og kana'anittene, som bodde der på fjellet, ned og slo dem sønder og sammen og forfulgte dem like til Horma.</span> </p></div</div></div></body></html>