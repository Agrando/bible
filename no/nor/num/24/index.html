<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/num/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/num">Numbers</a> &gt <strong>Chapter 24</strong></div><p><span class="verse"><a name="1">1</a>Da Bileam så at det var Herrens vilje at han skulde velsigne Israel, gikk han ikke bort for å søke tegn, som han hadde gjort de to første ganger, men vendte sig mot ørkenen.</span> <span class="verse"><a name="2">2</a>Og Bileam løftet sine øine og så Israel leiret efter sine stammer. Da kom Guds Ånd over ham,</span> <span class="verse"><a name="3">3</a>og han tok til å kvede og sa: Så sier Bileam, Beors sønn, så sier mannen hvis øie er lukket*, / <* nemlig for den ytre verden.></span> <span class="verse"><a name="4">4</a>så sier han som hører ord fra Gud, som skuer syner fra den Allmektige, segnet til jorden med oplatt øie:</span> <span class="verse"><a name="5">5</a>Hvor fagre er dine telt, Jakob, dine boliger, Israel!</span> <span class="verse"><a name="6">6</a>Som vide bekkedaler, som haver ved en elv, som aloëtrær Herren har plantet, som sedrer ved vannet!</span> <span class="verse"><a name="7">7</a>Det strømmer vann av hans spann, og hans ætt bor ved store vann. Mektigere enn Agag* skal hans konge være, ophøiet hans kongerike! / <* sannsynligvis et felles navn på amalekittenes konger; 1SA 15, 8.></span> <span class="verse"><a name="8">8</a>Gud førte ham ut av Egypten; styrke har han som en villokse; han skal fortære hedningefolkene som står ham imot, og knuse deres ben og gjennembore dem med sine piler.</span> <span class="verse"><a name="9">9</a>Han legger sig, han hviler som en løve, som en løvinne; hvem våger å vekke ham? Velsignet være den som velsigner dig, og forbannet den som forbanner dig!</span> <span class="verse"><a name="10">10</a>Da optendtes Balaks vrede mot Bileam, og han slo sine hender sammen. Og Balak sa til Bileam: Jeg kalte dig hit for å forbanne mine fiender, og nu har du velsignet tre ganger.</span> <span class="verse"><a name="11">11</a>Far nu hjem så fort du kan! Jeg hadde tenkt å vise dig ære, men du ser Herren har nektet dig den.</span> <span class="verse"><a name="12">12</a>Bileam svarte Balak: Sa jeg ikke allerede til de bud du sendte til mig:</span> <span class="verse"><a name="13">13</a>Om Balak gav mig sitt hus fullt av sølv og gull, kunde jeg ikke overtrede Herrens ord og gjøre noget efter mitt eget tykke, enten godt eller ondt; jeg kan ikke tale annet enn hvad Herren sier.</span> <span class="verse"><a name="14">14</a>Se, jeg vender nu hjem til mitt folk; men la mig først varsle dig om hvad dette folk skal gjøre med ditt folk i de siste dager*. / <* 1MO 49, 1.></span> <span class="verse"><a name="15">15</a>Og han tok til å kvede og sa: Så sier Bileam, Beors sønn, så sier mannen hvis øie er lukket,</span> <span class="verse"><a name="16">16</a>så sier han som hører ord fra Gud og har fått kunnskap fra den Høieste, han som skuer syner fra den Allmektige, segnet til jorden med oplatt øie:</span> <span class="verse"><a name="17">17</a>Jeg ser ham, men ikke nu, jeg skuer ham, men ikke nær; en stjerne stiger op av Jakob, et spir løfter sig fra Israel; han knuser Moabs tinninger og utrydder ufreds-ætten.</span> <span class="verse"><a name="18">18</a>Edom blir ham underlagt, og Se'ir, hans fiende, blir ham underlagt; stort velde vinner Israel.</span> <span class="verse"><a name="19">19</a>En hersker går ut fra Jakob, han utrydder av byene dem som har reddet sig dit.</span> <span class="verse"><a name="20">20</a>Så fikk han se amalekittene; da tok han til å kvede og sa: Det første blandt hedningefolkene er Amalek; men til sist skal han gå til grunne.</span> <span class="verse"><a name="21">21</a>Så fikk han se kenittene, og han tok til å kvede og sa: Fast er din bolig, og bygget på klippen ditt rede;</span> <span class="verse"><a name="22">22</a>men enda skal Kain* bli ødelagt når Assur fører dig bort i fangenskap. / <* kenittenes stamfar står i stedet for folket selv.></span> <span class="verse"><a name="23">23</a>Så tok han igjen til å kvede og sa: Ve! Hvem skal bli i live når Gud lar dette skje?</span> <span class="verse"><a name="24">24</a>Skiber kommer fra Kittims kyst*, de kuer Assur, og de kuer Eber; men også han** skal gå til grunne. / <* Kittim er egentlig Kypern, og i videre mening øene og kystene nordvest for Jødeland.> / <** han som kommer fra Kittims kyst.></span> <span class="verse"><a name="25">25</a>Så gjorde Bileam sig rede og vendte hjem igjen; og Balak drog også sin vei.</span> </p></div</div></div></body></html>