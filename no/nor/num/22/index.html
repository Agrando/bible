<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/num/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/num">Numbers</a> &gt <strong>Chapter 22</strong></div><p><span class="verse"><a name="1">1</a>Så brøt Israels barn op og leiret sig på Moabs ødemarker på hin side Jordan midt imot Jeriko.</span> <span class="verse"><a name="2">2</a>Da Balak, Sippors sønn, så alt det Israel hadde gjort mot amorittene,</span> <span class="verse"><a name="3">3</a>da blev Moab meget redd for folket, fordi det var så tallrikt, og de grudde for Israels barn.</span> <span class="verse"><a name="4">4</a>Og Moab sa til de eldste i Midian: Nu vil denne store flokk ete op alt det som er her rundt omkring oss, likesom oksen eter op markens grønne urter. - På den tid var Balak, Sippors sønn, konge i Moab.</span> <span class="verse"><a name="5">5</a>Han sendte bud til Bileam, Beors sønn, i Petor, som ligger ved den store elv, til det land hvor han bodde blandt sitt folk, for å be ham komme og si til ham: Se, her er kommet et folk fra Egypten; det fyller hele landet, og det har leiret sig midt imot mig.</span> <span class="verse"><a name="6">6</a>Så kom nu og forbann dette folk for mig, for det er mig for mektig! Kanskje jeg da kunde slå det og drive det ut av landet; for jeg vet at den du velsigner, er velsignet, og den du forbanner, er forbannet.</span> <span class="verse"><a name="7">7</a>Og Moabs eldste drog avsted sammen med Midians eldste og hadde spåmannslønn med sig; og de kom til Bileam og bar frem Balaks ord til ham.</span> <span class="verse"><a name="8">8</a>Da sa han til dem: Bli her inatt, så vil jeg gi eder svar efter som Herren taler til mig. Og Moabs høvdinger blev hos Bileam.</span> <span class="verse"><a name="9">9</a>Da kom Gud til Bileam og sa: Hvad er det for folk som er hos dig?</span> <span class="verse"><a name="10">10</a>Bileam svarte Gud: Balak, Sippors sønn, kongen i Moab, har sendt dette bud til mig:</span> <span class="verse"><a name="11">11</a>Se, her er kommet et folk fra Egypten som fyller hele landet; kom nu og forbann det for mig! Kanskje jeg da blir i stand til å stride mot det og drive det ut.</span> <span class="verse"><a name="12">12</a>Da sa Gud til Bileam: Du skal ikke gå med dem; du skal ikke forbanne folket, for det er velsignet.</span> <span class="verse"><a name="13">13</a>Om morgenen, da Bileam var stått op, sa han til Balaks høvdinger: Dra hjem til eders land! For Herren vil ikke gi mig lov til å følge med eder.</span> <span class="verse"><a name="14">14</a>Da tok Moabs høvdinger avsted, og da de kom tilbake til Balak, sa de: Bileam vilde ikke følge med oss.</span> <span class="verse"><a name="15">15</a>Da sendte Balak andre høvdinger, flere og gjævere enn de første.</span> <span class="verse"><a name="16">16</a>Og de kom til Bileam og sa til ham: Så sier Balak, Sippors sønn: Kjære, la dig ikke hindre fra å komme til mig!</span> <span class="verse"><a name="17">17</a>Jeg vil vise dig stor ære, og alt det du sier til mig, vil jeg gjøre; så kom da og forbann dette folk for mig!</span> <span class="verse"><a name="18">18</a>Da svarte Bileam og sa til Balaks tjenere: Om Balak gav mig hele sitt hus fullt av sølv og gull, kunde jeg ikke overtrede Herrens, min Guds ord, hverken i smått eller stort.</span> <span class="verse"><a name="19">19</a>Men bli nu også I her inatt, forat jeg kan få vite hvad mere Herren har å si mig.</span> <span class="verse"><a name="20">20</a>Og Gud kom til Bileam om natten og sa til ham: Dersom disse menn er kommet for å hente dig, så gjør dig ferdig og dra med dem! Men gjør ikke annet enn hvad jeg sier til dig!</span> <span class="verse"><a name="21">21</a>Om morgenen stod Bileam op og salte sin aseninne og drog med Moabs høvdinger.</span> <span class="verse"><a name="22">22</a>Men Guds vrede optendtes fordi han reiste, og Herrens engel stilte sig på veien for å stå ham imot da han kom ridende på sin aseninne og hadde sine to tjenere med sig.</span> <span class="verse"><a name="23">23</a>Og aseninnen så Herrens engel, som stod på veien med et draget sverd i sin hånd; da tok den av veien og ut på marken; men Bileam slo aseninnen for å vike den inn på veien igjen.</span> <span class="verse"><a name="24">24</a>Siden stilte Herrens engel sig på en smal vei mellem vingårdene, hvor det var stengjerde på begge sider.</span> <span class="verse"><a name="25">25</a>Og da aseninnen så Herrens engel, trykte den sig inn til muren og klemte Bileams fot mot muren; da slo han den igjen.</span> <span class="verse"><a name="26">26</a>Så gikk Herrens engel lenger frem og stilte sig på et trangt sted, hvor det ingen råd var til å bøie av, hverken til høire eller til venstre.</span> <span class="verse"><a name="27">27</a>Og da aseninnen så Herrens engel, la den sig ned under Bileam; da optendtes Bileams vrede, og han slo aseninnen med sin kjepp.</span> <span class="verse"><a name="28">28</a>Men Herren oplot aseninnens munn, og den sa til Bileam: Hvad har jeg gjort dig, siden du nu har slått mig tre ganger?</span> <span class="verse"><a name="29">29</a>Bileam svarte aseninnen: Du har hatt mig til narr. Hadde jeg bare et sverd i min hånd, så vilde jeg nu slå dig ihjel.</span> <span class="verse"><a name="30">30</a>Da sa aseninnen til Bileam: Er ikke jeg din aseninne, som du har ridd på all din tid like til denne dag? Har jeg nogensinne hatt for vis å gjøre således mot dig? Han sa: Nei!</span> <span class="verse"><a name="31">31</a>Og Herren oplot Bileams øine, så han så Herrens engel, som stod på veien med et draget sverd i sin hånd; da bøide han sig og falt ned på sitt ansikt.</span> <span class="verse"><a name="32">32</a>Og Herrens engel sa til ham: Hvorfor har du nu tre ganger slått din aseninne? Se, jeg er gått ut for å stå dig imot; for jeg ser at denne vei fører til fordervelse.</span> <span class="verse"><a name="33">33</a>Aseninnen så mig og har nu tre ganger bøid av veien for mig; hvis den ikke hadde bøid av veien for mig, så hadde jeg nu slått dig ihjel, men latt den leve.</span> <span class="verse"><a name="34">34</a>Da sa Bileam til Herrens engel: Jeg har syndet, fordi jeg ikke skjønte at du stod imot mig på veien; men hvis det er dig imot, så vil jeg vende tilbake.</span> <span class="verse"><a name="35">35</a>Herrens engel sa til Bileam: Følg med mennene! Men tal ikke annet enn hvad jeg sier til dig! Så fulgte Bileam med Balaks høvdinger.</span> <span class="verse"><a name="36">36</a>Da Balak hørte at Bileam kom, drog han ham i møte til den by i Moab som ligger på grensen ved Arnon, ved den ytterste grense.</span> <span class="verse"><a name="37">37</a>Og Balak sa til Bileam: Sendte jeg ikke bud til dig og bad dig komme hit? Hvorfor kom du ikke til mig? Mener du jeg ikke skulde kunne vise dig ære nok?</span> <span class="verse"><a name="38">38</a>Bileam svarte: Nu ser du jeg er kommet til dig; men står det vel i min makt å tale noget? Det ord Gud legger i min munn, det må jeg tale.</span> <span class="verse"><a name="39">39</a>Så drog Bileam med Balak, og de kom til Kirjat-Husot.</span> <span class="verse"><a name="40">40</a>Og Balak ofret storfe og småfe og sendte til Bileam og de høvdinger som var med ham.</span> <span class="verse"><a name="41">41</a>Morgenen efter tok Balak Bileam med sig og førte ham op på Bamot Ba'al; derfra så han den ytterste del av folket.</span> </p></div</div></div></body></html>