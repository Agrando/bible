<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/num/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/num">Numbers</a> &gt <strong>Chapter 23</strong></div><p><span class="verse"><a name="1">1</a>Da sa Bileam til Balak: Bygg syv alter for mig her, og la mig få hit syv okser og syv værer!</span> <span class="verse"><a name="2">2</a>Balak gjorde som Bileam sa; og Balak og Bileam ofret en okse og en vær på hvert alter.</span> <span class="verse"><a name="3">3</a>Så sa Bileam til Balak: Bli stående her ved ditt brennoffer, så vil jeg gå bort en stund; kanskje Herren kommer mig i møte, og hvad han lar mig skue, det skal jeg la dig få vite. Så gikk han op på en bar høide.</span> <span class="verse"><a name="4">4</a>Der kom Gud Bileam i møte, og Bileam sa til ham: Nu har jeg stelt til syv alter og ofret en okse og en vær på hvert alter.</span> <span class="verse"><a name="5">5</a>Da la Herren et ord i Bileams munn og sa: Vend tilbake til Balak og tal som jeg har sagt dig!</span> <span class="verse"><a name="6">6</a>Da han kom tilbake, så han Balak stå ved sitt brennoffer sammen med alle Moabs høvdinger.</span> <span class="verse"><a name="7">7</a>Da tok han til å kvede og sa: Fra Aram henter mig Balak, fra Østens fjell Moabs konge: Kom og forbann for mig Jakob! Kom og tal ondt over Israel!</span> <span class="verse"><a name="8">8</a>Hvorledes skal jeg forbanne den Gud ikke forbanner? Hvorledes skal jeg tale ondt over den Herren ikke taler ondt over?</span> <span class="verse"><a name="9">9</a>For fra fjellets tinde ser jeg ham, og fra høidene skuer jeg ham: Se, det er et folk som bor for sig selv, og blandt hedningefolkene regner det sig ikke.</span> <span class="verse"><a name="10">10</a>Hvem teller Jakobs ætt, tall-løs som støvet, eller endog bare fjerdedelen av Israel? Min sjel dø de opriktiges død, og mitt endelikt vorde som deres!</span> <span class="verse"><a name="11">11</a>Da sa Balak til Bileam: Hvad har du gjort mot mig? Til å forbanne mine fiender hentet jeg dig, og se, du har velsignet!</span> <span class="verse"><a name="12">12</a>Men han svarte: Skulde jeg ikke akte på det Herren legger i min munn, og tale det?</span> <span class="verse"><a name="13">13</a>Da sa Balak til ham: Kjære, kom og vær med mig til et annet sted, hvorfra du kan se dem - dog vil du bare få se den ytterste del av folket, det hele folk får du ikke se - og forbann dem for mig derfra!</span> <span class="verse"><a name="14">14</a>Så tok han ham med sig til speider-haugen på toppen av Pisga og bygget der syv alter og ofret en okse og en vær på hvert alter.</span> <span class="verse"><a name="15">15</a>Og Bileam sa til Balak: Bli stående her ved ditt brennoffer mens jeg går der bort for å få en åpenbaring.</span> <span class="verse"><a name="16">16</a>Og Herren kom Bileam i møte og la et ord i hans munn og sa: Vend tilbake til Balak og tal som jeg har sagt dig!</span> <span class="verse"><a name="17">17</a>Da han kom til ham, så han ham stå ved sitt brennoffer sammen med Moabs høvdinger; og Balak sa til ham: Hvad har Herren talt?</span> <span class="verse"><a name="18">18</a>Da tok han til å kvede og sa: Stå op, Balak, og hør! Lytt til mig, du Sippors sønn!</span> <span class="verse"><a name="19">19</a>Gud er ikke et menneske at han skulde lyve, ei heller et menneskes barn at han skulde angre; skulde han si noget og ikke gjøre det, skulde han tale og ikke sette det i verk?</span> <span class="verse"><a name="20">20</a>Se, å velsigne blev mig gitt; han har velsignet, og jeg kan ikke omstøte det.</span> <span class="verse"><a name="21">21</a>Ei skuer han urett i Jakob, ei ser han elendighet i Israel; Herren hans Gud er med ham, og kongejubel lyder der.</span> <span class="verse"><a name="22">22</a>Gud førte dem ut av Egypten; styrke har de som en villokse.</span> <span class="verse"><a name="23">23</a>For ikke finnes det trolldom i Jakob, og ikke spådomskunster i Israel; når tiden er der, blir det sagt til Jakob og til Israel hvad Gud vil gjøre.</span> <span class="verse"><a name="24">24</a>Se - et folk som reiser sig som en løvinne, springer op som en løve; ei legger det sig før det har mettet sig med rov og drukket dreptes blod.</span> <span class="verse"><a name="25">25</a>Da sa Balak til Bileam: Du skal hverken forbanne det eller velsigne det.</span> <span class="verse"><a name="26">26</a>Men Bileam svarte Balak: Har jeg ikke allerede sagt dig at jeg i ett og alt må gjøre som Herren sier?</span> <span class="verse"><a name="27">27</a>Da sa Balak til Bileam: Kjære, kom, så vil jeg ta dig med til et annet sted; kanskje Gud vil tillate at du forbanner dem for mig derfra.</span> <span class="verse"><a name="28">28</a>Så tok Balak Bileam med op på toppen av Peor, hvorfra en skuer ut over ørkenen.</span> <span class="verse"><a name="29">29</a>Da sa Bileam til Balak: Bygg syv alter for mig her og la mig få syv okser og syv værer!</span> <span class="verse"><a name="30">30</a>Og Balak gjorde som Bileam sa, og ofret en okse og en vær på hvert alter.</span> </p></div</div></div></body></html>