<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/num/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/num">Numbers</a> &gt <strong>Chapter 16</strong></div><p><span class="verse"><a name="1">1</a>Korah, en sønn av Jishar, sønn av Kahat, Levis sønn, og Datan og Abiram, sønner av Eliab, og On, en sønn av Pelet, av Rubens ætt, tok en flokk med sig.</span> <span class="verse"><a name="2">2</a>De trådte fram for Moses, og sammen med dem to hundre og femti menn av Israels barn, høvdinger i menigheten, utkåret til medlemmer av folkerådet, aktede menn.</span> <span class="verse"><a name="3">3</a>De flokket sig sammen mot Moses og Aron og sa til dem: Nu får det være nok! Hele menigheten er hellig, alle sammen, og Herren er midt iblandt dem; hvorfor ophøier I eder da over Herrens menighet?</span> <span class="verse"><a name="4">4</a>Da Moses hørte disse ord, falt han på sitt ansikt.</span> <span class="verse"><a name="5">5</a>Og han talte til Korah og hele hans flokk og sa: Imorgen skal Herren åpenbare hvem som tilhører ham, og hvem som er hellig, så han lar ham komme nær til sig; og den som han utvelger, ham vil han la komme nær til sig.</span> <span class="verse"><a name="6">6</a>Gjør nu dette: Ta eder ildkar, både Korah og hele hans flokk,</span> <span class="verse"><a name="7">7</a>og ha ild i dem og legg røkelse på dem for Herrens åsyn imorgen, og den mann som Herren utvelger, han skal være den hellige. Det får nu være nok, I Levis barn!</span> <span class="verse"><a name="8">8</a>Og Moses sa til Korah: Hør nu, I Levis barn!</span> <span class="verse"><a name="9">9</a>Er det for lite for eder at Israels Gud har utskilt eder fra Israels menighet for å la eder komme nær til sig, så I skal utføre tjenesten ved Herrens tabernakel og stå for menighetens åsyn for å tjene den?</span> <span class="verse"><a name="10">10</a>Han har latt dig komme nær til, og med dig alle dine brødre, Levis barn; og nu attrår I endog prestedømmet!</span> <span class="verse"><a name="11">11</a>Derfor er du og hele din flokk oprørere mot Herren; for hvad er Aron, at I knurrer mot ham?</span> <span class="verse"><a name="12">12</a>Så sendte Moses bud efter Datan og Abiram, Eliabs sønner; men de sa: Vi kommer ikke.</span> <span class="verse"><a name="13">13</a>Er det ikke nok at du har ført oss op fra et land som flyter med melk og honning, for å la oss dø i ørkenen, siden du endog vil gjøre dig til hersker over oss?</span> <span class="verse"><a name="14">14</a>Heller ikke har du ført oss inn i et land som flyter med melk og honning, eller gitt oss åkrer og vingårder i eie; tenker du du kan synkverve disse folk? Vi kommer ikke</span> <span class="verse"><a name="15">15</a>Da blev Moses meget vred og sa til Herren: Vend dig ikke til deres offer! Ikke så meget som et asen har jeg tatt fra dem, og ikke en eneste blandt dem har jeg gjort noget ondt.</span> <span class="verse"><a name="16">16</a>Så sa Moses til Korah: Imorgen skal du og hele din flokk stille eder frem for Herrens åsyn, du og de og Aron!</span> <span class="verse"><a name="17">17</a>Og I skal ta hver sitt ildkar og legge røkelse på dem, og I skal bære hver sitt ildkar frem for Herrens åsyn, to hundre og femti ildkar, og du og Aron skal og ta hver sitt ildkar.</span> <span class="verse"><a name="18">18</a>Så tok de hver sitt ildkar og hadde ild i dem og la røkelse på dem; og de stilte sig ved inngangen til sammenkomstens telt, og likeså Moses og Aron.</span> <span class="verse"><a name="19">19</a>Og Korah samlet hele menigheten imot dem ved inngangen til sammenkomstens telt; da åpenbarte Herrens herlighet sig for hele menigheten.</span> <span class="verse"><a name="20">20</a>Og Herren talte til Moses og Aron og sa:</span> <span class="verse"><a name="21">21</a>Skill eder ut fra denne menighet, så vil jeg gjøre ende på dem i et øieblikk.</span> <span class="verse"><a name="22">22</a>Men de falt ned på sitt ansikt og sa: Gud, du Gud som råder over livsens ånde i alt kjød! Vredes du på hele menigheten fordi om én mann synder?</span> <span class="verse"><a name="23">23</a>Da talte Herren til Moses og sa:</span> <span class="verse"><a name="24">24</a>Tal til menigheten og si: Gå bort fra hele plassen rundt omkring Korahs, Datans og Abirams bolig!</span> <span class="verse"><a name="25">25</a>Så stod Moses op og gikk til Datan og Abiram, og de eldste i Israel fulgte ham.</span> <span class="verse"><a name="26">26</a>Og han talte til menigheten og sa: Vik bort fra disse ugudelige menns telter, og rør ikke ved noget av det som hører dem til, forat I ikke skal bli bortrykket for alle deres synders skyld!</span> <span class="verse"><a name="27">27</a>Da gikk de bort fra Korahs, Datans og Abirams bolig, rundt omkring; men Datan og Abiram var gått ut og stod i inngangen til sine telt med sine hustruer og sine barn, både store og små.</span> <span class="verse"><a name="28">28</a>Og Moses sa: Derpå skal I kjenne at det er Herren som har sendt mig til å gjøre alle disse gjerninger, og at det ikke er av egen drift jeg gjør det:</span> <span class="verse"><a name="29">29</a>Dersom disse folk dør på samme måte som alle andre mennesker, eller de hjemsøkes på samme måte som alle andre mennesker, da har Herren ikke sendt mig;</span> <span class="verse"><a name="30">30</a>men dersom Herren gjør noget som ikke før er hendt - dersom jorden lukker op sin munn og sluker dem og alle deres, så de farer levende ned i dødsriket, da vet I at disse menn har foraktet Herren.</span> <span class="verse"><a name="31">31</a>Med det samme han hadde endt denne tale, da revnet jorden under dem;</span> <span class="verse"><a name="32">32</a>jorden lukket op sin munn og slukte dem og deres boliger og alle de folk som hørte Korah til, og alt det de eide,</span> <span class="verse"><a name="33">33</a>og de fòr levende ned i dødsriket med alle sine; jorden skjulte dem, og de omkom og blev utryddet av menigheten.</span> <span class="verse"><a name="34">34</a>Og hele Israel som stod rundt omkring dem, rømte da de hørte deres skrik; de sa: Jorden kunde sluke oss og.</span> <span class="verse"><a name="35">35</a>Og det fòr ild ut fra Herren og fortærte de to hundre og femti menn som hadde båret frem røkelsen.</span> <span class="verse"><a name="36">36</a>Da talte Herren til Moses og sa:</span> <span class="verse"><a name="37">37</a>Si til Eleasar, Arons sønn, presten, at han skal ta ildkarene ut av branden, men sprede glørne langt bort! For de er hellige,</span> <span class="verse"><a name="38">38</a>de ildkar som tilhørte disse menn som ved sin synd har forbrutt sitt liv; der skal gjøres tynne plater av dem til å klæ alteret med, for de bar dem frem for Herrens åsyn, og derfor er de hellige; og de skal være til et tegn for Israels barn.</span> <span class="verse"><a name="39">39</a>Så tok Eleasar, presten, de ildkar av kobber som de hadde båret frem de menn som var brent op, og lot dem hamre ut til plater til å klæ alteret med,</span> <span class="verse"><a name="40">40</a>forat Israels barn skulde komme i hu at ingen fremmed mann - ingen som ikke er av Arons ætt - skulde komme nær til for å brenne røkelse for Herrens åsyn, så det ikke skulde gå ham som det gikk Korah og hans flokk - således som Herren hadde talt til ham ved Moses.</span> <span class="verse"><a name="41">41</a>Men dagen efter knurret hele Israels barns menighet mot Moses og Aron og sa: Det er I som har slått Herrens folk ihjel!</span> <span class="verse"><a name="42">42</a>Da nu menigheten samlet sig imot Moses og Aron, vendte de sig begge mot sammenkomstens telt, og se, skyen dekket det, og Herrens herlighet åpenbarte sig.</span> <span class="verse"><a name="43">43</a>Og Moses og Aron gikk frem foran sammenkomstens telt,</span> <span class="verse"><a name="44">44</a>og Herren talte til Moses og sa:</span> <span class="verse"><a name="45">45</a>Gå bort fra denne menighet, så vil jeg gjøre ende på dem i et øieblikk. Da falt de ned på sitt ansikt,</span> <span class="verse"><a name="46">46</a>og Moses sa til Aron: Ta ildkaret og ha ild fra alteret i det og legg røkelse på og skynd dig så bort til menigheten med det og gjør soning for dem! For vreden er gått ut fra Herrens åsyn, hjemsøkelsen har begynt.</span> <span class="verse"><a name="47">47</a>Og Aron gjorde som Moses hadde sagt, og tok ildkaret og løp midt inn i flokken, og se, hjemsøkelsen hadde alt begynt blandt folket. Så la han røkelsen på og gjorde soning for folket,</span> <span class="verse"><a name="48">48</a>mens han stod der mellem de døde og de levende; da stanset hjemsøkelsen.</span> <span class="verse"><a name="49">49</a>Men det var fjorten tusen og syv hundre mann som døde under hjemsøkelsen, foruten dem som døde for Korahs skyld.</span> <span class="verse"><a name="50">50</a>Og Aron vendte tilbake til Moses ved inngangen til sammenkomstens telt; og hjemsøkelsen var stanset.</span> </p></div</div></div></body></html>