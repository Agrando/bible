<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/num/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/num">Numbers</a> &gt <strong>Chapter 28</strong></div><p><span class="verse"><a name="1">1</a>Og Herren talte til Moses og sa:</span> <span class="verse"><a name="2">2</a>Byd Israels barn og si til dem: Mitt offer, min mat, mine ildoffer, som er til velbehagelig duft for mig, skal I akte på å bære frem for mig til fastsatt tid.</span> <span class="verse"><a name="3">3</a>Og du skal si til dem: Dette er det ildoffer som I skal bære frem for Herren: hver dag to årsgamle lam uten lyte til et stadig brennoffer.</span> <span class="verse"><a name="4">4</a>Det ene lam skal du ofre om morgenen, og det andre skal du ofre mellem de to aftenstunder,</span> <span class="verse"><a name="5">5</a>og som matoffer tiendedelen av en efa fint mel blandet med fjerdedelen av en hin olje av støtte oliven.</span> <span class="verse"><a name="6">6</a>Dette er det stadige brennoffer, det samme som blev ofret ved Sinai berg til en velbehagelig duft, et ildoffer for Herren.</span> <span class="verse"><a name="7">7</a>Og drikkofferet som hører til det første lam, skal være fjerdedelen av en hin; i helligdommen skal du ofre drikkoffer av sterk drikk til Herren.</span> <span class="verse"><a name="8">8</a>Det andre lam skal du ofre mellem de to aftenstunder; med det samme matoffer som om morgenen og med det samme drikkoffer skal du ofre det; det er et ildoffer til en velbehagelig duft for Herren.</span> <span class="verse"><a name="9">9</a>På sabbatsdagen skal du ofre to årsgamle lam uten lyte og som matoffer to tiendedeler av en efa fint mel blandet med olje, og drikkofferet som hører til.</span> <span class="verse"><a name="10">10</a>Dette er sabbats-brennofferet, som skal bæres frem hver sabbat, foruten det stadige brennoffer med tilhørende drikkoffer.</span> <span class="verse"><a name="11">11</a>Den første dag i hver måned skal I ofre Herren et brennoffer: to unge okser og en vær og syv årsgamle lam uten lyte,</span> <span class="verse"><a name="12">12</a>og til matoffer tre tiendedeler av en efa fint mel blandet med olje for hver okse, og til væren to tiendedeler fint mel blandet med olje</span> <span class="verse"><a name="13">13</a>og en tiendedel fint mel blandet med olje for hvert lam; da er det et brennoffer til en velbehagelig duft, et ildoffer for Herren;</span> <span class="verse"><a name="14">14</a>og drikkofferne som hører til, skal være en halv hin vin for hver okse og tredjedelen av en hin til væren og fjerdedelen av en hin for hvert lam. Dette er måneds-brennofferet, som skal bæres frem hver nymånedag i året.</span> <span class="verse"><a name="15">15</a>Der skal også ofres en gjetebukk som syndoffer til Herren, foruten det stadige brennoffer med tilhørende drikkoffer.</span> <span class="verse"><a name="16">16</a>I den første måned, på den fjortende dag i måneden, er det påske for Herren.</span> <span class="verse"><a name="17">17</a>Og på den femtende dag i samme måned er det høitid; i syv dager skal der etes usyret brød.</span> <span class="verse"><a name="18">18</a>På den første dag skal det være en hellig sammenkomst; I skal ikke gjøre nogen arbeidsgjerning.</span> <span class="verse"><a name="19">19</a>Og I skal ofre et ildoffer, et brennoffer for Herren: to unge okser og en vær og syv årsgamle lam - uten lyte skal de være -</span> <span class="verse"><a name="20">20</a>og som tilhørende matoffer fint mel blandet med olje; tre tiendedeler av en efa skal I ofre for hver okse og til væren to tiendedeler,</span> <span class="verse"><a name="21">21</a>og en tiendedel for hvert av de syv lam,</span> <span class="verse"><a name="22">22</a>og en gjetebukk som syndoffer, til å gjøre soning for eder.</span> <span class="verse"><a name="23">23</a>Dette skal I ofre foruten morgen-brennofferet, som hører til det stadige brennoffer*. / <* 4MO 28, 3-8.></span> <span class="verse"><a name="24">24</a>Sådanne offer skal I ofre hver dag i syv dager; det er ildoffermat til en velbehagelig duft for Herren; foruten det stadige brennoffer med tilhørende drikkoffer skal det ofres.</span> <span class="verse"><a name="25">25</a>Og på den syvende dag skal I holde en hellig sammenkomst; I skal ikke gjøre nogen arbeidsgjerning.</span> <span class="verse"><a name="26">26</a>På førstegrødens dag, når I bærer frem for Herren et offer av den nye grøde, på ukenes høitid, skal I holde en hellig sammenkomst; I skal ikke gjøre nogen arbeidsgjerning.</span> <span class="verse"><a name="27">27</a>Og I skal ofre et brennoffer til en velbehagelig duft for Herren: to unge okser og en vær og syv årsgamle lam,</span> <span class="verse"><a name="28">28</a>og som tilhørende matoffer fint mel blandet med olje, tre tiendedeler av en efa for hver okse og til væren to tiendedeler,</span> <span class="verse"><a name="29">29</a>og en tiendedel for hvert av de syv lam,</span> <span class="verse"><a name="30">30</a>og en gjetebukk til å gjøre soning for eder.</span> <span class="verse"><a name="31">31</a>Foruten det stadige brennoffer med tilhørende matoffer skal I ofre disse offer - uten lyte skal de være - med tilhørende drikkoffer.</span> </p></div</div></div></body></html>