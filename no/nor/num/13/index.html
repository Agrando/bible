<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/num/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/num">Numbers</a> &gt <strong>Chapter 13</strong></div><p><span class="verse"><a name="1">1</a>Og Herren talte til Moses og sa:</span> <span class="verse"><a name="2">2</a>Send avsted menn for å utspeide Kana'ans land, som jeg nu vil gi Israels barn! En mann for hver fedrenestamme skal I sende; hver av dem skal være en høvding blandt folket.</span> <span class="verse"><a name="3">3</a>Da sendte Moses dem fra ørkenen Paran efter Herrens ord; alle var de overhoder for Israels barn.</span> <span class="verse"><a name="4">4</a>Og dette var deres navn: For Rubens stamme Sammua, Sakkurs sønn,</span> <span class="verse"><a name="5">5</a>for Simeons stamme Safat, Horis sønn,</span> <span class="verse"><a name="6">6</a>for Juda stamme Kaleb, Jefunnes sønn,</span> <span class="verse"><a name="7">7</a>for Issakars stamme Jigeal, Josefs sønn,</span> <span class="verse"><a name="8">8</a>for Efra'ims stamme Hosea, Nuns sønn,</span> <span class="verse"><a name="9">9</a>for Benjamins stamme Palti, Rafus sønn,</span> <span class="verse"><a name="10">10</a>for Sebulons stamme Gaddiel, Sodis sønn,</span> <span class="verse"><a name="11">11</a>for Josefs stamme, for Manasse stamme Gaddi, Susis sønn,</span> <span class="verse"><a name="12">12</a>for Dans stamme Ammiel, Gemallis sønn,</span> <span class="verse"><a name="13">13</a>for Asers stamme Setur, Mikaels sønn,</span> <span class="verse"><a name="14">14</a>for Naftali stamme Nahbi, Vofsis sønn,</span> <span class="verse"><a name="15">15</a>for Gads stamme Ge'uel, Makis sønn.</span> <span class="verse"><a name="16">16</a>Dette var navnene på de menn som Moses sendte for å utspeide landet; men Moses gav Hosea, Nuns sønn, navnet Josva.</span> <span class="verse"><a name="17">17</a>Og Moses sendte dem for å utspeide Kana'ans land, og han sa til dem: Dra op her til sydlandet og stig op i fjellene</span> <span class="verse"><a name="18">18</a>og se hvordan landet er, og om folket som bor der, er sterkt eller svakt, om det er lite eller stort,</span> <span class="verse"><a name="19">19</a>og hvordan det land er som det bor i, om det er godt eller dårlig, og hvordan de byer er som det bor i, om det bor i leire eller i festninger,</span> <span class="verse"><a name="20">20</a>og hvordan jorden er, om den er fet eller mager, om det er trær der eller ikke! Vær ved godt mot og ta med eder av landets frukt! Det var nettop på den tid de første druer blev modne.</span> <span class="verse"><a name="21">21</a>Så drog de da op og utspeidet landet fra ørkenen Sin til Rehob, bortimot Hamat.</span> <span class="verse"><a name="22">22</a>De drog op til sydlandet og kom til Hebron; der bodde Akiman, Sesai og Talmai, Anaks barn - Hebron var bygget syv år før Soan i Egypten.</span> <span class="verse"><a name="23">23</a>Så kom de til Eskol-dalen; der skar de av en vinranke med en drueklase, og den bar to mann mellem sig på en stang; likeledes tok de granatepler og fikener.</span> <span class="verse"><a name="24">24</a>Dette sted blev kalt Eskol-dalen* efter den drueklase som Israels barn skar av der. / <* d.e. drueklasens dal.></span> <span class="verse"><a name="25">25</a>Da firti dager var til ende, vendte de tilbake efter å ha utspeidet landet.</span> <span class="verse"><a name="26">26</a>De gikk avsted og fant Moses og Aron og hele Israels barns menighet i ørkenen Paran, i Kades, og gav dem og hele menigheten beskjed om hvad de hadde sett, og viste dem landets frukt.</span> <span class="verse"><a name="27">27</a>De fortalte ham og sa: Vi kom til det land du sendte oss til, og det flyter virkelig med melk og honning, og her er dets frukt.</span> <span class="verse"><a name="28">28</a>Men det folk som bor i landet, er sterkt, og byene er som festninger og meget store; der så vi også Anaks barn.</span> <span class="verse"><a name="29">29</a>Amalekittene bor i sydlandet, og hetittene og jebusittene og amorittene bor i fjellbygdene, og kana'anittene bor ute ved havet og langsmed Jordan.</span> <span class="verse"><a name="30">30</a>Men da folket knurret mot Moses, søkte Kaleb å stagge dem og sa: Vi vil dra op og ta landet i eie; vi skal nok få det i vår makt.</span> <span class="verse"><a name="31">31</a>Men de menn som hadde vært med ham der op, sa: Vi makter ikke å dra op mot det folk; for det er sterkere enn vi.</span> <span class="verse"><a name="32">32</a>Og de talte ille blandt Israels barn om det land de hadde utspeidet, og sa: Det land vi drog igjennem for å utspeide det, er et land som fortærer* sine innbyggere, og alle de vi så der, var høivoksne folk; / <* ved de kriger som føres der.></span> <span class="verse"><a name="33">33</a>der så vi kjempene, Anaks barn av kjempeætten, og mot dem var vi i våre egne øine som gresshopper, og det syntes også de at vi var.</span> </p></div</div></div></body></html>