<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/num/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/num">Numbers</a> &gt <strong>Chapter 27</strong></div><p><span class="verse"><a name="1">1</a>Men Selofhads døtre - han var sønn av Hefer, Gileads sønn, som igjen var sønn av Makir, Manasses sønn, av Manasses, Josefs sønns ætt, og hans døtre hette Mahla, Noa og Hogla og Milka og Tirsa -</span> <span class="verse"><a name="2">2</a>de gikk frem for Moses og Eleasar, presten, og høvdingene og hele menigheten ved inngangen til sammenkomstens telt og sa:</span> <span class="verse"><a name="3">3</a>Vår far døde i ørkenen, og han var ikke med i den flokk som satte sig op mot Herren - i Korahs flokk - men han døde for sin egen synds skyld*, og han hadde ingen sønner. / <* 4MO 14, 29.></span> <span class="verse"><a name="4">4</a>Hvorfor skal vår fars navn gå ut av hans ætt, fordi om han ingen sønn hadde? Gi oss eiendom blandt vår fars brødre!</span> <span class="verse"><a name="5">5</a>Og Moses førte deres sak frem for Herrens åsyn.</span> <span class="verse"><a name="6">6</a>Da sa Herren til Moses:</span> <span class="verse"><a name="7">7</a>Selofhads døtre har rett i det de sier; du skal gi dem eiendom til arv blandt deres fars brødre og la deres fars arv gå over til dem.</span> <span class="verse"><a name="8">8</a>Og til Israels barn skal du tale således: Når en mann dør, og han ingen sønn har, da skal I la hans arv gå over til hans datter.</span> <span class="verse"><a name="9">9</a>Og dersom han ingen datter har, så skal I gi hans brødre hans arv.</span> <span class="verse"><a name="10">10</a>Og dersom han ingen brødre har, så skal I gi hans fars brødre hans arv.</span> <span class="verse"><a name="11">11</a>Men dersom hans far ingen brødre har, så skal I gi hans arv til den nærmeste frende i ætten; han skal arve den. Dette skal være gjeldende rett blandt Israels barn, således som Herren har befalt Moses.</span> <span class="verse"><a name="12">12</a>Siden sa Herren til Moses: Stig op på Abarim-fjellet her og se utover landet som jeg har gitt Israels barn!</span> <span class="verse"><a name="13">13</a>Og når du har sett det, da skal du og samles til dine fedre likesom din bror Aron blev samlet til sine fedre,</span> <span class="verse"><a name="14">14</a>fordi I var. gjenstridige mot mitt ord i ørkenen Sin, dengang menigheten kivedes med mig, og I skulde helliget mig ved å la vann strømme frem for deres øine. Det er Meribas vann ved Kades i ørkenen Sin.</span> <span class="verse"><a name="15">15</a>Da talte Moses til Herren og sa:</span> <span class="verse"><a name="16">16</a>Herre, du Gud som råder over livsens ånde i alt kjød, vil du ikke sette en mann over menigheten,</span> <span class="verse"><a name="17">17</a>som kan gå ut og inn foran dem, og som kan føre dem ut og føre dem inn, så Herrens menighet ikke skal være som får uten hyrde!</span> <span class="verse"><a name="18">18</a>Og Herren sa til Moses: Ta Josva, Nuns sønn. Han er en mann som det er ånd i. Legg din hånd på ham,</span> <span class="verse"><a name="19">19</a>og still ham frem for Eleasar, presten, og for hele menigheten og innsett ham i hans tjeneste for deres øine,</span> <span class="verse"><a name="20">20</a>og legg noget av din verdighet på ham, så hele Israels barns menighet må lyde ham!</span> <span class="verse"><a name="21">21</a>Og han skal stå frem for Eleasar, presten, og Eleasar skal for Herrens åsyn søke urims dom for ham; efter hans ord skal de gå ut, og efter hans ord skal de gå inn, han selv med alle Israels barn og hele menigheten.</span> <span class="verse"><a name="22">22</a>Så gjorde Moses som Herren hadde befalt ham; han tok Josva og stilte ham frem for Eleasar, presten, og for hele menigheten,</span> <span class="verse"><a name="23">23</a>og han la sine hender på ham og innsatte ham i hans tjeneste, således som Herren hadde talt ved Moses.</span> </p></div</div></div></body></html>