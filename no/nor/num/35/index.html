<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/num/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/num">Numbers</a> &gt <strong>Chapter 35</strong></div><p><span class="verse"><a name="1">1</a>Og Herren talte til Moses på Moabs ødemarker ved Jordan, midt imot Jeriko, og sa:</span> <span class="verse"><a name="2">2</a>Byd Israels barn at de skal gi levittene byer av sin arveeiendom til å bo i; dessuten skal I gi levittene jorder rundt omkring disse byer.</span> <span class="verse"><a name="3">3</a>De skal ha byene til å bo i, og jordene som hører til, skal være til beite for deres kløvdyr og for deres fe og for alle deres andre dyr.</span> <span class="verse"><a name="4">4</a>Og jordene omkring byene, som I skal gi levittene, skal strekke sig fra bymuren tusen alen utefter rundt omkring.</span> <span class="verse"><a name="5">5</a>Utenfor byen skal I måle to tusen alen på østsiden og to tusen alen på sydsiden og to tusen alen på vestsiden og to tusen alen på nordsiden, og byen skal være i midten; dette skal være jordene til deres byer.</span> <span class="verse"><a name="6">6</a>De byer I skal gi levittene, skal være de seks tilfluktsstæder som I skal gi, forat manndrapere kan fly dit, og foruten dem skal I gi to og firti byer.</span> <span class="verse"><a name="7">7</a>I alt skal I gi levittene åtte og firti byer med tilhørende jorder.</span> <span class="verse"><a name="8">8</a>Og av de byer som I skal gi av Israels barns eiendom, skal I ta flere av de store stammer og færre av de mindre; enhver av dem skal gi levittene byer efter som de har fått land til.</span> <span class="verse"><a name="9">9</a>Og Herren talte til Moses og sa:</span> <span class="verse"><a name="10">10</a>Tal til Israels barn og si til dem: Når I er gått over Jordan inn i Kana'ans land,</span> <span class="verse"><a name="11">11</a>da skal I velge ut nogen byer som skal være tilfluktsstæder for eder, forat en manndraper som av vanvare slår nogen ihjel, kan fly dit.</span> <span class="verse"><a name="12">12</a>Disse byer skal I ha til tilfluktsstæder for manndraperen når han flykter for blodhevneren, forat han ikke skal dø før han har stått til doms for menigheten.</span> <span class="verse"><a name="13">13</a>Og de av eders byer som I skal gi til tilfluktsstæder, skal være seks i tallet.</span> <span class="verse"><a name="14">14</a>De tre byer skal I gi på hin side* Jordan, og de tre andre byer skal I gi i Kana'ans land; de skal være tilfluktsstæder. / <* østenfor.></span> <span class="verse"><a name="15">15</a>Både for Israels barn og for de fremmede og innflyttede som bor iblandt dem, skal disse seks byer være tilfluktsstæder, så hver den som av vanvare slår nogen ihjel, kan fly dit.</span> <span class="verse"><a name="16">16</a>Den som slår nogen med et jernredskap så han dør, han er en manndraper, og manndraperen skal late livet.</span> <span class="verse"><a name="17">17</a>Og den som tar en sten i sin hånd stor nok til å drepe en med og slår nogen med den så han dør, han er en manndraper, og manndraperen skal late livet.</span> <span class="verse"><a name="18">18</a>Eller om en har et redskap av tre i sin hånd, som han kan drepe folk med, og slår nogen med det så han dør, da er han en manndraper, og manndraperen skal late livet.</span> <span class="verse"><a name="19">19</a>Blodhevneren kan drepe manndraperen; når han treffer på ham, kan han drepe ham.</span> <span class="verse"><a name="20">20</a>Dersom en støter til nogen av hat eller kaster noget på ham med vilje så han dør,</span> <span class="verse"><a name="21">21</a>eller av fiendskap slår ham med sin hånd så han dør, da skal den som slo, late livet; han er en manndraper, og blodhevneren kan drepe manndraperen når han treffer på ham.</span> <span class="verse"><a name="22">22</a>Men dersom en støter til nogen av vanvare, uten fiendskap, eller kaster en eller annen ting på ham uten å ville noget ondt,</span> <span class="verse"><a name="23">23</a>eller uten å se ham rammer ham med en sten stor nok til å drepe en med, så han dør, men drapsmannen ikke er hans fiende og ikke vil ham noget ondt,</span> <span class="verse"><a name="24">24</a>da skal menigheten dømme mellem drapsmannen og blodhevneren efter disse lover.</span> <span class="verse"><a name="25">25</a>Og menigheten skal verge manndraperen mot blodhevneren og la ham vende tilbake til den tilfluktsstad som han var flyktet til; og der skal han bli til ypperstepresten - han som er salvet med den hellige olje - er død.</span> <span class="verse"><a name="26">26</a>Men dersom manndraperen kommer utenfor den tilfluktsstads enemerker som han er flyktet til,</span> <span class="verse"><a name="27">27</a>og blodhevneren treffer ham utenfor hans tilfluktsstads enemerker og dreper manndraperen, så har han ingen blodskyld på sig.</span> <span class="verse"><a name="28">28</a>For manndraperen skal bli i sin tilfluktsstad til ypperstepresten er død; men efter yppersteprestens død kan han vende tilbake til den bygd hvor han har sin eiendom.</span> <span class="verse"><a name="29">29</a>Dette skal være en rettsordning for eder fra slekt til slekt hvor I så bor.</span> <span class="verse"><a name="30">30</a>Om en slår nogen ihjel, skal manndraperen efter vidners utsagn lide døden; men ett vidne er ikke nok til at nogen dømmes til døden.</span> <span class="verse"><a name="31">31</a>I skal ikke ta imot løsepenger for en manndrapers liv når han er skyldig til døden; han skal late livet.</span> <span class="verse"><a name="32">32</a>Og I skal ikke ta imot løsepenger for en som er flyktet til en tilfluktsstad, så han kan vende tilbake og bo et sted i landet før presten er død.</span> <span class="verse"><a name="33">33</a>I skal ikke vanhellige det land I bor i; for blod vanhelliger landet, og landet kan ikke få soning for det blod som utøses der, uten ved dens blod som utøser det.</span> <span class="verse"><a name="34">34</a>Du skal ikke gjøre det land I bor i, urent, det land i hvis midte jeg bor; for jeg er Herren, som bor midt iblandt Israels barn.</span> </p></div</div></div></body></html>