<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/rev/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/rev">Revelation</a> &gt <strong>Chapter 1</strong></div><p><span class="verse"><a name="1">1</a>Jesu Kristi åpenbaring, som Gud gav ham forat han skulde vise sine tjenere det som snart skal skje; og han sendte bud ved sin engel og kunngjorde det i tegn for sin tjener Johannes,</span> <span class="verse"><a name="2">2</a>som har vidnet om Guds ord og Jesu Kristi vidnesbyrd, alt det han så.</span> <span class="verse"><a name="3">3</a>Salig er den som leser, og de som hører det profetiske ord og tar vare på det som er skrevet der; for tiden er nær.</span> <span class="verse"><a name="4">4</a>Johannes - til de syv menigheter i Asia: Nåde være med eder og fred fra ham som er og som var og som kommer, og fra de syv ånder som er for hans trone,</span> <span class="verse"><a name="5">5</a>og fra Jesus Kristus, det troverdige vidne, den førstefødte blandt de døde og herren over kongene på jorden! Ham som elsker oss og har fridd oss fra våre synder med sitt blod,</span> <span class="verse"><a name="6">6</a>og som har gjort oss til et kongerike, til prester for Gud og sin Fader, ham tilhører æren og styrken i all evighet. Amen.</span> <span class="verse"><a name="7">7</a>Se, han kommer med skyene, og hvert øie skal se ham, også de som har gjennemstunget ham, og alle jordens slekter skal gråte sårt over ham. Ja, amen.</span> <span class="verse"><a name="8">8</a>Jeg er Alfa og Omega, sier Gud Herren, han som er og som var og som kommer, den Allmektige.</span> <span class="verse"><a name="9">9</a>Jeg, Johannes, som er eders bror og har del med eder i trengselen og riket og tålmodigheten i Jesus, jeg var på den ø som kalles Patmos, for Guds ords og Jesu vidnesbyrds skyld.</span> <span class="verse"><a name="10">10</a>Jeg var bortrykket i ånden på Herrens dag, og jeg hørte bak mig en høi røst som av en basun, som sa:</span> <span class="verse"><a name="11">11</a>Det du ser, skriv det i en bok og send det til de syv menigheter, til Efesus og til Smyrna og til Pergamum og til Tyatira og til Sardes og til Filadelfia og til Laodikea.</span> <span class="verse"><a name="12">12</a>Og jeg vendte mig om for å se røsten som talte med mig, og da jeg vendte mig, så jeg syv lysestaker av gull,</span> <span class="verse"><a name="13">13</a>og midt imellem lysestakene en som lignet en menneskesønn, klædd i en fotsid kjortel og ombundet under brystet med et gullbelte,</span> <span class="verse"><a name="14">14</a>og hans hode og hår var hvitt som hvit ull, som sne, og hans øine som ildslue,</span> <span class="verse"><a name="15">15</a>og hans føtter var lik skinnende kobber, som om de var gjort glødende i en ovn, og hans røst som en lyd av mange vann.</span> <span class="verse"><a name="16">16</a>Og i sin høire hånd hadde han syv stjerner, og av hans munn gikk det ut et tveegget skarpt sverd, og hans åsyn var som solen når den skinner i sin kraft.</span> <span class="verse"><a name="17">17</a>Og da jeg så ham, falt jeg ned for hans føtter som en død, og han la sin høire hånd på mig og sa:</span> <span class="verse"><a name="18">18</a>Frykt ikke! jeg er den første og den siste og den levende; og jeg var død, og se, jeg er levende i all evighet. Og jeg har nøklene til døden og til dødsriket.</span> <span class="verse"><a name="19">19</a>Skriv da det du så, både det som er, og det som herefter skal skje,</span> <span class="verse"><a name="20">20</a>hemmeligheten med de syv stjerner som du så i min høire hånd, og de syv gull-lysestaker! De syv stjerner er engler for de syv menigheter, og de syv lysestaker er syv menigheter.</span> </p></div</div></div></body></html>