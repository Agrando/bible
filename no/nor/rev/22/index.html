<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/rev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/rev">Revelation</a> &gt <strong>Chapter 22</strong></div><p><span class="verse"><a name="1">1</a>Og han viste mig en elv med livsens vann, som rant, klar som krystall, ut fra Guds og Lammets trone.</span> <span class="verse"><a name="2">2</a>Mellem stadens gate og elven, på begge sider, stod livsens tre, som bar frukt tolv ganger og gav sin frukt hver måned; og bladene på treet var til lægedom for folkene.</span> <span class="verse"><a name="3">3</a>Og ingen forbannelse skal være mere, og Guds og Lammets trone skal være i den, og hans tjenere skal tjene ham,</span> <span class="verse"><a name="4">4</a>og de skal se hans åsyn, og hans navn skal være på deres panner.</span> <span class="verse"><a name="5">5</a>Og natt skal ikke være mere, og de trenger ikke lys av lampe og lys av sol, for Gud Herren skal lyse over dem; og de skal regjere i all evighet.</span> <span class="verse"><a name="6">6</a>Og han sa til mig: Disse ord er troverdige og sanne, og Herren, den Gud som utdeler sin Ånd til profetene, har sendt ut sin engel for å vise sine tjenere det som snart skal skje.</span> <span class="verse"><a name="7">7</a>Og se, jeg kommer snart. Salig er den som tar vare på de profetiske ord i denne bok.</span> <span class="verse"><a name="8">8</a>Og jeg, Johannes, er den som så og hørte dette; og da jeg hadde hørt og sett, falt jeg ned for å tilbede for den engels føtter som viste mig dette.</span> <span class="verse"><a name="9">9</a>Og han sier til mig: Var dig for det! jeg er din og dine brødre profetenes medtjener og deres som tar vare på ordene i denne bok. Gud skal du tilbede!</span> <span class="verse"><a name="10">10</a>Og han sier til mig: Du skal ikke sette segl for de profetiske ord i denne bok; for tiden er nær.</span> <span class="verse"><a name="11">11</a>La den som gjør urett, fremdeles gjøre urett, og den urene fremdeles bli uren, og den rettferdige fremdeles gjøre rettferdighet, og den hellige fremdeles bli helliggjort!</span> <span class="verse"><a name="12">12</a>Se, jeg kommer snart, og min lønn er med mig, til å gi enhver igjen efter som hans gjerning er.</span> <span class="verse"><a name="13">13</a>Jeg er Alfa og Omega, begynnelsen og enden, den første og den siste.</span> <span class="verse"><a name="14">14</a>Salige er de som tvetter sine kjortler, så de må få rett til livsens tre og gjennem portene komme inn i staden.</span> <span class="verse"><a name="15">15</a>Men utenfor er hundene og trollmennene og horkarlene og manndraperne og avgudsdyrkerne og enhver som elsker og taler løgn.</span> <span class="verse"><a name="16">16</a>Jeg, Jesus, har sendt min engel for å vidne dette for eder om menighetene; jeg er Davids rotskudd og ætt, den klare morgenstjerne.</span> <span class="verse"><a name="17">17</a>Og Ånden og bruden sier: Kom! og den som hører det, si: Kom! og den som tørster, han komme, og den som vil, han ta livsens vann uforskyldt!</span> <span class="verse"><a name="18">18</a>Jeg vidner for enhver som hører de profetiske ord i denne bok: Dersom nogen legger noget til dette, da skal Gud legge på ham de plager som er skrevet i denne bok;</span> <span class="verse"><a name="19">19</a>og dersom nogen tar noget bort fra ordene i denne profetiske bok, da skal Gud ta bort hans del fra livsens tre og fra den hellige stad, som det er skrevet om i denne bok.</span> </p></div</div></div></body></html>