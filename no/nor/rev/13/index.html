<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/rev/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/rev">Revelation</a> &gt <strong>Chapter 13</strong></div><p><span class="verse"><a name="1">1</a>Og jeg så et dyr stige op av havet, som hadde ti horn og syv hoder og på sine horn ti kroner, og på sine hoder bespottelses-navn.</span> <span class="verse"><a name="2">2</a>Og dyret som jeg så, var likt en leopard, og dets føtter som på en bjørn, og dets munn som en løvemunn; og dragen gav det sin kraft og sin trone og stor makt.</span> <span class="verse"><a name="3">3</a>Og jeg så et av dets hoder likesom såret til døden, og dets dødssår blev lægt, og all jorden undret sig og fulgte efter dyret,</span> <span class="verse"><a name="4">4</a>og de tilbad dragen, fordi den hadde gitt dyret makt, og de tilbad dyret og sa: Hvem er lik dyret? og hvem kan stride mot det?</span> <span class="verse"><a name="5">5</a>Og der blev gitt det en munn som talte store og spottende ord, og der blev gitt det makt til å holde på i to og firti måneder.</span> <span class="verse"><a name="6">6</a>Og det åpnet sin munn til spott mot Gud, til å spotte hans navn og hans bolig, dem som bor i himmelen.</span> <span class="verse"><a name="7">7</a>Og der blev gitt det å føre krig mot de hellige og seire over dem, og der blev gitt det makt over hver stamme og folk og tunge og ætt.</span> <span class="verse"><a name="8">8</a>Og alle som bor på jorden, skal tilbede det, hver den som ikke, fra verdens grunnvoll blev lagt, har fått sitt navn skrevet i livsens bok hos Lammet som er slaktet.</span> <span class="verse"><a name="9">9</a>Dersom nogen har øre, han høre!</span> <span class="verse"><a name="10">10</a>Om nogen fører i fangenskap, han skal i fangenskap; om nogen dreper med sverd, han skal drepes med sverd. Her er de helliges tålmodighet og tro.</span> <span class="verse"><a name="11">11</a>Og jeg så et annet dyr stige op av jorden, og det hadde to horn likesom et lam, og talte som en drage.</span> <span class="verse"><a name="12">12</a>Og det bruker det første dyrs hele makt for dets øine, og gjør at jorden og de som bor på den, tilbeder det første dyr, hvis dødssår blev lægt,</span> <span class="verse"><a name="13">13</a>og det gjør store tegn, så at det endog får ild til å falle ned fra himmelen på jorden for menneskenes øine.</span> <span class="verse"><a name="14">14</a>Og det forfører dem som bor på jorden, for de tegns skyld som er det gitt å gjøre for dyrets øine, idet det sier til dem som bor på jorden, at de skal gjøre et billede til det dyr som fikk såret av sverdet og blev i live.</span> <span class="verse"><a name="15">15</a>Og det fikk makt til å gi dyrets billede livsånde, så at dyrets billede endog kunde tale, og gjøre så at alle de som ikke vilde tilbede dyrets billede, skulde drepes.</span> <span class="verse"><a name="16">16</a>Og det gjør at der blir gitt alle, små og store, rike og fattige, frie og træler, et merke i deres høire hånd eller på deres panne,</span> <span class="verse"><a name="17">17</a>og at ingen kan kjøpe eller selge uten den som har merket, dyrets navn eller tallet for dets navn.</span> <span class="verse"><a name="18">18</a>Her er visdommen. Den som har forstand, han regne ut dyrets tall! for det er et menneskes tall, og dets tall er seks hundre og seks og seksti.</span> </p></div</div></div></body></html>