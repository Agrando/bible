<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/lev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/lev">Leviticus</a> &gt <strong>Chapter 21</strong></div><p><span class="verse"><a name="1">1</a>Og Herren sa til Moses: Tal til prestene, Arons sønner, og si til dem: En prest skal ikke gjøre sig uren blandt sitt folk ved å røre et lik,</span> <span class="verse"><a name="2">2</a>undtagen det er hans nærmeste slekt, hans mor, hans far, hans sønn, hans datter, hans bror</span> <span class="verse"><a name="3">3</a>eller hans ugifte søster, som ennu hører til ætten og ikke er blitt nogen manns hustru; ved henne kan han gjøre sig uren.</span> <span class="verse"><a name="4">4</a>Han skal ikke gjøre sig uren som ektemann, så han vanhelliger sig blandt sitt folk.</span> <span class="verse"><a name="5">5</a>De skal ikke rake sig skallet på nogen del av sitt hode og ikke klippe sitt skjegg kort og ikke skjære i sitt kjøtt.</span> <span class="verse"><a name="6">6</a>De skal være hellige for sin Gud og ikke vanhellige sin Guds navn; for de bærer frem Herrens ildoffer, sin Guds mat, derfor skal de være hellige.</span> <span class="verse"><a name="7">7</a>En skjøge eller en kvinne som er vanæret, skal de ikke ta til ekte, og heller ikke en kvinne som hennes mann har skilt sig fra; for presten er hellig for sin Gud.</span> <span class="verse"><a name="8">8</a>Og du skal holde ham hellig, for han bærer frem din Guds mat; han skal være hellig for dig, for jeg, Herren, som helliger eder, er hellig.</span> <span class="verse"><a name="9">9</a>Og dersom en prests datter vanhelliger sig ved å drive hor, så vanhelliger hun sin far; hun skal brennes med ild.</span> <span class="verse"><a name="10">10</a>Den som er yppersteprest blandt sine brødre, han på hvis hode salvings-oljen er utøst, og som er innvidd og har iklædd sig de hellige klær, han skal ikke rake sitt hode og ikke sønderrive sine klær.</span> <span class="verse"><a name="11">11</a>Han skal ikke gå inn til noget lik; ikke engang ved sin far eller sin mor skal han føre urenhet over sig.</span> <span class="verse"><a name="12">12</a>Han skal ikke gå ut av helligdommen for ikke å vanhellige sin Guds helligdom; for innvielsen han fikk ved sin Guds salvings-olje, er over ham; jeg er Herren.</span> <span class="verse"><a name="13">13</a>Til hustru skal han ta en ren jomfru;</span> <span class="verse"><a name="14">14</a>en enke eller en fraskilt eller en vanæret kvinne eller en skjøge - nogen sådan må han ikke gifte sig med; bare en jomfru av sitt folk skal han ta til hustru.</span> <span class="verse"><a name="15">15</a>Han skal ikke vanhellige sin ætt blandt sitt folk; for jeg er Herren, som helliger ham.</span> <span class="verse"><a name="16">16</a>Og Herren talte til Moses og sa:</span> <span class="verse"><a name="17">17</a>Tal til Aron og si: Ingen av din ætt, enten nu eller i kommende tider, som har noget lyte, skal trede nær for å bære frem sin Guds mat.</span> <span class="verse"><a name="18">18</a>Ingen som har noget lyte, skal trede nær, ingen som er blind eller halt eller har noget ansiktslyte eller et lem som er for stort,</span> <span class="verse"><a name="19">19</a>ingen som har brukket fot eller hånd,</span> <span class="verse"><a name="20">20</a>eller som er pukkelrygget eller dverg eller har en hvit flekk på øiet eller har skabb eller noget annet utslett, eller hvis stener er knust.</span> <span class="verse"><a name="21">21</a>Ingen av Arons, prestens, ætt, som har noget lyte, skal trede nær for å bære frem Herrens ildoffer; han har et lyte, han skal ikke trede nær for å bære frem sin Guds mat.</span> <span class="verse"><a name="22">22</a>Sin Guds mat kan han nok ete, både av de høihellige og av de hellige gaver;</span> <span class="verse"><a name="23">23</a>men han må ikke gå frem til forhenget og ikke trede nær til alteret, fordi han har et lyte; han skal ikke vanhellige mine helligdommer, for jeg er Herren, som helliger dem.</span> <span class="verse"><a name="24">24</a>Og Moses sa dette til Aron og hans sønner og til alle Israels barn.</span> </p></div</div></div></body></html>