<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/lev/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/lev">Leviticus</a> &gt <strong>Chapter 4</strong></div><p><span class="verse"><a name="1">1</a>Og Herren talte til Moses og sa:</span> <span class="verse"><a name="2">2</a>Tal til Israels barn og si: Når nogen synder av vanvare mot noget av Herrens bud og gjør noget som han har forbudt å gjøre,</span> <span class="verse"><a name="3">3</a>så skal han, dersom det er den salvede prest som synder og således fører skyld over folket, ofre Herren en ung okse uten lyte til bot for den synd han har gjort; det er hans syndoffer.</span> <span class="verse"><a name="4">4</a>Han skal føre oksen frem for Herrens åsyn, til inngangen til sammenkomstens telt, og han skal legge sin hånd på oksens hode, og han skal slakte oksen for Herrens åsyn.</span> <span class="verse"><a name="5">5</a>Så skal han - den salvede prest - ta av oksens blod og bære det inn i sammenkomstens telt.</span> <span class="verse"><a name="6">6</a>Og han - presten - skal dyppe sin finger i blodet, og han skal sprenge av blodet syv ganger for Herrens åsyn, like foran helligdommens forheng.</span> <span class="verse"><a name="7">7</a>Noget av blodet skal han stryke på hornene av alteret med den velluktende røkelse, det som står for Herrens åsyn i sammenkomstens telt; og resten av oksens blod skal han helle ut ved foten av brennofferalteret, som står ved inngangen til sammenkomstens telt.</span> <span class="verse"><a name="8">8</a>Alt fettet på syndoffer-oksen skal han ta ut av den, både fettet som dekker innvollene, og alt det fett som er på innvollene,</span> <span class="verse"><a name="9">9</a>og begge nyrene med det fett som er på dem, ved lendene, og den store leverlapp; den skal han ta ut sammen med nyrene.</span> <span class="verse"><a name="10">10</a>Alt dette skal tas ut, likesom det tas ut av takkoffer-oksen; og presten skal brenne det på brennoffer-alteret.</span> <span class="verse"><a name="11">11</a>Men oksens hud og alt dens kjøtt med hode og med føtter og innvoller og skarn,</span> <span class="verse"><a name="12">12</a>hele oksen skal han føre utenfor leiren til et rent sted, der hvor de slår ut asken, og han skal brenne den op på veden; der hvor de slår ut asken, der skal den brennes.</span> <span class="verse"><a name="13">13</a>Dersom det er hele Israels menighet som synder av vanvare mot noget av Herrens bud, så det er skjult for folkets øine, og de gjør noget som han har forbudt å gjøre, og således fører skyld over sig,</span> <span class="verse"><a name="14">14</a>og så den synd de har gjort, blir vitterlig, da skal folket ofre en ung okse til syndoffer. Den skal de føre frem foran sammenkomstens telt,</span> <span class="verse"><a name="15">15</a>og menighetens eldste skal legge sine hender på oksens hode for Herrens åsyn, og så skal oksen slaktes for Herrens åsyn.</span> <span class="verse"><a name="16">16</a>Den salvede prest skal bære noget av oksens blod inn i sammenkomstens telt.</span> <span class="verse"><a name="17">17</a>Og han - presten - skal dyppe sin finger i blodet og sprenge syv ganger for Herrens åsyn, like foran forhenget.</span> <span class="verse"><a name="18">18</a>Noget av blodet skal han stryke på hornene av det alter som står for Herrens åsyn i sammenkomstens telt; og resten av blodet skal han helle ut ved foten av brennoffer-alteret, som står ved inngangen til sammenkomstens telt.</span> <span class="verse"><a name="19">19</a>Alt fettet på oksen skal han ta ut av den og brenne på alteret.</span> <span class="verse"><a name="20">20</a>Han skal gjøre med denne okse likesom han gjorde med den første syndoffer-okse. Og presten skal gjøre soning for dem, så de får forlatelse.</span> <span class="verse"><a name="21">21</a>Så skal de føre oksen utenfor leiren og brenne den op likesom den første okse; det er syndofferet for menigheten.</span> <span class="verse"><a name="22">22</a>Er det en høvding som synder av vanvare mot noget av Herrens, sin Guds bud og gjør noget som han har forbudt å gjøre, og således fører skyld over sig,</span> <span class="verse"><a name="23">23</a>og så den synd han har gjort, blir vitterlig for ham, da skal han som sitt offer føre frem en gjetebukk, en han uten lyte.</span> <span class="verse"><a name="24">24</a>Og han skal legge sin hånd på bukkens hode og slakte den på det sted hvor de slakter brennofferet for Herrens åsyn; det er et syndoffer.</span> <span class="verse"><a name="25">25</a>Presten skal ta av syndofferets blod på sin finger og stryke det på hornene av brennoffer-alteret; og resten av blodet skal han helle ut ved foten av brennoffer-alteret.</span> <span class="verse"><a name="26">26</a>Alt fettet skal han brenne på alteret likesom takkofferets fett. Og presten skal gjøre soning for ham og fri ham for hans synd, så han får forlatelse.</span> <span class="verse"><a name="27">27</a>Dersom det er nogen av det menige folk som synder av vanvare mot noget av Herrens bud og gjør noget som han har forbudt å gjøre, og således fører skyld over sig,</span> <span class="verse"><a name="28">28</a>og så den synd han har gjort, blir vitterlig for ham, da skal han som sitt offer for den synd han har gjort, føre frem en gjet uten lyte, en hun.</span> <span class="verse"><a name="29">29</a>Og han skal legge sin hånd på syndofferets hode og slakte syndofferet der hvor brennofferet slaktes.</span> <span class="verse"><a name="30">30</a>Presten skal ta av gjetens blod på sin finger og stryke det på hornene av brennoffer-alteret; og resten av blodet skal han helle ut ved alterets fot.</span> <span class="verse"><a name="31">31</a>Alt fettet skal han ta ut, likesom fettet tas ut av takkofferet, og presten skal brenne det på alteret til en velbehagelig duft for Herren. Således skal presten gjøre soning for ham, så han får forlatelse.</span> <span class="verse"><a name="32">32</a>Er det et får han fører frem som syndoffer, så skal han komme med en hun uten lyte.</span> <span class="verse"><a name="33">33</a>Og han skal legge sin hånd på offerdyrets hode og slakte det til syndoffer på det sted hvor brennofferet slaktes.</span> <span class="verse"><a name="34">34</a>Presten skal ta av syndofferets blod på sin finger og stryke det på hornene av brennoffer-alteret; og resten av blodet skal han helle ut ved alterets fot.</span> <span class="verse"><a name="35">35</a>Alt fettet skal han ta ut, likesom fettet på fåret tas ut av takkofferet, og presten skal brenne det på alteret sammen med Herrens ildoffer. Således skal presten gjøre soning for ham for den synd han har gjort, så han får forlatelse.</span> </p></div</div></div></body></html>