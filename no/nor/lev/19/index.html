<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/lev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/lev">Leviticus</a> &gt <strong>Chapter 19</strong></div><p><span class="verse"><a name="1">1</a>Og Herren talte til Moses og sa:</span> <span class="verse"><a name="2">2</a>Tal til hele Israels barns menighet og si til dem: I skal være hellige; for jeg, Herren eders Gud, er hellig.</span> <span class="verse"><a name="3">3</a>I skal ha ærefrykt enhver for sin mor og sin far, og I skal holde mine sabbater; jeg er Herren eders Gud.</span> <span class="verse"><a name="4">4</a>I skal ikke vende eder til avgudene og ikke gjøre eder støpte guder; jeg er Herren eders Gud.</span> <span class="verse"><a name="5">5</a>Når I vil ofre takkoffer til Herren, da skal I ofre det således at han kan ha velbehag i eder.</span> <span class="verse"><a name="6">6</a>Den dag I ofrer det, skal det etes, eller og dagen efter; men det som blir tilovers til den tredje dag, skal brennes op med ild.</span> <span class="verse"><a name="7">7</a>Dersom det etes på den tredje dag, da er det en vederstyggelighet; Herren har da ikke velbehag i det.</span> <span class="verse"><a name="8">8</a>Og den som eter det, kommer til å lide for sin misgjerning, for han har vanhelliget det som var helliget Herren; han skal utryddes av sitt folk.</span> <span class="verse"><a name="9">9</a>Når I høster grøden i eders land, så skal du ikke skjære kornet helt ut til den ytterste kant av din aker, og de aks som blir liggende efter innhøstingen, skal du ikke sanke op,</span> <span class="verse"><a name="10">10</a>Og du skal ikke holde efterhøst i din vingård og ikke sanke op de nedfalne bær i din vingård; du skal la dem ligge til den fattige og den fremmede; jeg er Herren eders Gud.</span> <span class="verse"><a name="11">11</a>I skal ikke stjele, og I skal ikke lyve, og ingen av eder skal gå svikefullt frem mot sin næste.</span> <span class="verse"><a name="12">12</a>I skal ikke sverge på løgn ved mitt navn, så du vanhelliger din Guds navn; jeg er Herren.</span> <span class="verse"><a name="13">13</a>Du skal ikke frata din næste noget med urett og ikke rane noget fra ham; du skal ikke la en dagarbeiders lønn bli natten over hos dig til om morgenen.</span> <span class="verse"><a name="14">14</a>Du skal ikke banne en døv og ikke legge støt for en blind, men du skal frykte din Gud; jeg er Herren.</span> <span class="verse"><a name="15">15</a>I skal ikke gjøre urett i dommen; du skal ikke holde med nogen fordi han er ringe, og ikke gi nogen rett fordi han er mektig; du skal dømme din næste med rettferdighet.</span> <span class="verse"><a name="16">16</a>Du skal ikke gå omkring og baktale folk, du skal ikke stå din næste efter livet; jeg er Herren.</span> <span class="verse"><a name="17">17</a>Du skal ikke hate din bror i ditt hjerte, men du skal irettesette din næste, forat du ikke skal få synd på dig for hans skyld.</span> <span class="verse"><a name="18">18</a>Du skal ikke hevne dig og ikke gjemme på vrede mot ditt folks barn, men du skal elske din næste som dig selv; jeg er Herren.</span> <span class="verse"><a name="19">19</a>I skal holde mine lover: Du skal ikke la to slags dyr av ditt fe parre sig med hverandre; du skal ikke så to slags sæd på din mark, og klær som er vevd av to slags garn, skal ikke komme på dig.</span> <span class="verse"><a name="20">20</a>Når en mann ligger hos en kvinne og har omgang med henne, og hun er trælkvinne og festet til en annen mann, men ikke løskjøpt eller frigitt, da skal de straffes, men de skal ikke bøte med livet, fordi hun ikke var frigitt.</span> <span class="verse"><a name="21">21</a>Men han skal føre sitt skyldoffer frem for Herren, til inngangen til sammenkomstens telt, en skyldoffer-vær.</span> <span class="verse"><a name="22">22</a>Og med skyldoffer-væren skal presten gjøre soning for ham for Herrens åsyn, for den synd han har gjort; så får han forlatelse for den synd han har gjort.</span> <span class="verse"><a name="23">23</a>Når I kommer inn i landet og planter alle slags frukttrær, da skal I holde deres første frukt for uren; i tre år skal de være urene for eder, og I skal ikke ete av dem.</span> <span class="verse"><a name="24">24</a>I det ferde år skal all deres frukt vies til Herren i en gledesfest,</span> <span class="verse"><a name="25">25</a>og først i det femte år kan I ete deres frukt - forat de siden kan bære dess mere for eder; jeg er Herren eders Gud.</span> <span class="verse"><a name="26">26</a>I skal ikke ete noget med blodet i. I skal ikke gi eder av med å tyde varsler eller spå av skyene.</span> <span class="verse"><a name="27">27</a>I skal ikke rundskjære eders hår; heller ikke skal du klippe ditt skjegg kort.</span> <span class="verse"><a name="28">28</a>I skal ikke skjære i eders kjøtt av sorg over en avdød, og ikke brenne inn skrifttegn på eder; jeg er Herren.</span> <span class="verse"><a name="29">29</a>Du skal ikke vanhellige din datter ved å la henne drive hor, forat ikke landet skal drive hor og bli fullt av skjensel.</span> <span class="verse"><a name="30">30</a>Mine sabbater skal I holde og ha ærefrykt for min helligdom; jeg er Herren.</span> <span class="verse"><a name="31">31</a>I skal ikke vende eder til dødningemanere og ikke ty til sannsigere, så I gjør eder urene ved dem; jeg er Herren eders Gud.</span> <span class="verse"><a name="32">32</a>For de grå hår skal du reise dig og ære den gamle, og du skal frykte din Gud; jeg er Herren.</span> <span class="verse"><a name="33">33</a>Når en fremmed bor hos eder i eders land, da skal I ikke undertrykke ham.</span> <span class="verse"><a name="34">34</a>Den fremmede som bor hos eder, skal regnes som en innfødt blandt eder, og du skal elske ham som dig selv, for I har selv vært fremmede i Egyptens land; jeg er Herren eders Gud.</span> <span class="verse"><a name="35">35</a>I skal ikke gjøre urett i dom, i lengdemål, i vekt eller i hulmål.</span> <span class="verse"><a name="36">36</a>Rette vektskåler, rette vektlodder, rett efa og rett hin skal I ha; jeg er Herren eders Gud, som førte eder ut av Egyptens land.</span> <span class="verse"><a name="37">37</a>I skal ta vare på alle mine lover og alle mine bud og holde dem; jeg er Herren.</span> </p></div</div></div></body></html>