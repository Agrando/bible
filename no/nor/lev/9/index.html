<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/lev/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/lev">Leviticus</a> &gt <strong>Chapter 9</strong></div><p><span class="verse"><a name="1">1</a>Og på den åttende dag kalte Moses Aron og hans sønner og Israels eldste til sig.</span> <span class="verse"><a name="2">2</a>Og han sa til Aron: Ta dig en oksekalv til syndoffer og en vær til brennoffer, begge uten lyte, og led dem frem for Herrens åsyn!</span> <span class="verse"><a name="3">3</a>Og du skal tale til Israels barn og si: Ta en gjetebukk til syndoffer og en kalv og et lam, begge årsgamle og uten lyte, til brennoffer,</span> <span class="verse"><a name="4">4</a>og en okse og en vær til takkoffer, for å ofre dem for Herrens åsyn, og et matoffer, tillaget med olje! For idag vil Herren åpenbare sig for eder.</span> <span class="verse"><a name="5">5</a>Og de tok det som Moses hadde befalt, og farte det frem foran sammenkomstens telt; og hele menigheten trådte til og stod for Herrens åsyn.</span> <span class="verse"><a name="6">6</a>Da sa Moses: Dette er det Herren har befalt eder å gjøre; så skal Herrens herlighet åpenbare sig for eder.</span> <span class="verse"><a name="7">7</a>Så sa Moses til Aron: Tred frem til alteret og ofre ditt syndoffer og ditt brennoffer og gjør soning for dig og for folket, og ofre så folkets offer og gjør soning for dem, således som Herren har befalt!</span> <span class="verse"><a name="8">8</a>Og Aron trådte frem til alteret og slaktet den kalv som skulde være syndoffer for ham selv.</span> <span class="verse"><a name="9">9</a>Og Arons sønner bar blodet til ham, og han dyppet sin finger i blodet og strøk det på alterets horn, og resten av blodet helte han ut ved alterets fot.</span> <span class="verse"><a name="10">10</a>Men fettet og nyrene og den store leverlapp av syndofferet brente han på alteret, således som Herren hadde befalt Moses.</span> <span class="verse"><a name="11">11</a>Og kjøttet og huden brente han op med ild utenfor leiren.</span> <span class="verse"><a name="12">12</a>Så slaktet han brennofferet; og Arons sønner rakte ham blodet, og han sprengte det rundt om på alteret.</span> <span class="verse"><a name="13">13</a>Og de rakte ham brennofferet, stykke for stykke, og hodet, og han brente det på alteret.</span> <span class="verse"><a name="14">14</a>Og han tvettet innvollene og føttene og brente dem sammen med brennofferet på alteret.</span> <span class="verse"><a name="15">15</a>Så førte han folkets offer frem; han tok bukken som skulde være syndoffer for folket, og slaktet den og ofret den til et syndoffer, likesom det første offerdyr.</span> <span class="verse"><a name="16">16</a>Så førte han brennofferet frem og ofret det, som det var foreskrevet.</span> <span class="verse"><a name="17">17</a>Derefter bar han matofferet frem og tok en håndfull av det og brente på alteret, foruten morgenbrennofferet.</span> <span class="verse"><a name="18">18</a>Så slaktet han oksen og væren som skulde være folkets takkoffer; og Arons sønner rakte ham blodet, og han sprengte det rundt om på alteret.</span> <span class="verse"><a name="19">19</a>Men fettstykkene av oksen, og halen og fettet som dekket innvollene, og nyrene og den store leverlapp av væren -</span> <span class="verse"><a name="20">20</a>disse fettstykker la de på bryststykkene; og han brente fettstykkene på alteret,</span> <span class="verse"><a name="21">21</a>men bryststykkene og det høire lår svinget Aron for Herrens åsyn, således som Moses hadde befalt.</span> <span class="verse"><a name="22">22</a>Og Aron løftet sine hender over folket og velsignet dem; og så steg han ned, efterat han hadde ofret syndofferet og brennofferet og takkofferet.</span> <span class="verse"><a name="23">23</a>Derefter gikk Moses og Aron inn i sammenkomstens telt, og da de kom ut igjen, velsignet de folket. Da åpenbarte Herrens herlighet sig for hele folket,</span> <span class="verse"><a name="24">24</a>og det gikk ild ut fra Herrens åsyn og fortærte brennofferet og fettstykkene på alteret; og hele folket så det, og de ropte høit av glede og falt ned på sitt ansikt.</span> </p></div</div></div></body></html>