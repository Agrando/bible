<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/lev/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/lev">Leviticus</a> &gt <strong>Chapter 13</strong></div><p><span class="verse"><a name="1">1</a>Og Herren talte til Moses og Aron og sa:</span> <span class="verse"><a name="2">2</a>Når det på et menneskes hud viser sig en knute eller et utslett eller en lys flekk, så det på hans hud er noget som ser ut til å bli spedalskhet, da skal han føres til Aron, presten, eller til en av hans sønner, prestene.</span> <span class="verse"><a name="3">3</a>Presten skal se på det syke sted på huden, og dersom hårene på det er blitt hvite, og det syke sted ser dypere ut enn huden ellers, da er det spedalskhet, og når presten ser det, skal han si ham uren.</span> <span class="verse"><a name="4">4</a>Men er det en hvit, lys flekk på huden, og den ikke ser dypere ut enn huden ellers, og hårene på den ikke er blitt hvite, da skal presten holde den syke innestengt i syv dager.</span> <span class="verse"><a name="5">5</a>Den syvende dag skal presten se på ham igjen, og dersom han finner at det syke sted er uforandret å se til og ikke har bredt sig videre ut på huden, da skal han atter holde ham innestengt i syv dager.</span> <span class="verse"><a name="6">6</a>Når så presten den syvende dag ser på ham ennu en gang og finner at det syke sted er bleknet og ikke har bredt sig videre ut på huden, da skal han si ham ren; det er da bare et utslett, og han skal tvette sine klær, så er han ren.</span> <span class="verse"><a name="7">7</a>Men brer utslettet sig på huden efterat han har vist sig frem for presten for å bli sagt ren, da skal han ennu en gang vise sig frem for presten.</span> <span class="verse"><a name="8">8</a>Når presten da ser på ham og finner at utslettet har bredt sig videre ut på huden, da skal han si ham uren; det er spedalskhet.</span> <span class="verse"><a name="9">9</a>Når et menneske er blitt syk av spedalskhet, skal han føres til presten.</span> <span class="verse"><a name="10">10</a>Når presten da ser på ham og finner at det er en hvit knute på huden, og at hårene på den er blitt hvite, og at det er tegn til vilt kjøtt i knuten,</span> <span class="verse"><a name="11">11</a>da er det en gammel spedalskhet i huden på hans legeme, og presten skal si ham uren; han skal ikke lukke ham inne, for han er alt uren.</span> <span class="verse"><a name="12">12</a>Men når spedalskheten bryter ut i huden, så den dekker den sykes hud helt fra hode til fot, overalt hvor prestens øie faller,</span> <span class="verse"><a name="13">13</a>og presten da ser på det og finner at spedalskheten dekker hele hans legeme, da skal han si den syke ren; han er blitt hvit over det hele - han er ren.</span> <span class="verse"><a name="14">14</a>Men så snart det viser sig vilt kjøtt på ham, blir han uren.</span> <span class="verse"><a name="15">15</a>Og når presten ser det ville kjøtt, skal han si ham uren; for det ville kjøtt er urent, det er spedalskhet.</span> <span class="verse"><a name="16">16</a>Men dersom det ville kjøtt atter forandrer sig og blir hvitt, da skal han gå til presten,</span> <span class="verse"><a name="17">17</a>og når presten ser på ham og finner at det syke sted er blitt hvitt, da skal han si den syke ren; for da er han ren.</span> <span class="verse"><a name="18">18</a>Når nogen har en byld på sin hud, og den læges,</span> <span class="verse"><a name="19">19</a>og det på det sted hvor bylden var, blir en hvit knute eller en lyserød flekk, da skal han vise sig frem for presten.</span> <span class="verse"><a name="20">20</a>Og når presten ser på ham og finner at stedet ser dypere ut enn huden ellers, og at hårene på det er blitt hvite, da skal presten si ham uren; det er spedalskhet som er brutt ut i bylden.</span> <span class="verse"><a name="21">21</a>Men når presten ser på det syke sted og finner at det ikke er hvite hår på det, og at det ikke er dypere enn huden ellers, og at det er blekt, da skal presten holde ham innestengt i syv dager.</span> <span class="verse"><a name="22">22</a>Brer det sig da videre ut på huden, skal presten si ham uren; det er spedalskhet.</span> <span class="verse"><a name="23">23</a>Men dersom den lyse flekk blir uforandret på sitt sted og ikke har bredt sig ut, da er det bare arret efter bylden, og presten skal si ham ren.</span> <span class="verse"><a name="24">24</a>Når nogen får et brandsår på huden, og kjøttet som gror i brandsåret, viser sig som en lyserød eller hvit flekk,</span> <span class="verse"><a name="25">25</a>så skal presten se på den, og dersom han finner at hårene på den lyse flekk er blitt hvite, og at den ser dypere ut enn huden ellers, da er det spedalskhet som er brutt ut i brandsåret, og presten skal si ham uren; det er spedalskhet.</span> <span class="verse"><a name="26">26</a>Men finner presten, når han ser på den, at det ikke er hvite hår på den lyse flekk, og at den ikke er dypere enn huden ellers, og at den er blek, da skal han holde ham innestengt i syv dager.</span> <span class="verse"><a name="27">27</a>Den syvende dag skal presten se på ham; dersom flekken da har bredt sig videre ut på huden, skal presten si ham uren; det er spedalskhet.</span> <span class="verse"><a name="28">28</a>Men dersom den lyse flekk blir uforandret på sitt sted og ikke har bredt sig ut på huden, og den er blek, da er det en knute efter brandsåret, og presten skal si ham ren; for det er bare arret efter brandsåret.</span> <span class="verse"><a name="29">29</a>Når en mann eller kvinne har et sykt sted på hodet eller i skjegget,</span> <span class="verse"><a name="30">30</a>så skal presten se på det syke sted, og dersom han finner at det ser dypere ut enn huden ellers, og at det er gule, tynne hår på det, da skal han si ham uren; det er skurv, spedalskhet på hodet eller i skjegget.</span> <span class="verse"><a name="31">31</a>Men dersom presten, når han ser på skurven, finner at den ikke ser dypere ut enn huden ellers, men at det ikke er sorte hår på den, da skal presten holde den som har skurven, innestengt i syv dager.</span> <span class="verse"><a name="32">32</a>Den syvende dag skal presten se på det syke sted, og dersom han finner at skurven ikke har bredt sig ut, og at det ikke er gule hår på den, og at skurven ikke ser dypere ut enn huden ellers,</span> <span class="verse"><a name="33">33</a>da skal den som har skurven rake sig, dog ikke der hvor skurven er; og presten skal atter holde ham innestengt i syv dager.</span> <span class="verse"><a name="34">34</a>Dersom da presten, når han den syvende dag ser på skurven, finner at skurven ikke har bredt sig ut på huden, og at den ikke ser dypere ut enn huden ellers, da skal han si ham ren, og han skal tvette sine klær, så er han ren.</span> <span class="verse"><a name="35">35</a>Men dersom skurven brer sig ut på huden efterat han er sagt ren,</span> <span class="verse"><a name="36">36</a>så skal presten se på ham, og dersom han finner at skurven har bredt sig ut på huden, da skal han ikke søke efter de gule hår; han er uren.</span> <span class="verse"><a name="37">37</a>Men ser det for ham ut som skurven er uforandret, og det er vokset sorte hår på den, da er skurven lægt; han er ren, og presten skal si ham ren.</span> <span class="verse"><a name="38">38</a>Når en mann eller kvinne får lyse flekker, hvite, lyse flekker, på huden,</span> <span class="verse"><a name="39">39</a>og presten da ser på dem og finner lyse flekker av en blek, hvit farve på deres hud, da er det bare et ufarlig utslett som er brutt ut på huden; en sådan er ren.</span> <span class="verse"><a name="40">40</a>Når en mann mister håret på hodet, så han blir skallet, da er han ren;</span> <span class="verse"><a name="41">41</a>og når han mister håret fremme på hodet, så han blir fleinskallet, da er han ren.</span> <span class="verse"><a name="42">42</a>Men er det en lyserød flekk der hvor han er skallet, enten det er bak eller fremme på hodet, da er det spedalskhet som bryter ut på det skallete sted, på bakhodet eller forhodet.</span> <span class="verse"><a name="43">43</a>Og når presten ser på ham og finner at det er en lyserød knute på hans skallete bakhode eller forhode, av samme utseende som spedalskhet på huden,</span> <span class="verse"><a name="44">44</a>så er mannen spedalsk, han er uren; presten skal si ham uren; han har fått sykdommen på sitt hode.</span> <span class="verse"><a name="45">45</a>Den som er blitt rammet av spedalskhet, skal gå med sønderrevne klær og med uflidd hår; han skal tildekke sitt skjegg og rope: Uren, uren!</span> <span class="verse"><a name="46">46</a>Hele den tid han lider av sykdommen, skal han være uren; uren er han, han skal bo for sig selv, hans bolig skal være utenfor leiren.</span> <span class="verse"><a name="47">47</a>Når det kommer spedalskhet på et klæsplagg av ull eller av lin,</span> <span class="verse"><a name="48">48</a>eller på renning eller på islett av lin eller av ull eller på skinn eller på noget som er gjort av skinn,</span> <span class="verse"><a name="49">49</a>og flekkene på klæsplagget eller på skinnet eller på renningen eller på isletten eller på noget som er gjort av skinn, er grønnlige eller rødlige, da er det spedalskhet, og det skal vises frem for presten.</span> <span class="verse"><a name="50">50</a>Og når presten har sett på flekkene, skal han holde det som flekkene er på, innelåst i syv dager.</span> <span class="verse"><a name="51">51</a>Dersom han da den syvende dag ser at flekkene har bredt sig ut på klæsplagget eller på renningen eller på isletten eller på skinnet eller på noget som er gjort av skinn, da er det ondartet spedalskhet; det er urent.</span> <span class="verse"><a name="52">52</a>Og enten det er klæsplagget eller renningen eller isletten av ull eller av lin eller noget som er gjort av skinn, hvad det nu kan være, så skal det som flekkene er på brennes op; det er ondartet spedalskhet, det skal brennes op med ild.</span> <span class="verse"><a name="53">53</a>Men dersom presten, når han ser på det, finner at flekkene ikke har bredt sig ut på klæsplagget eller på renningen eller på isletten eller på det som er gjort av skinn, hvad det nu kan være,</span> <span class="verse"><a name="54">54</a>da skal han la det som flekkene er på tvette, og atter holde det innelåst i syv dager.</span> <span class="verse"><a name="55">55</a>Og når presten så ser på det, efterat det er tvettet, og han finner at flekkene ikke ser anderledes ut enn før, men at de heller ikke har bredt sig videre ut, da er det urent, du skal brenne det op med ild; det er av det slag som eter sig inn, på vrangen eller på retten.</span> <span class="verse"><a name="56">56</a>Men dersom presten, når han ser på det, finner at det sted som flekkene er på, er blitt blekt efter tvetningen, da skal han rive det av klæsplagget eller av skinnet eller av renningen eller av isletten.</span> <span class="verse"><a name="57">57</a>Men sees flekkene enda på klæsplagget eller på renningen eller på isletten eller på det som er gjort av skinn, hvad det nu kan være, da er det spedalskhet som bryter ut; du skal brenne det som flekkene er på op med ild.</span> <span class="verse"><a name="58">58</a>Men det klæsplagg eller den renning eller den islett eller de ting av skinn som flekkene går bort av når det tvettes, det skal atter tvettes, så er det rent.</span> <span class="verse"><a name="59">59</a>Dette er loven om spedalskhet på et klæsplagg av ull eller av lin eller på renning eller på islett eller på noget som er gjort av skinn, hvad det nu kan være - når det skal sies rent og når urent.</span> </p></div</div></div></body></html>