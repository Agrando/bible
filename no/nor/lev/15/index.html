<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/lev/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/lev">Leviticus</a> &gt <strong>Chapter 15</strong></div><p><span class="verse"><a name="1">1</a>Og Herren talte til Moses og Aron og sa:</span> <span class="verse"><a name="2">2</a>Tal til Israels barn og si til dem: Når det går ut flod fra en manns legeme, da er han uren for sitt flods skyld.</span> <span class="verse"><a name="3">3</a>Så lenge hans flod varer, er det således med hans urenhet: Enten hans legeme gir flodet fra sig eller holder det tilbake, i begge tilfelle er han uren.</span> <span class="verse"><a name="4">4</a>Hvert leie som den som har flod, ligger på, skal være urent, og alt det han sitter på, skal være urent.</span> <span class="verse"><a name="5">5</a>Den som rører ved hans leie, skal tvette sine klær og bade sig i vann og være uren til om aftenen.</span> <span class="verse"><a name="6">6</a>Og den som setter sig på noget som den som har flod, sitter på, han skal tvette sine klær og bade sig i vann og være uren til om aftenen.</span> <span class="verse"><a name="7">7</a>Og den som rører ved den sykes legeme, skal tvette sine klær og bade sig i vann og være uren til om aftenen.</span> <span class="verse"><a name="8">8</a>Kommer den som har flod, til å spytte på en som er ren, da skal den han spyttet på, tvette sine klær og bade sig i vann og være uren til om aftenen.</span> <span class="verse"><a name="9">9</a>Hver sal som den som har flod, rider på, skal være uren.</span> <span class="verse"><a name="10">10</a>Enhver som rører ved noget av det han har under sig, skal være uren til om aftenen, og den som bærer det bort, skal tvette sine klær og bade sig i vann og være uren til om aftenen.</span> <span class="verse"><a name="11">11</a>Og enhver som den som har flod, rører ved uten å ha skyllet sine hender i vann, skal tvette sine klær og bade sig i vann og være uren til om aftenen.</span> <span class="verse"><a name="12">12</a>Og et lerkar som den som har flod, rører ved, skal brytes i stykker, og ethvert trekar skal skylles i vann.</span> <span class="verse"><a name="13">13</a>Når den som har flod, blir ren for sitt flod, da skal han telle syv dager frem fra den dag han blev ren, og så tvette sine klær og bade sitt legeme i rinnende vann, så er han ren.</span> <span class="verse"><a name="14">14</a>Og den åttende dag skal han ta to turtelduer eller to dueunger og komme for Herrens åsyn, til inngangen til sammenkomstens telt, og gi dem til presten.</span> <span class="verse"><a name="15">15</a>Og presten skal ofre dem, den ene til syndoffer og den andre til brennoffer; og således skal presten gjøre soning for ham for Herrens åsyn og rense ham for hans flod.</span> <span class="verse"><a name="16">16</a>Når det går sæd fra en mann, da skal han bade hele sitt legeme i vann og være uren til om aftenen.</span> <span class="verse"><a name="17">17</a>Og ethvert klæsplagg og ethvert skinn som det kommer sæd på, skal tvettes i varm og være urent til om aftenen.</span> <span class="verse"><a name="18">18</a>Og når en mann ligger hos en kvinne, og det går sæd fra ham, da skal de begge bade sig i vann og være urene til om aftenen.</span> <span class="verse"><a name="19">19</a>Når en kvinne har flod, idet det flyter blod fra hennes legeme, da skal hun være uren i syv dager, og enhver som rører ved henne, skal være uren til om aftenen.</span> <span class="verse"><a name="20">20</a>Alt hun ligger på mens hun således er uren, skal være urent, og alt hun sitter på, skal være urent.</span> <span class="verse"><a name="21">21</a>Enhver som rører ved hennes leie, skal tvette sine klær og bade sig i vann og være uren til om aftenen.</span> <span class="verse"><a name="22">22</a>Og enhver som rører ved noget hun sitter på, skal tvette sine klær og bade sig i vann og være uren til om aftenen.</span> <span class="verse"><a name="23">23</a>Og dersom nogen rører ved noget som er på leiet eller på det hun sitter på, skal han være uren til om aftenen.</span> <span class="verse"><a name="24">24</a>Og dersom en mann ligger hos henne, og hennes urenhet kommer på ham, så skal han være uren i syv dager, og ethvert leie han ligger på, skal være urent.</span> <span class="verse"><a name="25">25</a>Når en kvinne har blodflod i mange dager, uten at det er hennes månedlige urenhets tid, eller hun har flod lenger enn sedvanlig i sin månedlige urenhets tid, da skal hun være uren alle de dager hennes urenhets flod varer, likesom i sin månedlige urenhets dager.</span> <span class="verse"><a name="26">26</a>Ethvert leie hun ligger på alle de dager hennes flod varer, skal være urent, likesom hennes leie i hennes månedlige urenhet, og alt hun sitter på, skal være urent, likesom når hun har sin månedlige urenhet.</span> <span class="verse"><a name="27">27</a>Enhver som rører ved det, skal være uren; han skal tvette sine klær og bade sig i vann og være uren til om aftenen.</span> <span class="verse"><a name="28">28</a>Men når hun blir ren for sitt flod, da skal hun telle syv dager frem, og derefter skal hun være ren.</span> <span class="verse"><a name="29">29</a>Og den åttende dag skal hun ta to turtelduer eller to dueunger og komme med dem til presten, til inngangen til sammenkomstens telt.</span> <span class="verse"><a name="30">30</a>Og presten skal ofre den ene til syndoffer og den andre til brennoffer; og således skal presten gjøre soning for henne for Herrens åsyn og rense henne for hennes urenhets flod.</span> <span class="verse"><a name="31">31</a>I skal skille Israels barn av med deres urenhet, forat de ikke skal dø i sin urenhet når de gjør mitt tabernakel urent, det som står midt iblandt dem.</span> <span class="verse"><a name="32">32</a>Dette er loven om den som har flod, og om den fra hvem det går sæd, så han blir uren derved,</span> <span class="verse"><a name="33">33</a>og om den kvinne som har sin månedlige urenhet, og om den som har flod, enten det er mann eller kvinne, og om den mann som ligger hos en uren kvinne.</span> </p></div</div></div></body></html>