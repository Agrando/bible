<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/acts/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/acts">Acts</a> &gt <strong>Chapter 24</strong></div><p><span class="verse"><a name="1">1</a>Fem dager efter kom ypperstepresten Ananias der ned med nogen av de eldste og en taler, Tertullus; disse fremførte sin klage imot Paulus for landshøvdingen.</span> <span class="verse"><a name="2">2</a>Han blev da kalt frem, og Tertullus begynte på klagen imot ham og sa:</span> <span class="verse"><a name="3">3</a>Da vi har dig å takke for megen fred, og da ved din omsorg forbedringer i alle måter og på alle steder blir dette folk til del, så skjønner vi på dette, mektigste Feliks, med all takksigelse.</span> <span class="verse"><a name="4">4</a>Men forat jeg ikke skal hefte dig for lenge, ber jeg dig at du efter din mildhet vil høre på nogen få ord av oss.</span> <span class="verse"><a name="5">5</a>For vi har funnet at denne mann er en pest og en opvigler blandt alle jøder rundt om i verden og en leder for nasareernes sekt;</span> <span class="verse"><a name="6">6</a>han har endog søkt å vanhellige templet. Vi grep ham derfor og vilde dømme ham efter vår lov;</span> <span class="verse"><a name="7">7</a>men Lysias, den øverste høvedsmann, kom til og tok ham med makt og vold ut av våre hender,</span> <span class="verse"><a name="8">8</a>og han bød hans anklagere å komme til dig; og av ham kan du selv, om du gransker saken, få kunnskap om alt det som vi fører klagemål imot ham for.</span> <span class="verse"><a name="9">9</a>Men også jødene holdt med ham og sa at så var det.</span> <span class="verse"><a name="10">10</a>Men Paulus svarte, da landshøvdingen gav ham et tegn at han kunde tale: Da jeg vet at du i mange år har vært dommer for dette folk, fører jeg frimodig mitt forsvar,</span> <span class="verse"><a name="11">11</a>eftersom du kan få visshet for at det ikke er mere enn tolv dager siden jeg drog op til Jerusalem for å tilbede.</span> <span class="verse"><a name="12">12</a>Og hverken i templet eller i synagogene eller omkring i byen har de funnet at jeg talte til nogen eller opviglet folket;</span> <span class="verse"><a name="13">13</a>heller ikke kan de godtgjøre for dig disse sine klager imot mig.</span> <span class="verse"><a name="14">14</a>Men det vedgår jeg for dig at efter den Guds vei som de kaller en sekt-lære, tjener jeg så mine fedres Gud at jeg tror alt det som er skrevet i loven og i profetene,</span> <span class="verse"><a name="15">15</a>og har det håp til Gud, som også disse selv venter på, at en opstandelse forestår både av rettferdige og av urettferdige.</span> <span class="verse"><a name="16">16</a>Derfor legger jeg selv vinn på alltid å ha en uskadd samvittighet for Gud og mennesker.</span> <span class="verse"><a name="17">17</a>Da nu flere år var gått, kom jeg for å føre milde gaver til mitt folk og for å ofre,</span> <span class="verse"><a name="18">18</a>og under dette fant de mig i templet, efterat jeg hadde renset mig, uten opløp og uten opstyr; men det var nogen jøder fra Asia,</span> <span class="verse"><a name="19">19</a>og disse burde trede frem for dig og komme med sin klage om de hadde noget å si på mig.</span> <span class="verse"><a name="20">20</a>Eller la disse selv si hvad skyld de fant hos mig dengang jeg stod for rådet,</span> <span class="verse"><a name="21">21</a>uten det skulde være for dette ene ord som jeg ropte da jeg stod iblandt dem: For de dødes opstandelse står jeg idag for retten iblandt eder.</span> <span class="verse"><a name="22">22</a>Men Feliks utsatte saken, da han hadde nøiere kjennskap til Guds vei, og han sa: Når høvedsmannen Lysias kommer her ned, skal jeg prøve eders sak.</span> <span class="verse"><a name="23">23</a>Og han bød høvedsmannen at han skulde holdes i varetekt og ha ro, og at ingen av hans egne skulde hindres fra å være ham til tjeneste.</span> <span class="verse"><a name="24">24</a>Da nogen dager var gått, kom Feliks med sin hustru Drusilla, som var en jødinne, og han sendte bud efter Paulus og hørte ham om troen på Kristus.</span> <span class="verse"><a name="25">25</a>Men da han talte om rettferd og avhold og den kommende dom, blev Feliks forferdet og sa: Gå bort for denne gang! når jeg får god tid, vil jeg kalle dig til mig igjen.</span> <span class="verse"><a name="26">26</a>Han håpet også på at han skulde få penger av Paulus; derfor sendte han også oftere bud efter ham og talte med ham.</span> <span class="verse"><a name="27">27</a>Da to år var omme, fikk Feliks til eftermann Porcius Festus, og da Feliks gjerne vilde vinne takk av jødene, lot han Paulus bundet efter sig.</span> </p></div</div></div></body></html>