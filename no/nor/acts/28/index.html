<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/acts/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/acts">Acts</a> &gt <strong>Chapter 28</strong></div><p><span class="verse"><a name="1">1</a>Da vi nu hadde berget oss, fikk vi vite at øen hette Malta.</span> <span class="verse"><a name="2">2</a>De innfødte viste ikke liten menneskekjærlighet mot oss; de tendte op en ild og tok sig av oss alle sammen, da det hadde begynt å regne og var koldt.</span> <span class="verse"><a name="3">3</a>Men da Paulus sanket sammen en hop tørre kvister og kastet dem på ilden, krøp en orm ut på grunn av heten og bet sig fast i hans hånd.</span> <span class="verse"><a name="4">4</a>Da nu de innfødte så dyret henge ved hans hånd, sa de til hverandre: Dette menneske er visselig en morder, som den hevnende rettferdighet ikke gir lov til å leve, skjønt han er berget fra havet.</span> <span class="verse"><a name="5">5</a>Han rystet da dyret av sig inn i ilden, og hadde intet mén av det;</span> <span class="verse"><a name="6">6</a>men de ventet på at han skulde hovne eller falle død om med det samme. Da de nu ventet lenge, og så at han ikke hadde noget ondt av det, kom de på andre tanker, og sa at han var en gud.</span> <span class="verse"><a name="7">7</a>Men nær ved dette sted hadde den første mann på øen, ved navn Publius, en gård; han tok imot oss og viste oss vennlig gjestfrihet i tre dager.</span> <span class="verse"><a name="8">8</a>Og det traff sig så at Publius' far lå meget syk av feber og blodgang; Paulus gikk da inn til ham og bad og la hendene på ham og helbredet ham.</span> <span class="verse"><a name="9">9</a>Men da dette hadde hendt, kom også de andre der på øen som hadde sykdommer, og blev helbredet.</span> <span class="verse"><a name="10">10</a>De viste oss også stor ære, og da vi fór derfra, førte de ombord i skibet det vi kunde ha bruk for.</span> <span class="verse"><a name="11">11</a>Da nu tre måneder var gått, fór vi derfra på et skib fra Aleksandria som hadde hatt vinterleie ved øen og hadde tvillingene til merke;</span> <span class="verse"><a name="12">12</a>og vi løp inn til Syrakus og blev der i tre dager;</span> <span class="verse"><a name="13">13</a>og efterat vi derfra hadde seilt rundt kysten, kom vi til Regium. Dagen efter blev det sønnenvind, så vi efter to dagers fart kom til Puteoli.</span> <span class="verse"><a name="14">14</a>Der fant vi brødre, og de bad oss bli syv dager hos dem; og så kom vi til Rom.</span> <span class="verse"><a name="15">15</a>Og da brødrene der fikk høre om oss, gikk de oss i møte derfra til Forum Appii og Tres Tabernæ; da Paulus så dem, takket han Gud og fattet mot.</span> <span class="verse"><a name="16">16</a>Da vi nu var kommet til Rom, overgav høvedsmannen fangene til høvdingen for livvakten; men Paulus fikk lov til å bo for sig selv sammen med den stridsmann som holdt vakt over ham.</span> <span class="verse"><a name="17">17</a>Og da tre dager var gått, skjedde det at han kalte sammen de første menn blandt jødene der i byen, og da de var kommet sammen, sa han til dem: Mine brødre! jeg som ikke har gjort noget imot vårt folk eller våre fedres skikker, blev fra Jerusalem av overgitt som fange i romernes hender;</span> <span class="verse"><a name="18">18</a>da de hadde forhørt mig, vilde de late mig løs, fordi det ikke var nogen døds-sak mot mig.</span> <span class="verse"><a name="19">19</a>Men da jødene satte sig imot det, blev jeg nødt til å innanke min sak for keiseren, men ikke som om jeg hadde noget klagemål imot mitt folk.</span> <span class="verse"><a name="20">20</a>Av denne årsak har jeg da bedt eder hit for å få se eder og tale med eder; for det er for Israels håps skyld jeg bærer denne lenke.</span> <span class="verse"><a name="21">21</a>De sa da til ham: Hverken har vi fått noget brev om dig fra Judea, heller ikke er nogen av brødrene kommet og har meldt eller sagt noget ondt om dig.</span> <span class="verse"><a name="22">22</a>Men vi vil gjerne få høre av dig hvad du mener; for om denne sekt er det oss vitterlig at den allesteds finner motsigelse.</span> <span class="verse"><a name="23">23</a>Efterat de da hadde avtalt en dag med ham, kom de i større mengde til ham i hans herberge; han la da ut for dem, idet han vidnet om Guds rike og søkte å overbevise dem om Jesus ut av Mose lov og profetene, fra årle morgen til aften silde.</span> <span class="verse"><a name="24">24</a>Og nogen blev overbevist ved det han sa, men andre var vantro.</span> <span class="verse"><a name="25">25</a>De gikk da fra hverandre i uenighet, idet Paulus sa det ene ord: Rettelig talte den Hellige Ånd ved profeten Esaias til eders fedre da han sa:</span> <span class="verse"><a name="26">26</a>Gå til dette folk og si: I skal høre og høre og ikke forstå, og se og se og ikke skjelne;</span> <span class="verse"><a name="27">27</a>for dette folks hjerte er sløvet, og med ørene hører de tungt, og sine øine lukker de, forat de ikke skal se med øinene og høre med ørene og forstå med hjertet og omvende sig, så jeg kunde få læge dem.</span> <span class="verse"><a name="28">28</a>Så være det eder da vitterlig at denne Guds frelse er blitt utsendt til hedningene; hos dem skal den også finne øre.</span> <span class="verse"><a name="29">29</a>Og da han hadde sagt dette, gikk jødene bort og hadde et skarpt ordskifte innbyrdes.</span> <span class="verse"><a name="30">30</a>Han blev da to fulle år i sitt leide herberge, og tok imot alle som kom til ham,</span> <span class="verse"><a name="31">31</a>og han forkynte Guds rike og lærte om den Herre Jesus med all frimodighet, uten hindring.</span> </p></div</div></div></body></html>