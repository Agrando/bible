<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/acts/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/acts">Acts</a> &gt <strong>Chapter 10</strong></div><p><span class="verse"><a name="1">1</a>Det var en mann i Cesarea ved navn Kornelius, høvedsmann ved den hærdeling som kaltes den italiske;</span> <span class="verse"><a name="2">2</a>han var en from mann og fryktet Gud med hele sitt hus og gav mange almisser til folket og bad alltid til Gud.</span> <span class="verse"><a name="3">3</a>Og han så grandgivelig i et syn, omkring den niende time på dagen, en Guds engel som kom inn til ham og sa til ham: Kornelius!</span> <span class="verse"><a name="4">4</a>Men han stirret på ham og blev forferdet og sa: Hvad er det, Herre? Han svarte ham: Dine bønner og dine almisser er steget op til ihukommelse for Gud.</span> <span class="verse"><a name="5">5</a>Og nu, send nogen menn til Joppe og hent til dig en mann ved navn Simon, som kalles med tilnavn Peter;</span> <span class="verse"><a name="6">6</a>han bor hos en garver som heter Simon, og som har et hus ved havet.</span> <span class="verse"><a name="7">7</a>Da nu engelen som talte til ham, var faret fra ham, kalte han til sig to av sine tjenere og en from stridsmann av dem som alltid var om ham,</span> <span class="verse"><a name="8">8</a>og han fortalte dem det alt sammen, og sendte dem avsted til Joppe.</span> <span class="verse"><a name="9">9</a>Den næste dag, mens disse var på veien og nærmet sig til byen, gikk Peter ved den sjette time op på taket for å bede.</span> <span class="verse"><a name="10">10</a>Han blev da sulten og vilde ha noget å ete. Mens de nu laget det til, kom det en henrykkelse over ham,</span> <span class="verse"><a name="11">11</a>og han ser himmelen åpnet og noget dale ned, likesom en stor duk, som blev senket ned på jorden efter de fire hjørner;</span> <span class="verse"><a name="12">12</a>i den var det alle slags firføtte og krypende dyr som lever på jorden, og alle slags himmelens fugler.</span> <span class="verse"><a name="13">13</a>Og det kom en røst til ham: Stå op, Peter! slakt og et!</span> <span class="verse"><a name="14">14</a>Men Peter sa: Ingenlunde, Herre! aldri har jeg ett noget vanhellig eller urent.</span> <span class="verse"><a name="15">15</a>Og det kom atter en røst, for annen gang, til ham: Det som Gud har renset, det må ikke du gjøre til urent.</span> <span class="verse"><a name="16">16</a>Dette skjedde tre ganger, og straks blev det tatt op igjen til himmelen.</span> <span class="verse"><a name="17">17</a>Mens nu Peter var tvilrådig med sig selv om hvad det syn vel skulde bety som han hadde sett, se, da stod de menn som var utsendt av Kornelius, for porten, efterat de hadde spurt sig frem til Simons hus,</span> <span class="verse"><a name="18">18</a>og de ropte inn og spurte om Simon som kaltes med tilnavn Peter, bodde der.</span> <span class="verse"><a name="19">19</a>Mens Peter nu grundet på synet, sa Ånden til ham: Se, tre menn leter efter dig;</span> <span class="verse"><a name="20">20</a>stå op og gå ned, og dra med dem uten å tvile! for det er jeg som har sendt dem.</span> <span class="verse"><a name="21">21</a>Da gikk Peter ned til mennene og sa: Se, jeg er den som I leter efter; hvad er årsaken til at I er kommet hit?</span> <span class="verse"><a name="22">22</a>De sa: Kornelius, en høvedsmann, en rettferdig og gudfryktig mann, som har godt vidnesbyrd av hele jødenes folk, fikk det bud av en hellig engel at han skulde hente dig til sitt hus og høre hvad du har å si.</span> <span class="verse"><a name="23">23</a>Han kalte dem da inn og gav dem herberge. Og den næste dag stod han op og drog avsted med dem, og nogen av brødrene fra Joppe gikk med ham.</span> <span class="verse"><a name="24">24</a>Dagen efter kom de til Cesarea, og Kornelius hadde kalt sammen sine frender og nærmeste venner og ventet på dem.</span> <span class="verse"><a name="25">25</a>Da nu Peter trådte inn, gikk Kornelius ham i møte og falt ned for hans føtter og tilbad ham.</span> <span class="verse"><a name="26">26</a>Men Peter reiste ham op og sa: Stå op! Også jeg er et menneske.</span> <span class="verse"><a name="27">27</a>Og idet han samtalte med ham, gikk han inn, og der fant han mange samlet,</span> <span class="verse"><a name="28">28</a>og han sa til dem: I vet hvor utillatelig det er for en jøde å omgåes med nogen av et annet folk eller å gå inn til ham; men Gud viste mig at jeg ikke skulde kalle noget menneske vanhellig eller urent;</span> <span class="verse"><a name="29">29</a>derfor kom jeg også uten innvending da jeg blev budsendt. Jeg spør altså: Av hvad årsak sendte I bud efter mig?</span> <span class="verse"><a name="30">30</a>Da sa Kornelius: For fire dager siden - det var da som nu ved den niende time - bad jeg i mitt hus, og se, en mann stod for mig i skinnende klædebon,</span> <span class="verse"><a name="31">31</a>og han sier: Kornelius! din bønn er hørt, og dine almisser er ihukommet for Guds åsyn;</span> <span class="verse"><a name="32">32</a>send derfor bud til Joppe og kall til dig Simon som kalles med tilnavnet Peter! han har herberge hos Simon, en garver, ved havet; og han skal tale til dig når han kommer hit.</span> <span class="verse"><a name="33">33</a>Derfor sendte jeg straks bud til dig, og du gjorde vel at du kom. Nu er vi da alle til stede for Guds åsyn for å høre alt som er dig pålagt av Herren.</span> <span class="verse"><a name="34">34</a>Peter oplot da sin munn og sa: Jeg skjønner i sannhet at Gud ikke gjør forskjell på folk;</span> <span class="verse"><a name="35">35</a>men blandt ethvert folkeslag tar han imot den som frykter ham og gjør rettferdighet.</span> <span class="verse"><a name="36">36</a>Det ord som han sendte ut til Israels barn, idet han i evangeliet forkynte fred ved Jesus Kristus han er alles Herre</span> <span class="verse"><a name="37">37</a>det ord kjenner I, det som utgikk over hele Judea efter å ha tatt sin begynnelse fra Galilea efter den dåp som Johannes forkynte -</span> <span class="verse"><a name="38">38</a>hvorledes Gud salvet Jesus fra Nasaret med den Hellige Ånd og kraft, han som gikk omkring og gjorde vel og helbredet alle som var overveldet av djevelen, fordi Gud var med ham.</span> <span class="verse"><a name="39">39</a>Og vi er vidner om alt det han gjorde både i jødenes land og i Jerusalem, han som de slo ihjel, idet de hengte ham på et tre.</span> <span class="verse"><a name="40">40</a>Ham opvakte Gud på den tredje dag, og gav ham å åpenbare sig,</span> <span class="verse"><a name="41">41</a>ikke for hele folket, men for de vidner som var forut valgt av Gud, for oss, vi som åt og drakk sammen med ham efterat han var opstanden fra de døde.</span> <span class="verse"><a name="42">42</a>Og han bød oss å forkynne for folket og vidne at han er den som av Gud er bestemt til å være dommer over levende og døde.</span> <span class="verse"><a name="43">43</a>Ham gir alle profetene det vidnesbyrd at hver den som tror på ham, får syndenes forlatelse ved hans navn.</span> <span class="verse"><a name="44">44</a>Mens Peter ennu talte disse ord, falt den Hellige Ånd på alle dem som hørte ordet.</span> <span class="verse"><a name="45">45</a>Og alle de troende av omskjærelsen som var kommet med Peter, blev forferdet over at den Hellige Ånds gave var blitt utgytt også over hedningene;</span> <span class="verse"><a name="46">46</a>for de hørte dem tale med tunger og lovprise Gud.</span> <span class="verse"><a name="47">47</a>Da svarte Peter: Mon nogen kan nekte dem vannet, så de ikke skulde bli døpt, de som har fått den Hellige Ånd likesom vi?</span> <span class="verse"><a name="48">48</a>Og han bød at de skulde døpes i Jesu Kristi navn. De bad ham da bli der nogen dager.</span> </p></div</div></div></body></html>