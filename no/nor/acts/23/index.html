<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/acts/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/acts">Acts</a> &gt <strong>Chapter 23</strong></div><p><span class="verse"><a name="1">1</a>Da så Paulus fast på rådet og sa: Brødre! med all god samvittighet har jeg ført mitt levnet for Gud inntil denne dag.</span> <span class="verse"><a name="2">2</a>Ypperstepresten Ananias bød da dem som stod der, å slå ham på munnen.</span> <span class="verse"><a name="3">3</a>Da sa Paulus til ham: Gud skal slå dig, du kalkede vegg! Og du sitter her for å dømme mig efter loven, og du bryter loven ved å byde at de skal slå mig?</span> <span class="verse"><a name="4">4</a>De som stod der, sa da: Skjeller du ut Guds yppersteprest?</span> <span class="verse"><a name="5">5</a>Og Paulus sa: Jeg visste ikke, brødre, at det var ypperstepresten; det står jo skrevet: Mot en høvding blandt ditt folk skal du ikke bruke ukvemsord.</span> <span class="verse"><a name="6">6</a>Da nu Paulus visste at den ene del av dem var sadduseere og den andre del fariseere, ropte han i rådet: Brødre! jeg er en fariseer, sønn av fariseere; det er for håp og for de dødes opstandelse at jeg står her for retten.</span> <span class="verse"><a name="7">7</a>Da han sa dette, blev det strid mellem fariseerne og sadduseerne, og hopen blev innbyrdes uenig.</span> <span class="verse"><a name="8">8</a>For sadduseerne sier at det ikke er nogen opstandelse, heller ikke nogen engel eller ånd; men fariseerne lærer begge deler.</span> <span class="verse"><a name="9">9</a>Nu blev det da et stort skrik, og nogen skriftlærde av fariseernes flokk stod op og stred skarpt og sa: Vi finner intet ondt hos dette menneske; om det nu var en ånd som talte til ham, eller en engel?</span> <span class="verse"><a name="10">10</a>Da det nu opstod stor strid, fryktet den øverste høvedsmann for at Paulus skulde bli slitt i stykker av dem, og han bød krigsfolket å gå ned og rive ham ut fra dem og føre ham inn i festningen.</span> <span class="verse"><a name="11">11</a>Men natten efter stod Herren for ham og sa: Vær frimodig! likesom du vidnet om mig i Jerusalem, således skal du også vidne i Rom.</span> <span class="verse"><a name="12">12</a>Men da det var blitt dag, la jødene sig sammen mot ham, og forbannet sig på at de hverken vilde ete eller drikke før de hadde drept Paulus.</span> <span class="verse"><a name="13">13</a>Det var mere enn firti som således sammensvor sig,</span> <span class="verse"><a name="14">14</a>og de gikk til yppersteprestene og de eldste og sa: Vi har forbannet oss på at vi ikke vil smake mat før vi har drept Paulus;</span> <span class="verse"><a name="15">15</a>nu må da I sammen med rådet la den øverste høvedsmann vite at han skal føre ham ned til eder, som om I nøiere vilde prøve hans sak; så holder vi oss ferdige til å drepe ham før han når frem.</span> <span class="verse"><a name="16">16</a>Men Paulus' søstersønn fikk høre om dette hemmelige råd, og han kom og gikk inn i festningen og fortalte Paulus det.</span> <span class="verse"><a name="17">17</a>Paulus kalte da en av høvedsmennene til sig og sa: Før denne unge mann til den øverste høvedsmann! for han har noget å melde ham.</span> <span class="verse"><a name="18">18</a>Han tok ham da med sig og førte ham til den øverste høvedsmann og sier: Fangen Paulus kalte mig til sig og bad mig føre denne unge mann til dig, da han hadde noget å si dig.</span> <span class="verse"><a name="19">19</a>Den øverste høvedsmann tok ham da ved hånden og gikk til side og spurte: Hvad er det du har å melde mig?</span> <span class="verse"><a name="20">20</a>Han sa da: Jødene er kommet overens om å be dig at du imorgen vil føre Paulus for rådet, som om det vilde få nøiere rede på hans sak;</span> <span class="verse"><a name="21">21</a>du må da ikke la dig overtale av dem; for mere enn firti menn av dem ligger på lur efter ham, og de har forbannet sig på at de hverken vil ete eller drikke før de har drept ham, og nu holder de sig ferdige og venter på at du skal love det.</span> <span class="verse"><a name="22">22</a>Den øverste høvedsmann lot da den unge mann gå og bød ham: Du må ikke si til nogen at du har latt mig få vite dette.</span> <span class="verse"><a name="23">23</a>Og han kalte til sig to av høvedsmennene og sa: La to hundre stridsmenn holde sig ferdige til å dra til Cesarea, og sytti hestfolk og to hundre skyttere, fra den tredje time på natten!</span> <span class="verse"><a name="24">24</a>Og han bød at de skulde gjøre hester i stand, forat de kunde la Paulus ride på dem og føre ham sikkert frem til landshøvdingen Feliks.</span> <span class="verse"><a name="25">25</a>Og han skrev et brev med dette innhold:</span> <span class="verse"><a name="26">26</a>Klaudius Lysias hilser den mektige landshøvding Feliks.</span> <span class="verse"><a name="27">27</a>Denne mann, som var grepet av jødene og nær ved å bli drept av dem, ham fridde jeg ut; jeg kom til med krigsfolket, efterat jeg hadde fått vite at han var romersk borger;</span> <span class="verse"><a name="28">28</a>og da jeg vilde vite hvad det var de hadde å klage på ham, førte jeg ham ned for deres råd.</span> <span class="verse"><a name="29">29</a>Jeg fant da at de førte klage over ham for nogen spørsmål i deres lov, men at det ikke var noget klagemål imot ham som gjorde ham skyldig til død eller fengsel.</span> <span class="verse"><a name="30">30</a>Men da det nu er blitt meldt mig at de vil gjøre et overfall på mannen, sender jeg ham uten ophold til dig, efterat jeg har pålagt hans anklagere at også de skal fremføre for dig det de har å si.</span> <span class="verse"><a name="31">31</a>Krigsfolket tok nu Paulus, som det var blitt dem pålagt, og førte ham om natten til Antipatris,</span> <span class="verse"><a name="32">32</a>og dagen efter lot de hestfolket dra videre med ham og vendte selv tilbake til festningen.</span> <span class="verse"><a name="33">33</a>De kom da til Cesarea og lot landshøvdingen få brevet, og førte også Paulus frem for ham.</span> <span class="verse"><a name="34">34</a>Da han hadde lest det og spurt hvad land han var fra, og fått vite at han var fra Kilikia, sa han:</span> <span class="verse"><a name="35">35</a>Jeg skal ta dig i forhør når dine anklagere kommer. Og han bød at han skulde holdes i varetekt i Herodes' borg.</span> </p></div</div></div></body></html>