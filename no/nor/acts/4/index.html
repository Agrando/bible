<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/acts/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/acts">Acts</a> &gt <strong>Chapter 4</strong></div><p><span class="verse"><a name="1">1</a>Men mens de talte til folket, kom prestene og høvedsmannen for tempelvakten og sadduseerne over dem;</span> <span class="verse"><a name="2">2</a>de harmedes over at de lærte folket og forkynte i Jesus opstandelsen fra de døde,</span> <span class="verse"><a name="3">3</a>og de la hånd på dem og satte dem i fengsel til den næste dag; for det var alt aften.</span> <span class="verse"><a name="4">4</a>Men mange av dem som hadde hørt ordet, kom til troen, og tallet på mennene blev omkring fem tusen.</span> <span class="verse"><a name="5">5</a>Dagen efter skjedde det da at deres rådsherrer og eldste og skriftlærde samlet sig i Jerusalem,</span> <span class="verse"><a name="6">6</a>og med dem ypperstepresten Annas og Kaifas og Johannes og Aleksander og så mange som var av yppersteprestelig ætt,</span> <span class="verse"><a name="7">7</a>og de stilte dem frem midt iblandt sig og spurte dem: Ved hvilken kraft eller ved hvilket navn gjorde I dette?</span> <span class="verse"><a name="8">8</a>Da sa Peter til dem, fylt av den Hellige Ånd: I folkets rådsherrer og Israels eldste!</span> <span class="verse"><a name="9">9</a>Når vi idag blir tatt i forhør for en velgjerning mot et sykt menneske, om hvad han er helbredet ved,</span> <span class="verse"><a name="10">10</a>da være det vitterlig for eder alle og for hele Israels folk at ved Jesu Kristi, nasareerens navn, han som I korsfestet, han som Gud opvakte fra de døde, ved ham står denne helbredet for eders øine.</span> <span class="verse"><a name="11">11</a>Han er den sten som blev forkastet av eder, I bygningsmenn, men som er blitt hjørnesten.</span> <span class="verse"><a name="12">12</a>Og det er ikke frelse i nogen annen; for det er heller ikke noget annet navn under himmelen, gitt blandt mennesker, ved hvilket vi skal bli frelst.</span> <span class="verse"><a name="13">13</a>Men da de så Peters og Johannes' frimodighet og fikk vite at de var ulærde og lege menn, undret de sig, og de kjente dem igjen, at de hadde vært med Jesus;</span> <span class="verse"><a name="14">14</a>og da de så mannen stå ved deres side, han som var blitt helbredet, kunde de ikke si imot.</span> <span class="verse"><a name="15">15</a>De bød dem da gå ut fra rådet, og de rådførte sig med hverandre og sa:</span> <span class="verse"><a name="16">16</a>Hvad skal vi gjøre med disse mennesker? for at et vitterlig tegn er gjort ved dem, det er åpenbart for alle som bor i Jerusalem, og det kan vi ikke nekte.</span> <span class="verse"><a name="17">17</a>Men forat det ikke skal utbrede sig mere blandt folket, så la oss alvorlig true dem til ikke mere å tale i dette navn til noget menneske!</span> <span class="verse"><a name="18">18</a>Så kalte de dem inn og bød dem at de aldeles ikke skulde tale eller lære i Jesu navn.</span> <span class="verse"><a name="19">19</a>Men Peter og Johannes svarte dem: Døm selv om det er rett i Guds øine å lyde eder mere enn Gud!</span> <span class="verse"><a name="20">20</a>for vi kan ikke la være å tale om det som vi har sett og hørt.</span> <span class="verse"><a name="21">21</a>De truet dem da enn mere, og så lot de dem gå, da de for folkets skyld ikke fant nogen råd til å straffe dem; for alle priste Gud for det som var skjedd;</span> <span class="verse"><a name="22">22</a>for han var mere enn firti år gammel den mann som dette helbredelsestegn hadde hendt med.</span> <span class="verse"><a name="23">23</a>Da de nu var løslatt, kom de til sine egne og fortalte dem alt det yppersteprestene og de eldste hadde sagt til dem.</span> <span class="verse"><a name="24">24</a>Da de hørte det, løftet de samdrektig sin røst til Gud og sa: Herre! du som gjorde himmelen og jorden og havet og alt det som i dem er,</span> <span class="verse"><a name="25">25</a>du som ved din tjener Davids munn sa: Hvorfor fnyste hedningene og grundet folkene på det som fåfengt er?</span> <span class="verse"><a name="26">26</a>Jordens konger steg frem, og høvdingene samlet sig sammen mot Herren og mot hans salvede -</span> <span class="verse"><a name="27">27</a>ja i sannhet, i denne by samlet de sig mot din hellige tjener Jesus, som du salvet, både Herodes og Pontius Pilatus med hedningene og Israels folk,</span> <span class="verse"><a name="28">28</a>for å gjøre det som din hånd og ditt råd forut hadde besluttet skulde skje.</span> <span class="verse"><a name="29">29</a>Og nu, Herre! hold øie med deres trusler, og gi dine tjenere å tale ditt ord med all frimodighet,</span> <span class="verse"><a name="30">30</a>idet du rekker din hånd ut til helbredelse og til tegn og undergjerninger ved din hellige tjener Jesu navn.</span> <span class="verse"><a name="31">31</a>Og da de hadde bedt, skalv det sted hvor de var samlet, og de blev alle fylt med den Hellige And, og de talte Guds ord med frimodighet.</span> <span class="verse"><a name="32">32</a>Men hele flokken av dem som var kommet til troen, hadde ett hjerte og en sjel, og ikke en sa om noget av sitt gods at det var hans eget de hadde alt felles.</span> <span class="verse"><a name="33">33</a>Og med stor kraft bar apostlene frem vidnesbyrdet om den Herre Jesu opstandelse, og det var stor nåde over dem alle.</span> <span class="verse"><a name="34">34</a>For det var heller ikke nogen trengende iblandt dem; for alle som eide akrer eller hus, solgte dem og bar frem verdien av det de hadde solgt,</span> <span class="verse"><a name="35">35</a>og la det for apostlenes føtter, og det blev delt ut til enhver efter som han hadde trang til.</span> <span class="verse"><a name="36">36</a>Og Josef, som av apostlene hadde fått tilnavnet Barnabas, det er utlagt: formaningens sønn, en levitt, født på Kypern,</span> <span class="verse"><a name="37">37</a>[DNB30: 36] som eide en aker, solgte den og bar frem pengene og la dem for apostlenes føtter.</span> </p></div</div></div></body></html>