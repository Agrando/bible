<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/acts/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/acts">Acts</a> &gt <strong>Chapter 9</strong></div><p><span class="verse"><a name="1">1</a>Men Saulus fnyste fremdeles av trusel og mord mot Herrens disipler, og han gikk til ypperstepresten</span> <span class="verse"><a name="2">2</a>og bad ham om brev til Damaskus, til synagogene der, forat om han fant nogen som hørte Guds vei til, både menn og kvinner, han da kunde føre dem bundne til Jerusalem.</span> <span class="verse"><a name="3">3</a>Men på reisen skjedde det at han kom nær til Damaskus, og med ett strålte et lys fra himmelen om ham,</span> <span class="verse"><a name="4">4</a>og han falt til jorden og hørte en røst som sa til ham: Saul! Saul! hvorfor forfølger du mig?</span> <span class="verse"><a name="5">5</a>Han sa: Hvem er du, Herre? Og han svarte: Jeg er Jesus, han som du forfølger.</span> <span class="verse"><a name="6">6</a>Men stå op og gå inn i byen, så skal det bli dig sagt hvad du har å gjøre!</span> <span class="verse"><a name="7">7</a>Men mennene som reiste sammen med ham, stod forferdet, for de hørte vel røsten, men så ikke nogen.</span> <span class="verse"><a name="8">8</a>Saulus reiste sig da op fra jorden; men da han åpnet sine øine, så han intet; de ledet ham da ved hånden og førte ham inn i Damaskus.</span> <span class="verse"><a name="9">9</a>Og i tre dager var han uten syn og hverken åt eller drakk.</span> <span class="verse"><a name="10">10</a>Men det var i Damaskus en disippel ved navn Ananias, og Herren sa til ham i et syn: Ananias! Han svarte: Her er jeg, Herre!</span> <span class="verse"><a name="11">11</a>Og Herren sa til ham: Stå op og gå bort i den gate som kalles den rette, og spør i Judas' hus efter en som heter Saulus, fra Tarsus! for se, han beder,</span> <span class="verse"><a name="12">12</a>og han har i et syn sett en mann ved navn Ananias, som kom inn til ham og la hånden på ham forat han skulde få sitt syn igjen.</span> <span class="verse"><a name="13">13</a>Men Ananias svarte: Herre! jeg har hørt av mange om denne mann hvor meget ondt han har gjort mot dine hellige i Jerusalem,</span> <span class="verse"><a name="14">14</a>og her har han makt fra yppersteprestene til å binde alle dem som påkaller ditt navn.</span> <span class="verse"><a name="15">15</a>Men Herren sa til ham: Gå avsted! for han er mig et utvalgt redskap til å bære mitt navn frem både for hedninger og konger og for Israels barn;</span> <span class="verse"><a name="16">16</a>for jeg vil vise ham hvor meget han skal lide for mitt navns skyld.</span> <span class="verse"><a name="17">17</a>Så gikk Ananias avsted og kom inn i huset og la hendene på ham og sa: Saul, bror! Herren har sendt mig, Jesus, han som åpenbarte sig for dig på veien hvor du kom, forat du skal få ditt syn igjen og bli fylt med den Hellige Ånd.</span> <span class="verse"><a name="18">18</a>Og straks falt det likesom skjell fra hans øine, og han fikk sitt syn igjen, og han stod op og blev døpt,</span> <span class="verse"><a name="19">19</a>og han tok føde til sig og blev styrket. Han blev da nogen dager hos disiplene i Damaskus.</span> <span class="verse"><a name="20">20</a>Og straks forkynte han Jesus i synagogene, at han er Guds Sønn.</span> <span class="verse"><a name="21">21</a>Og alle som hørte det, blev ute av sig selv av forundring og sa: Er ikke dette han som i Jerusalem utryddet dem som påkaller dette navn? og han var kommet hit for å føre dem bundne til yppersteprestene.</span> <span class="verse"><a name="22">22</a>Men Saulus blev enn mere styrket, og han målbandt jødene som bodde i Damaskus, idet han beviste at Jesus er Messias.</span> <span class="verse"><a name="23">23</a>Da nu mange dager var gått, la jødene råd op om å slå ham ihjel;</span> <span class="verse"><a name="24">24</a>men Saulus fikk vite at de efterstrebte ham. De voktet også portene dag og natt for å slå ham ihjel;</span> <span class="verse"><a name="25">25</a>men hans disipler tok ham om natten og slapp ham ut gjennem muren, idet de firte ham ned i en kurv.</span> <span class="verse"><a name="26">26</a>Da han nu kom til Jerusalem, søkte han å holde sig nær til disiplene; og de fryktet alle for ham, for de trodde ikke at han var nogen disippel.</span> <span class="verse"><a name="27">27</a>Men Barnabas tok sig av ham og førte ham til apostlene, og han fortalte dem hvorledes han hadde sett Herren på veien, og at han hadde talt til ham, og hvorledes han i Damaskus hadde lært frimodig i Jesu navn.</span> <span class="verse"><a name="28">28</a>Så gikk han da inn og ut med dem i Jerusalem</span> <span class="verse"><a name="29">29</a>og lærte frimodig i Herrens navn, og han talte med de gresktalende jøder og innlot sig i ordskifte med dem. De søkte da å slå ham ihjel;</span> <span class="verse"><a name="30">30</a>men da brødrene fikk det å vite, førte de ham ned til Cesarea, og sendte ham derfra til Tarsus.</span> <span class="verse"><a name="31">31</a>Menigheten hadde nu fred over hele Judea og Galilea og Samaria; den opbyggedes og vandret i Herrens frykt, og vokste ved den Hellige Ånds hjelp.</span> <span class="verse"><a name="32">32</a>Og det hendte sig da Peter drog allesteds omkring, at han også kom ned til de hellige som bodde i Lydda.</span> <span class="verse"><a name="33">33</a>Der fant han en mann ved navn Æneas, som hadde ligget åtte år til sengs, fordi han var verkbrudden.</span> <span class="verse"><a name="34">34</a>Og Peter sa til ham: Æneas! Jesus Kristus helbreder dig; stå op og red selv din seng! Og straks stod han op,</span> <span class="verse"><a name="35">35</a>og alle som bodde i Lydda og Saron, så ham, og de omvendte sig til Herren.</span> <span class="verse"><a name="36">36</a>I Joppe var det en disippelinne ved navn Tabita, det er utlagt: Dorkas*; hun var rik på gode gjerninger og gav mange almisser. / <* en hind.></span> <span class="verse"><a name="37">37</a>Men det skjedde i de dager at hun blev syk og døde; de vasket henne da og la henne på en sal.</span> <span class="verse"><a name="38">38</a>Og da Lydda ligger nær ved Joppe, og disiplene hadde hørt at Peter var der, sendte de to menn til ham og bad: Dryg ikke med å komme hit til oss!</span> <span class="verse"><a name="39">39</a>Peter stod da op og gikk med dem, og da han kom dit, førte de ham op på salen, og alle enkene stod ved hans side og gråt, og viste ham de kjortler og klær som Tabita hadde gjort den tid hun var hos dem.</span> <span class="verse"><a name="40">40</a>Men Peter bød alle gå ut, falt på kne og bad, og han vendte sig til liket og sa: Tabita, stå op! Hun slo øinene op, og da hun så Peter, satte hun sig op.</span> <span class="verse"><a name="41">41</a>Og han rakte henne hånden og reiste henne op; og han kalte de hellige og enkene inn og stilte henne levende frem for dem.</span> <span class="verse"><a name="42">42</a>Dette blev vitterlig over hele Joppe, og mange kom til troen på Herren.</span> <span class="verse"><a name="43">43</a>Derefter blev han en lengere tid i Joppe hos en mann ved navn Simon, en garver.</span> </p></div</div></div></body></html>