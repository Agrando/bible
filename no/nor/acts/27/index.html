<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/acts/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/acts">Acts</a> &gt <strong>Chapter 27</strong></div><p><span class="verse"><a name="1">1</a>Da det nu var avgjort at vi skulde seile avsted til Italia, overgav de både Paulus og nogen andre fanger til en høvedsmann ved navn Julius ved den keiserlige hærdeling.</span> <span class="verse"><a name="2">2</a>Vi gikk da ombord på et skib fra Adramyttium som skulde seile til stedene langs Asia-landet, og så fór vi ut; Aristarkus, en makedonier fra Tessalonika, var med oss.</span> <span class="verse"><a name="3">3</a>Den annen dag løp vi inn til Sidon, og Julius, som var menneskekjærlig mot Paulus, gav ham lov til å gå til sine venner og nyte godt av deres omsorg.</span> <span class="verse"><a name="4">4</a>Derfra fór vi videre og seilte inn under Kypern, fordi vinden var imot,</span> <span class="verse"><a name="5">5</a>og efterat vi hadde seilt over havet ved Kilikia og Pamfylia, kom vi til Myra i Lykia.</span> <span class="verse"><a name="6">6</a>Der fant høvedsmannen et skib fra Aleksandria som skulde til Italia, og han førte oss ombord på det.</span> <span class="verse"><a name="7">7</a>I mange dager gikk det nu smått med seilingen, og vi vant med nød og neppe frem imot Knidus; da vinden var imot, holdt vi ned under Kreta ved Salmone,</span> <span class="verse"><a name="8">8</a>og det var så vidt vi kom der forbi og nådde frem til et sted som kalles Godhavn, nær ved en by Lasea.</span> <span class="verse"><a name="9">9</a>Da nu en lang tid var gått, og det allerede var farlig å ferdes på sjøen, fordi det alt var over fasten, advarte Paulus dem og sa:</span> <span class="verse"><a name="10">10</a>I menn! jeg ser at sjøferden vil være et vågestykke og medføre stor skade, ikke bare for ladning og skib, men også for vårt liv.</span> <span class="verse"><a name="11">11</a>Men høvedsmannen satte mere lit til styrmannen og skipperen enn til det som Paulus sa.</span> <span class="verse"><a name="12">12</a>Og da havnen var uhøvelig til vinterleie, blev de fleste enige om at de skulde fare ut også derfra, om de måskje kunde vinne frem og ta vinterhavn i Føniks, en havn på Kreta, som vender mot sydvest og nordvest.</span> <span class="verse"><a name="13">13</a>Da det nu blåste en svak sønnenvind, tenkte de at de kunde fullføre sitt forsett; de lettet da, og seilte nær land langsmed Kreta.</span> <span class="verse"><a name="14">14</a>Men ikke lenge efter kom en hvirvelvind som kalles eurakylon, og kastet sig mot øen;</span> <span class="verse"><a name="15">15</a>da skibet blev grepet av den og ikke kunde holde sig op mot vinden, gav vi det op og lot oss drive.</span> <span class="verse"><a name="16">16</a>Vi løp da under en liten ø som kalles Klauda, og det var med nød at vi fikk berget båten;</span> <span class="verse"><a name="17">17</a>da de hadde fått den ombord, grep de til nødhjelp og slo taug om skibet. Og da de fryktet for å drive ned på Syrten, firte de seilet ned, og drev således.</span> <span class="verse"><a name="18">18</a>Da vi nu led meget ondt av været, kastet de næste dag ladningen overbord,</span> <span class="verse"><a name="19">19</a>og den tredje dag kastet vi med egne hender skibets redskap i sjøen.</span> <span class="verse"><a name="20">20</a>Da nu hverken sol eller stjerner lot sig se på flere dager, og et svært uvær var over oss, var det fra nu av forbi med alt håp om redning.</span> <span class="verse"><a name="21">21</a>Og da de ikke hadde fått mat på lenge, stod Paulus frem midt iblandt dem og sa: I menn! I burde ha lydt mitt råd og ikke faret ut fra Kreta, så I hadde spart eder for dette vågestykke og denne skade.</span> <span class="verse"><a name="22">22</a>Og nu ber jeg eder være ved godt mot; for ingen sjel iblandt eder skal forgå, men bare skibet.</span> <span class="verse"><a name="23">23</a>For i denne natt stod for mig en engel fra den Gud som jeg tilhører, som jeg også tjener, og sa:</span> <span class="verse"><a name="24">24</a>Frykt ikke, Paulus! du skal stå frem for keiseren, og se, Gud har gitt dig alle dem som seiler med dig, til gave.</span> <span class="verse"><a name="25">25</a>Derfor vær ved godt mot, I menn! for jeg setter min lit til Gud at det skal bli så som det er sagt mig.</span> <span class="verse"><a name="26">26</a>Men vi skal strande på en eller annen ø.</span> <span class="verse"><a name="27">27</a>Da nu den fjortende natt kom, mens vi drev omkring i Adriaterhavet, skjønte sjøfolkene midt på natten at det bar nær mot land.</span> <span class="verse"><a name="28">28</a>Og da de loddet, fant de tyve favner; men da de var kommet et lite stykke derfra og loddet igjen, fant de femten favner;</span> <span class="verse"><a name="29">29</a>og da de fryktet for at de kanskje kunde støte på skjær, kastet de fire anker ut fra bakstavnen, og ønsket at det vilde bli dag.</span> <span class="verse"><a name="30">30</a>Men sjøfolkene søkte å rømme bort fra skibet og firte båten ned i havet, idet de lot som om de vilde legge ankere ut fra forstavnen;</span> <span class="verse"><a name="31">31</a>da sa Paulus til høvedsmannen og til krigsfolket: Dersom ikke disse blir ombord i skibet, kan I ikke bli berget.</span> <span class="verse"><a name="32">32</a>Da kappet krigsfolket taugene på båten og lot den falle.</span> <span class="verse"><a name="33">33</a>Da det nu led mot dag, bad Paulus alle ta føde til sig, og han sa: Dette er nu den fjortende dag at I venter og lar være å ete og ikke tar noget til eder.</span> <span class="verse"><a name="34">34</a>Derfor ber jeg eder ta føde til eder; dette hører med til eders redning; for det skal ikke falle et hår av hodet på nogen iblandt eder.</span> <span class="verse"><a name="35">35</a>Da han hadde sagt dette, tok han et brød, takket Gud for alles øine og brøt det og begynte å ete;</span> <span class="verse"><a name="36">36</a>da blev de alle frimodige og tok føde til sig de også.</span> <span class="verse"><a name="37">37</a>Vi var i alt to hundre og seks og sytti sjeler på skibet.</span> <span class="verse"><a name="38">38</a>Og da de var blitt mette, lettet de skibet ved å kaste levnetsmidlene i havet.</span> <span class="verse"><a name="39">39</a>Da det nu blev dag, kjente de ikke landet, men de blev var en vik som hadde en strand; der bestemte de sig til å sette skibet på land om det var mulig.</span> <span class="verse"><a name="40">40</a>De kappet da ankerne og lot dem falle i havet, og løste tillike de taug som de hadde surret rorene med; så heiste de seilet for vinden og holdt ned på stranden.</span> <span class="verse"><a name="41">41</a>Men de drev inn på en grunn som hadde dypt hav på begge sider; her støtte de på med skibet, og forskibet løp sig fast og stod urørlig, men akterskibet blev sønderslått av brenningene.</span> <span class="verse"><a name="42">42</a>Krigsfolket vilde nu drepe fangene, forat ikke nogen av dem skulde svømme bort og rømme;</span> <span class="verse"><a name="43">43</a>men høvedsmannen, som vilde frelse Paulus, hindret dem i deres råd, og bød at de som kunde svømme, skulde først kaste sig ut og komme i land,</span> <span class="verse"><a name="44">44</a>og så de andre, dels på planker, dels på stykker av skibet. Og på denne vis gikk det så at alle berget sig i land.</span> </p></div</div></div></body></html>