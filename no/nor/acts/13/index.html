<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/acts">Acts</a> &gt <strong>Chapter 13</strong></div><p><span class="verse"><a name="1">1</a>I Antiokia, i menigheten der, var det profeter og lærere: Barnabas og Simeon, som kaltes Niger, og LUKius fra Kyrene og Manaen, fosterbror til fjerdingsfyrsten Herodes, og Saulus.</span> <span class="verse"><a name="2">2</a>Mens de holdt gudstjeneste og fastet, sa den Hellige Ånd: Ta ut for mig Barnabas og Saulus til den gjerning som jeg har kalt dem til!</span> <span class="verse"><a name="3">3</a>Da lot de dem dra ut efterat de hadde fastet og bedt og lagt hendene på dem.</span> <span class="verse"><a name="4">4</a>Da de nu således var utsendt av den Hellige Ånd, drog de ned til Seleukia og seilte derfra til Kypern,</span> <span class="verse"><a name="5">5</a>og da de var kommet til Salamis, forkynte de Guds ord i jødenes synagoger; de hadde også Johannes med, som skulde gå dem til hånde.</span> <span class="verse"><a name="6">6</a>Efterat de nu hadde vandret gjennem hele øen like til Pafus, traff de på en trollmann, en falsk profet, en jøde ved navn Barjesus,</span> <span class="verse"><a name="7">7</a>som var hos landshøvdingen Sergius Paulus, en forstandig mann. Denne kalte Barnabas og Saulus til sig og bad om å få høre Guds ord.</span> <span class="verse"><a name="8">8</a>Men Elymas, trollmannen for således uttydes hans navn stod dem imot og søkte å vende landshøvdingen bort fra troen.</span> <span class="verse"><a name="9">9</a>Da blev Saulus, som også kaltes Paulus, fylt av den Hellige Ånd, og han så skarpt på ham og sa:</span> <span class="verse"><a name="10">10</a>Du som er full av all svik og all ondskap, du djevelens barn, all rettferdighets fiende! vil du ikke holde op med å forvende Herrens rette veier?</span> <span class="verse"><a name="11">11</a>Og nu, se, Herrens hånd er over dig, og du skal bli blind og til en tid ikke se solen. Og straks falt det skodde og mørke over ham, og han gikk omkring og søkte efter nogen som kunde lede ham ved hånden.</span> <span class="verse"><a name="12">12</a>Da kom landshøvdingen til troen, da han så det som var skjedd, og han undret sig storlig over Herrens lære.</span> <span class="verse"><a name="13">13</a>Paulus og de som var med ham, seilte da ut fra Pafus og kom til Perge i Pamfylia, men Johannes skilte sig fra dem og vendte tilbake til Jerusalem.</span> <span class="verse"><a name="14">14</a>Men de drog videre fra Perge og kom til Antiokia i Pisidia, og gikk inn i synagogen på sabbatsdagen og satte sig der.</span> <span class="verse"><a name="15">15</a>Efter oplesningen av loven og profetene sendte da synagoge-forstanderne bud til dem og sa: Brødre! har I noget formaningsord til folket, så tal!</span> <span class="verse"><a name="16">16</a>Da stod Paulus op og slo til lyd med hånden og sa: Israelittiske menn og I som frykter Gud! Hør:</span> <span class="verse"><a name="17">17</a>Dette folks, Israels, Gud utvalgte våre fedre, og han lot folket vokse sig stort under utlendigheten i Egypten, og med løftet arm førte han dem ut derfra,</span> <span class="verse"><a name="18">18</a>og omkring firti år bar han dem på faderarm i ørkenen,</span> <span class="verse"><a name="19">19</a>og han utryddet syv folkeslag i Kana'ans land og skiftet deres land ut til arv for dem, i omkring fire hundre og femti år.</span> <span class="verse"><a name="20">20</a>Siden gav han dem dommere inntil profeten Samuel.</span> <span class="verse"><a name="21">21</a>Og derefter krevde de en konge, og Gud gav dem Saul, Kis' sønn, en mann av Benjamins stamme, i firti år,</span> <span class="verse"><a name="22">22</a>og efterat han hadde avsatt ham, opreiste han dem David til konge, som han også gav dette vidnesbyrd: Jeg fant David, Isais sønn, en mann efter mitt hjerte; han skal gjøre all min vilje.</span> <span class="verse"><a name="23">23</a>Av hans ætt førte han efter sitt løfte en frelser frem for Israel, Jesus,</span> <span class="verse"><a name="24">24</a>efterat Johannes forut for hans fremtreden hadde forkynt omvendelses dåp for hele Israels folk.</span> <span class="verse"><a name="25">25</a>Men da Johannes fullendte sitt løp, sa han: Den I holder mig for å være, er jeg ikke; men se, det kommer en efter mig, hvis sko jeg ikke er verdig til å løse av hans føtter.</span> <span class="verse"><a name="26">26</a>Brødre, sønner av Abrahams ætt og de iblandt eder som frykter Gud! til eder blev ordet om denne frelse utsendt.</span> <span class="verse"><a name="27">27</a>For de som bor i Jerusalem, og deres rådsherrer kjente ham ikke, og ved å dømme ham opfylte de profetenes ord som blir lest hver sabbat,</span> <span class="verse"><a name="28">28</a>og enda de ikke fant nogen dødsskyld hos ham, bad de Pilatus at han måtte bli slått ihjel.</span> <span class="verse"><a name="29">29</a>Og da de hadde fullbyrdet alt som er skrevet om ham, tok de ham ned av treet og la ham i en grav.</span> <span class="verse"><a name="30">30</a>Men Gud opvakte ham fra de døde,</span> <span class="verse"><a name="31">31</a>og han åpenbarte sig i flere dager for dem som hadde draget op med ham fra Galilea til Jerusalem, de som nu er hans vidner for folket.</span> <span class="verse"><a name="32">32</a>Og vi forkynner eder evangeliet om det løfte som blev gitt til fedrene, at dette har Gud opfylt for oss, deres barn, idet han opreiste Jesus,</span> <span class="verse"><a name="33">33</a>således som det også er skrevet i den annen salme: Du er min Sønn; jeg har født dig idag.</span> <span class="verse"><a name="34">34</a>Men at han har opreist ham fra de døde, så han ikke mere skal vende tilbake til tilintetgjørelse, det har han sagt således: Jeg vil gi eder de hellige løfter til David, de trofaste.</span> <span class="verse"><a name="35">35</a>Derfor sier han også på et annet sted: Du skal ikke overgi din hellige til å se tilintetgjørelse.</span> <span class="verse"><a name="36">36</a>For David sov inn, efterat han i sin levetid hadde tjent Guds råd, og han blev samlet med sine fedre og så tilintetgjørelse;</span> <span class="verse"><a name="37">37</a>men den som Gud opvakte, han så ikke tilintetgjørelse.</span> <span class="verse"><a name="38">38</a>Så være det eder da vitterlig, brødre, at ved ham forkynnes eder syndenes forlatelse,</span> <span class="verse"><a name="39">39</a>og fra alt det som I ikke kunde rettferdiggjøres fra ved Mose lov, rettferdiggjøres i ham enhver som tror.</span> <span class="verse"><a name="40">40</a>Se da til at ikke det kommer over eder som er sagt hos profetene:</span> <span class="verse"><a name="41">41</a>Se, I foraktere, og undre eder og bli til intet! for en gjerning gjør jeg i eders dager, en gjerning som I ikke vil tro om nogen forteller eder det.</span> <span class="verse"><a name="42">42</a>Da de gikk ut, bad folk dem om at disse ord måtte bli talt til dem den følgende sabbat.</span> <span class="verse"><a name="43">43</a>Og da synagoge-tjenesten var til ende, fulgte mange av jødene og av de gudsdyrkere som hadde tatt ved jødenes tro, med Paulus og Barnabas; disse talte da med dem og formante dem til å holde fast ved Guds nåde.</span> <span class="verse"><a name="44">44</a>På den næste sabbat samlet da næsten hele byen sig for å høre Herrens ord.</span> <span class="verse"><a name="45">45</a>Men da jødene så folkehopen, blev de fulle av nidkjærhet og motsa det som blev sagt av Paulus, ja motsa og spottet.</span> <span class="verse"><a name="46">46</a>Da tok Paulus og Barnabas til orde og sa dem rent ut: Det var nødvendig at Guds ord blev talt først til eder; men siden I støter det fra eder og ikke akter eder verdige til det evige liv, så vender vi oss nu til hedningene.</span> <span class="verse"><a name="47">47</a>For så er Herrens bud til oss: Jeg har satt dig til et lys for hedninger, forat du skal være til frelse inntil jordens ende.</span> <span class="verse"><a name="48">48</a>Da hedningene hørte det, blev de glade og priste Herrens ord, og de tok ved troen så mange som var utsett til evig liv.</span> <span class="verse"><a name="49">49</a>Og Herrens ord utbredte sig over hele landet.</span> <span class="verse"><a name="50">50</a>Men jødene satte op de fornemme kvinner som var tilhengere av jødenes tro, og de første menn i byen, og de reiste en forfølgelse mot Paulus og Barnabas, og drev dem bort fra sine landemerker.</span> <span class="verse"><a name="51">51</a>De rystet da støvet av sine føtter mot dem, og kom til Ikonium.</span> <span class="verse"><a name="52">52</a>Men disiplene blev fylt av glede og den Hellige Ånd.</span> </p></div</div></div></body></html>