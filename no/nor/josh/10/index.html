<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/josh/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/josh">Joshua</a> &gt <strong>Chapter 10</strong></div><p><span class="verse"><a name="1">1</a>Da Adoni-Sedek, kongen i Jerusalem, fikk høre at Josva hadde inntatt Ai og slått det med bann og gjort likedan med Ai og kongen der som han hadde gjort med Jeriko og dets konge, og at innbyggerne av Gibeon hadde gjort fred med Israel og bodde midt iblandt dem,</span> <span class="verse"><a name="2">2</a>blev de meget redde; for Gibeon var en stor by, som en av kongebyene, og større enn Ai, og alle mennene der var djerve stridsmenn.</span> <span class="verse"><a name="3">3</a>Så sendte Adoni-Sedek, kongen i Jerusalem, bud til Hoham, kongen i Hebron, og til Piream, kongen i Jarmut, og til Jafia, kongen i Lakis, og til Debir, kongen i Eglon, og lot si:</span> <span class="verse"><a name="4">4</a>Kom op til mig og hjelp mig, sa vi kan slå Gibeon! For de har gjort fred med Josva og Israels barn.</span> <span class="verse"><a name="5">5</a>Og de fem amorittiske konger, kongen i Jerusalem, kongen i Hebron, kongen i Jarmut, kongen i Lakis, kongen i Eglon, slo sig sammen og drog op med alle sine hærer; og de kringsatte Gibeon og stred mot det.</span> <span class="verse"><a name="6">6</a>Da sendte innbyggerne i Gibeon bud til Josva i leiren ved Gilgal og lot si: Slå ikke hånden av dine tjenere, kom op til oss så fort du kan, og berg oss og hjelp oss! For alle amoritter-kongene som bor i fjellbygdene, har slått sig sammen mot oss.</span> <span class="verse"><a name="7">7</a>Så drog Josva op fra Gilgal med alt sitt krigsfolk og alle sine djerve stridsmenn.</span> <span class="verse"><a name="8">8</a>Og Herren sa til Josva: Vær ikke redd dem! Jeg har gitt dem i dine hender; ikke én av dem skal kunne stå sig mot dig.</span> <span class="verse"><a name="9">9</a>Så kom Josva brått over dem; han brøt op fra Gilgal og marsjerte hele natten.</span> <span class="verse"><a name="10">10</a>Og Herren slo dem med redsel for Israel, og Josva påførte dem et stort mannefall ved Gibeon, og han forfulgte dem på veien op til Bet-Horon og hugg dem ned, helt til Aseka og Makkeda.</span> <span class="verse"><a name="11">11</a>Som de nu flyktet for Israel og var på veien ned fra Bet-Horon, da lot Herren store stener falle ned over dem fra himmelen helt til Aseka, så de døde; det omkom flere ved haglstenene enn Israels barn slo ihjel med sverdet.</span> <span class="verse"><a name="12">12</a>Og Josva talte til Herren på den dag Herren gav amorittene i Israels barns vold, og han sa så hele Israel hørte det: Stå stille, sol, i Gibeon, og du måne, i Ajalons dal!</span> <span class="verse"><a name="13">13</a>Og solen stod stille, og månen blev stående inntil folket hadde fått hevn over sine fiender. Således står det jo skrevet i Den rettskafnes bok * - Solen blev stående midt på himmelen og drygde næsten en hel dag, før den gikk ned. <* 2SA 1, 18.></span> <span class="verse"><a name="14">14</a>Og aldri har det vært nogen dag som denne, hverken før eller siden, da Herren hørte på en manns røst; for Herren stred for Israel.</span> <span class="verse"><a name="15">15</a>Sa vendte Josva med hele Israel tilbake til leiren ved Gilgal.</span> <span class="verse"><a name="16">16</a>Men de fem konger flyktet og skjulte sig i hulen ved Makkeda.</span> <span class="verse"><a name="17">17</a>Da blev det meldt Josva: De fem konger er funnet; de hadde skjult sig i hulen ved Makkeda.</span> <span class="verse"><a name="18">18</a>Josva sa: Velt store stener for inngangen til hulen og sett folk der til å passe på dem!</span> <span class="verse"><a name="19">19</a>Men selv må I ikke stanse; forfølg eders fiender og hugg ned deres baktropp, la dem ikke komme inn i sine byer! For Herren eders Gud har gitt dem i eders hånd.</span> <span class="verse"><a name="20">20</a>Da nu Josva og Israels barn hadde voldt et meget stort mannefall blandt dem og rent gjort ende på dem, så bare nogen få av dem kom sig unda og slapp inn i de faste byer,</span> <span class="verse"><a name="21">21</a>da vendte hele folket i fred tilbake til Josva i leiren ved Makkeda, og ingen vågde mere å kny mot nogen av Israels barn.</span> <span class="verse"><a name="22">22</a>Da sa Josva: Åpne inngangen til hulen og før de fem konger ut til mig!</span> <span class="verse"><a name="23">23</a>De gjorde således og førte de fem konger ut til ham fra hulen, kongen i Jerusalem, kongen i Hebron, kongen i Jarmut, kongen i Lakis, kongen i Eglon.</span> <span class="verse"><a name="24">24</a>Og da de hadde ført disse konger ut til Josva, kalte Josva alle Israels menn til sig og sa til førerne for de stridsmenn som hadde draget med ham: Kom hit og sett foten på nakken av disse konger! Og de trådte frem og satte foten på deres nakke.</span> <span class="verse"><a name="25">25</a>Og Josva sa til dem: Frykt ikke og reddes ikke, vær frimodige og sterke! For således skal Herren gjøre med alle fiender som I kommer i strid med.</span> <span class="verse"><a name="26">26</a>Derefter hugg Josva dem ned og drepte dem og hengte dem op på fem trær; og de blev hengende på trærne helt til aftenen.</span> <span class="verse"><a name="27">27</a>Men på den tid solen gikk ned, bød Josva sine folk å ta dem ned av trærne og kaste dem i den hule de hadde skjult sig i; og for inngangen til hulen la de store stener, som ligger der den dag idag.</span> <span class="verse"><a name="28">28</a>Samme dag inntok Josva Makkeda og slo byen med sverdets egg, og kongen der slo han med bann og hver sjel som var der; han lot ikke nogen bli i live eller slippe unda; han gjorde med kongen i Makkeda som han hadde gjort med kongen i Jeriko.</span> <span class="verse"><a name="29">29</a>Fra Makkeda drog Josva med hele Israel til Libna og stred mot Libna.</span> <span class="verse"><a name="30">30</a>Og Herren gav også denne by med dens konge i Israels hånd, og han slo den med sverdets egg og hugg ned hver sjel som var der; han lot ikke nogen bli i live eller slippe unda; han gjorde med kongen der som han hadde gjort med kongen i Jeriko.</span> <span class="verse"><a name="31">31</a>Så drog Josva med hele Israel fra Libna til Lakis; og han leiret sig mot byen og stred mot den.</span> <span class="verse"><a name="32">32</a>Og Herren gav Lakis i Israels hånd; den annen dag inntok han byen og slo den med sverdets egg og hugg ned hver sjel som var der, aldeles som han hadde gjort med Libna.</span> <span class="verse"><a name="33">33</a>Da drog Horam, kongen i Geser, op for å hjelpe Lakis; men Josva slo ham og hans folk og lot ikke nogen av dem bli i live eller slippe unda.</span> <span class="verse"><a name="34">34</a>Fra Lakis drog Josva med hele Israel til Eglon; og de leiret sig mot byen og stred mot den.</span> <span class="verse"><a name="35">35</a>Og de inntok byen samme dag og slo den med sverdets egg, og hver sjel som var der, slo han med bann samme dag, aldeles som han hadde gjort med Lakis.</span> <span class="verse"><a name="36">36</a>Så drog Josva med hele Israel fra Eglon op til Hebron; og de stred mot byen</span> <span class="verse"><a name="37">37</a>og inntok den og slo den med sverdets egg, både den og dens konge og alle småbyer som lå under den, og hugg ned hver sjel som var der; han lot ikke nogen bli i live eller slippe unda, aldeles som han hadde gjort med Eglon; han slo byen og hver sjel som var der, med bann.</span> <span class="verse"><a name="38">38</a>Derefter vendte Josva sig med hele Israel mot Debir og stred mot byen.</span> <span class="verse"><a name="39">39</a>Og han tok den og dens konge og alle småbyer som lå under den, og de slo dem med sverdets egg, og hver sjel som var der, slo de med bann; han lot ikke nogen bli i live eller slippe unda; som han hadde gjort med Hebron, og som han hadde gjort med Libna og kongen der, således gjorde han med Debir og kongen der.</span> <span class="verse"><a name="40">40</a>Således tok Josva hele landet, både fjellbygdene og sydlandet og lavlandet og liene, og slo alle kongene der; han lot ikke nogen bli i live eller slippe unda, og alt som drog ånde, slo han med bann, således som Herren, Israels Gud, hadde befalt.</span> <span class="verse"><a name="41">41</a>Alt som fantes mellem Kades-Barnea og Gasa, og hele Gosenlandet like til Gibeon slo han under sig.</span> <span class="verse"><a name="42">42</a>Og alle disse konger og deres land tok Josva på én gang; for Herren, Israels Gud, stred for Israel.</span> <span class="verse"><a name="43">43</a>Derefter vendte Josva med hele Israel tilbake til leiren ved Gilgal.</span> </p></div</div></div></body></html>