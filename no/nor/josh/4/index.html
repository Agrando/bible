<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/josh/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/josh">Joshua</a> &gt <strong>Chapter 4</strong></div><p><span class="verse"><a name="1">1</a>Da nu hele folket var kommet vel over Jordan, sa Herren til Josva:</span> <span class="verse"><a name="2">2</a>Velg ut tolv menn av folket, én mann av hver stamme,</span> <span class="verse"><a name="3">3</a>og byd dem og si: Ta op her fra Jordans bunn tolv stener, fra det sted hvor prestenes føtter står, og hold dem ferdige, og bær dem med eder over og legg dem ned på det sted hvor I blir denne natt over!</span> <span class="verse"><a name="4">4</a>Da lot Josva de tolv menn kalle som han hadde valgt blandt Israels barn, én mann for hver stamme.</span> <span class="verse"><a name="5">5</a>Og Josva sa til dem: Gå foran Herrens, eders Guds ark ut i Jordan og ta hver sin sten op på skulderen, efter tallet på Israels barns stammer!</span> <span class="verse"><a name="6">6</a>Disse stener skal være et tegn blandt eder. Når eders barn i fremtiden spør: Hvad er dette for stener?</span> <span class="verse"><a name="7">7</a>da skal I si til dem: Jordans vann delte sig foran Herrens pakts-ark; da den drog ut i Jordan, delte Jordans vann sig, og disse stener skal være til et minne om dette for Israels barn til evig tid.</span> <span class="verse"><a name="8">8</a>Israels barn gjorde som Josva bød, og tok tolv stener op av Jordan, således som Herren hadde sagt til Josva, efter tallet på Israels barns stammer, og de bar dem med sig over til det sted hvor de blev natten over, og la dem ned der.</span> <span class="verse"><a name="9">9</a>Og ute i Jordan, på det sted hvor de prester som bar paktens ark, stod med sine føtter, reiste Josva tolv stener op, og de står der den dag idag.</span> <span class="verse"><a name="10">10</a>Prestene som bar paktens ark, blev stående ute i Jordan, til det var skjedd alt det som Herren hadde befalt Josva å si til folket, efter alt det som Moses hadde befalt Josva. Og folket skyndte sig og gikk over.</span> <span class="verse"><a name="11">11</a>Og da hele folket var kommet vel over, drog Herrens ark og prestene frem foran folket.</span> <span class="verse"><a name="12">12</a>Og Rubens barn og Gads barn og den halve Manasse stamme drog fullt rustet frem foran Israels barn, således som Moses hadde sagt til dem.</span> <span class="verse"><a name="13">13</a>Det var omkring firti tusen menn som væbnet til strid drog frem for Herrens åsyn til kamp på Jerikos ødemarker.</span> <span class="verse"><a name="14">14</a>Den dag gjorde Herren Josva stor for hele Israels øine, og de fryktet ham, likesom de hadde fryktet Moses, alle hans livs dager.</span> <span class="verse"><a name="15">15</a>Og Herren sa til Josva:</span> <span class="verse"><a name="16">16</a>Byd prestene som bærer vidnesbyrdets ark, at de skal stige op av Jordan!</span> <span class="verse"><a name="17">17</a>Og Josva bød prestene og sa: Stig op av Jordan!</span> <span class="verse"><a name="18">18</a>Da nu prestene som bar Herrens pakts-ark, steg op av Jordan og hadde satt sine føtter på det tørre land, da vendte Jordans vann tilbake til sitt leie og gikk som før over alle sine bredder.</span> <span class="verse"><a name="19">19</a>Det var den tiende dag i den første måned at folket steg op av Jordan, og de leiret sig ved Gilgal, lengst mot øst i landet omkring Jeriko.</span> <span class="verse"><a name="20">20</a>Og der i Gilgal reiste Josva op de tolv stener som de hadde tatt op av Jordan.</span> <span class="verse"><a name="21">21</a>Og han sa til Israels barn: Når eders barn i fremtiden spør sine fedre: Hvad er dette for stener?</span> <span class="verse"><a name="22">22</a>da skal I fortelle eders barn det og si: Israel gikk tørrskodd over Jordan her,</span> <span class="verse"><a name="23">23</a>fordi Herren eders Gud lot Jordans vann tørke bort foran eder til I kom over, likesom Herren eders Gud gjorde med det Røde Hav, som han lot tørke bort foran oss til vi kom over,</span> <span class="verse"><a name="24">24</a>forat alle folk på jorden skal kjenne at Herrens hånd er sterk, og forat I alle dager skal frykte Herren eders Gud.</span> </p></div</div></div></body></html>