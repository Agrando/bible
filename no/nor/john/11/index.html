<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/john">John</a> &gt <strong>Chapter 11</strong></div><p><span class="verse"><a name="1">1</a>Og det var en syk mann, Lasarus fra Betania, den by som Maria og hennes søster Marta bodde i.</span> <span class="verse"><a name="2">2</a>Det var Maria som salvet Herren med salve og tørket hans føtter med sitt hår; det var hennes bror Lasarus som var syk.</span> <span class="verse"><a name="3">3</a>Søstrene sendte da bud til ham og lot si: Herre! se, han som du elsker, er syk.</span> <span class="verse"><a name="4">4</a>Da Jesus hørte det, sa han: Denne sykdom er ikke til døden, men til Guds ære, forat Guds Sønn skal bli æret ved den.</span> <span class="verse"><a name="5">5</a>Men Jesus elsket Marta og hennes søster og Lasarus.</span> <span class="verse"><a name="6">6</a>Da han nu hørte at han var syk, blev han ennu to dager på det sted hvor han var;</span> <span class="verse"><a name="7">7</a>da først sa han til disiplene: La oss dra til Judea igjen!</span> <span class="verse"><a name="8">8</a>Disiplene sa til ham: Rabbi! nu nettop søkte jødene å stene dig, og du går atter dit?</span> <span class="verse"><a name="9">9</a>Jesus svarte: Er det ikke tolv timer i en dag? Den som vandrer om dagen, støter sig ikke, fordi han ser denne verdens lys;</span> <span class="verse"><a name="10">10</a>men den som vandrer om natten, han støter sig, fordi lyset ikke er i ham.</span> <span class="verse"><a name="11">11</a>Dette talte han; og derefter sier han til dem: Lasarus, vår venn, er sovnet inn; men jeg går for å vekke ham.</span> <span class="verse"><a name="12">12</a>Disiplene sa da til ham: Herre! er han sovnet inn, da blir han frisk igjen.</span> <span class="verse"><a name="13">13</a>Jesus hadde talt om hans død; men de tenkte at han talte om almindelig søvn.</span> <span class="verse"><a name="14">14</a>Da sa Jesus rent ut til dem: Lasarus er død,</span> <span class="verse"><a name="15">15</a>og for eders skyld er jeg glad over at jeg ikke var der, forat I skal tro; men la oss gå til ham!</span> <span class="verse"><a name="16">16</a>Tomas, det er tvilling, sa da til sine meddisipler: La oss gå med, forat vi kan dø sammen med ham!</span> <span class="verse"><a name="17">17</a>Da nu Jesus kom, fant han at han allerede hadde ligget fire dager i graven.</span> <span class="verse"><a name="18">18</a>Men Betania lå nær ved Jerusalem, omkring femten stadier derfra,</span> <span class="verse"><a name="19">19</a>og mange av jødene var kommet til Marta og Maria for å trøste dem i sorgen over deres bror.</span> <span class="verse"><a name="20">20</a>Da nu Marta fikk høre at Jesus kom, gikk hun ham i møte; men Maria satt hjemme i huset.</span> <span class="verse"><a name="21">21</a>Marta sa da til Jesus: Herre! hadde du vært her, da var min bror ikke død;</span> <span class="verse"><a name="22">22</a>men også nu vet jeg at alt det du beder Gud om, vil Gud gi dig.</span> <span class="verse"><a name="23">23</a>Jesus sier til henne: Din bror skal opstå.</span> <span class="verse"><a name="24">24</a>Marta sier til ham: Jeg vet at han skal opstå i opstandelsen på den ytterste dag.</span> <span class="verse"><a name="25">25</a>Jesus sa til henne: Jeg er opstandelsen og livet; den som tror på mig, om han enn dør, skal han dog leve,</span> <span class="verse"><a name="26">26</a>og hver den som lever og tror på mig, skal aldri i evighet dø. Tror du dette?</span> <span class="verse"><a name="27">27</a>Hun sier til ham: Ja, Herre! jeg tror at du er Messias, Guds Sønn, han som skal komme til verden.</span> <span class="verse"><a name="28">28</a>Og da hun hadde sagt dette, gikk hun bort og kalte i stillhet på sin søster Maria og sa: Mesteren er her og kaller på dig.</span> <span class="verse"><a name="29">29</a>Da hun hørte det, stod hun hastig op og gikk til ham;</span> <span class="verse"><a name="30">30</a>men Jesus var ennu ikke kommet inn i byen, han var på det sted hvor Marta hadde møtt ham.</span> <span class="verse"><a name="31">31</a>Da nu de jøder som var hos henne i huset og trøstet henne, så at Maria stod hastig op og gikk ut, fulgte de med henne; de tenkte at hun gikk bort til graven for å gråte der.</span> <span class="verse"><a name="32">32</a>Da nu Maria kom dit hvor Jesus var, og så ham, falt hun ned for hans føtter og sa til ham: Herre! hadde du vært her, da var min bror ikke død.</span> <span class="verse"><a name="33">33</a>Da nu Jesus så henne gråte, og så de jøder gråte som var kommet med henne, blev han oprørt i sin ånd og rystet og sa:</span> <span class="verse"><a name="34">34</a>Hvor har I lagt ham? De sa til ham: Herre, kom og se!</span> <span class="verse"><a name="35">35</a>Jesus gråt.</span> <span class="verse"><a name="36">36</a>Jødene sa da: Se hvor han elsket ham!</span> <span class="verse"><a name="37">37</a>Men nogen av dem sa: kunde ikke han som har åpnet den blindes øine, også ha gjort at denne ikke var død?</span> <span class="verse"><a name="38">38</a>Jesus blev da atter oprørt i sin sjel, og kom til graven; det var en hule, og det lå en sten over den.</span> <span class="verse"><a name="39">39</a>Jesus sier: Ta stenen bort! Marta, den dødes søster, sier til ham: Herre! han stinker allerede, for han har ligget fire dager.</span> <span class="verse"><a name="40">40</a>Jesus sier til henne: Sa jeg dig ikke at dersom du tror, skal du se Guds herlighet?</span> <span class="verse"><a name="41">41</a>De tok da stenen bort. Men Jesus løftet sine øine mot himmelen og sa: Fader! jeg takker dig fordi du har hørt mig.</span> <span class="verse"><a name="42">42</a>Jeg visste jo at du alltid hører mig, men for folkets skyld som står omkring, sa jeg det, forat de skal tro at du har utsendt mig.</span> <span class="verse"><a name="43">43</a>Og da han hadde sagt dette, ropte han med høi røst: Lasarus, kom ut!</span> <span class="verse"><a name="44">44</a>Da kom den døde ut, bundet med liksvøp på føtter og hender, og om hans ansikt var bundet en svededuk. Jesus sier til dem: Løs ham og la ham gå!</span> <span class="verse"><a name="45">45</a>Mange av jødene, som var kommet til Maria og hadde sett det han gjorde, trodde da på ham;</span> <span class="verse"><a name="46">46</a>men nogen av dem gikk avsted til fariseerne og sa dem hvad Jesus hadde gjort.</span> <span class="verse"><a name="47">47</a>Yppersteprestene og fariseerne kalte da rådet sammen til møte og sa: Hvad skal vi gjøre? for dette menneske gjør mange tegn.</span> <span class="verse"><a name="48">48</a>Lar vi ham holde ved således, da vil alle tro på ham, og romerne vil komme og ta både vårt sted og vårt folk.</span> <span class="verse"><a name="49">49</a>Men en av dem, Kaifas, som var yppersteprest det år, sa til dem:</span> <span class="verse"><a name="50">50</a>I forstår ingenting, heller ikke tenker I på at det er til gagn for eder at ett menneske dør for folket og ikke hele folket går til grunne.</span> <span class="verse"><a name="51">51</a>Dette sa han ikke av sig selv, men da han var yppersteprest det år, spådde han at Jesus skulde dø for folket,</span> <span class="verse"><a name="52">52</a>og ikke for folket alene, men for også å samle til ett de Guds barn som er spredt omkring.</span> <span class="verse"><a name="53">53</a>Fra den dag av la de råd op om å slå ham ihjel.</span> <span class="verse"><a name="54">54</a>Jesus gikk derfor ikke lenger åpenlyst omkring blandt jødene, men drog derfra til landet nær ved ørkenen, til en by som heter Efraim, og han blev der med sine disipler.</span> <span class="verse"><a name="55">55</a>Men jødenes påske var nær, og mange drog før påsken fra landet op til Jerusalem for å rense sig.</span> <span class="verse"><a name="56">56</a>De lette da efter Jesus, og talte sig imellem mens de stod i templet: Hvad tror I? kommer han slett ikke til høitiden?</span> <span class="verse"><a name="57">57</a>Men yppersteprestene og fariseerne hadde påbudt at om nogen fikk vite hvor han var, skulde han melde det, så de kunde gripe ham.</span> </p></div</div></div></body></html>