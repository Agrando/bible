<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/john/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/john">John</a> &gt <strong>Chapter 14</strong></div><p><span class="verse"><a name="1">1</a>Eders hjerte forferdes ikke! Tro på Gud, og tro på mig!</span> <span class="verse"><a name="2">2</a>I min Faders hus er det mange rum; var det ikke så, da hadde jeg sagt eder det; for jeg går bort for å berede eder sted;</span> <span class="verse"><a name="3">3</a>og når jeg er gått bort og har beredt eder sted, kommer jeg igjen og vil ta eder til mig, forat også I skal være der jeg er.</span> <span class="verse"><a name="4">4</a>Og hvor jeg går hen, dit vet I veien.</span> <span class="verse"><a name="5">5</a>Tomas sier til ham: Herre! vi vet ikke hvor du går hen; hvorledes skulde vi da vite veien?</span> <span class="verse"><a name="6">6</a>Jesus sier til ham: Jeg er veien og sannheten og livet; ingen kommer til Faderen uten ved mig.</span> <span class="verse"><a name="7">7</a>Hadde I kjent mig, da hadde I også kjent Faderen, og fra nu av kjenner I ham og har sett ham.</span> <span class="verse"><a name="8">8</a>Filip sier til ham: Herre! vis oss Faderen, og det er oss nok!</span> <span class="verse"><a name="9">9</a>Jesus sier til ham: Så lang en tid har jeg vært hos eder, og du kjenner mig ikke, Filip? Den som har sett mig, har sett Faderen; hvorledes kan du da si: Vis oss Faderen?</span> <span class="verse"><a name="10">10</a>Tror du ikke at jeg er i Faderen og Faderen i mig? De ord jeg sier til eder, taler jeg ikke av mig selv, men Faderen, som blir i mig, han gjør sine gjerninger.</span> <span class="verse"><a name="11">11</a>Tro mig at jeg er i Faderen og Faderen i mig; men hvis ikke, så tro det dog for selve gjerningenes skyld!</span> <span class="verse"><a name="12">12</a>Sannelig, sannelig sier jeg eder: Den som tror på mig, han skal også gjøre de gjerninger jeg gjør; og han skal gjøre større enn disse; for jeg går til min Fader,</span> <span class="verse"><a name="13">13</a>og hvad som helst I beder om i mitt navn, det vil jeg gjøre, forat Faderen skal bli herliggjort i Sønnen.</span> <span class="verse"><a name="14">14</a>Dersom I beder mig om noget i mitt navn, så vil jeg gjøre det.</span> <span class="verse"><a name="15">15</a>Dersom I elsker mig, da holder I mine bud,</span> <span class="verse"><a name="16">16</a>og jeg vil bede Faderen, og han skal gi eder en annen talsmann, forat han kan være hos eder evindelig,</span> <span class="verse"><a name="17">17</a>sannhetens Ånd, som verden ikke kan få, for den ser ham ikke og kjenner ham ikke; I kjenner ham, for han blir hos eder og skal være i eder.</span> <span class="verse"><a name="18">18</a>Jeg vil ikke efterlate eder farløse; jeg kommer til eder.</span> <span class="verse"><a name="19">19</a>Ennu en liten stund, og verden ser mig ikke lenger; men I ser mig; for jeg lever, og I skal leve.</span> <span class="verse"><a name="20">20</a>På den dag skal I kjenne at jeg er i min Fader, og I i mig, og jeg i eder.</span> <span class="verse"><a name="21">21</a>Den som har mine bud og holder dem, han er den som elsker mig; men den som elsker mig, skal elskes av min Fader, og jeg skal elske ham og åpenbare mig for ham.</span> <span class="verse"><a name="22">22</a>Judas - ikke Iskariot - sier til ham: Herre! hvad kommer det av at du vil åpenbare dig for oss og ikke for verden?</span> <span class="verse"><a name="23">23</a>Jesus svarte og sa til ham: Om nogen elsker mig, da holder han mitt ord, og min Fader skal elske ham, og vi skal komme til ham og ta bolig hos ham.</span> <span class="verse"><a name="24">24</a>Den som ikke elsker mig, holder ikke mine ord; og det ord I hører, er ikke mitt, men Faderens, som har sendt mig.</span> <span class="verse"><a name="25">25</a>Dette har jeg talt til eder mens jeg var hos eder;</span> <span class="verse"><a name="26">26</a>men talsmannen, den Hellige Ånd, som Faderen skal sende i mitt navn, han skal lære eder alle ting, og minne eder om alle ting som jeg har sagt eder.</span> <span class="verse"><a name="27">27</a>Fred efterlater jeg eder, min fred gir jeg eder; ikke som verden gir, gir jeg eder. Eders hjerte forferdes ikke og reddes ikke!</span> <span class="verse"><a name="28">28</a>I hørte at jeg sa til eder: Jeg går bort og kommer til eder igjen. Dersom I elsket mig, da gledet I eder over at jeg går til Faderen; for Faderen er større enn jeg.</span> <span class="verse"><a name="29">29</a>Og nu har jeg sagt eder det før det skjer, forat I skal tro når det Skjer.</span> <span class="verse"><a name="30">30</a>Jeg skal herefter ikke tale meget med eder; for verdens fyrste kommer, og han har intet i mig,</span> <span class="verse"><a name="31">31</a>men forat verden kan skjønne at jeg elsker Faderen og gjør så som Faderen har befalt mig - stå op, la oss gå herfra!</span> </p></div</div></div></body></html>