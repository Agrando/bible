<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/john/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/john">John</a> &gt <strong>Chapter 16</strong></div><p><span class="verse"><a name="1">1</a>Dette har jeg talt til eder forat I ikke skal ta anstøt.</span> <span class="verse"><a name="2">2</a>De skal utstøte eder av synagogene; ja, det kommer en tid da hver den som slår eder ihjel, skal tro at han viser Gud en dyrkelse.</span> <span class="verse"><a name="3">3</a>Og dette skal de gjøre fordi de ikke kjenner Faderen og heller ikke mig.</span> <span class="verse"><a name="4">4</a>Men dette har jeg talt til eder, forat I, når timen kommer, da skal minnes at jeg sa eder det; men dette sa jeg eder ikke fra begynnelsen av, fordi jeg da var hos eder.</span> <span class="verse"><a name="5">5</a>Men nu går jeg bort til ham som har sendt mig, og ingen av eder spør mig: Hvor går du hen?</span> <span class="verse"><a name="6">6</a>Men fordi jeg har talt dette til eder, har sorg fylt eders hjerte.</span> <span class="verse"><a name="7">7</a>Men jeg sier eder sannheten: Det er til gagn for eder at jeg går bort; for går jeg ikke bort, da kommer talsmannen ikke til eder; men går jeg bort, da skal jeg sende ham til eder.</span> <span class="verse"><a name="8">8</a>Og når han kommer, skal han overbevise verden om synd og om rettferdighet og om dom:</span> <span class="verse"><a name="9">9</a>om synd, fordi de ikke tror på mig;</span> <span class="verse"><a name="10">10</a>om rettferdighet, fordi jeg går til Faderen, og I ser mig ikke lenger;</span> <span class="verse"><a name="11">11</a>om dom, fordi denne verdens fyrste er dømt.</span> <span class="verse"><a name="12">12</a>Ennu har jeg meget å si eder; men I kan ikke bære det nu;</span> <span class="verse"><a name="13">13</a>men når han, sannhetens Ånd, kommer, skal han veilede eder til hele sannheten; for han skal ikke tale av sig selv, men det som han hører, skal han tale, og de tilkommende ting skal han forkynne eder.</span> <span class="verse"><a name="14">14</a>Han skal herliggjøre mig; for han skal ta av mitt og forkynne eder.</span> <span class="verse"><a name="15">15</a>Alt det Faderen har, er mitt; derfor sa jeg at han tar av mitt og forkynner eder.</span> <span class="verse"><a name="16">16</a>Om en liten stund ser I mig ikke lenger, og atter om en liten stund skal I se mig.</span> <span class="verse"><a name="17">17</a>Nogen av hans disipler sa da til hverandre: Hvad er dette han sier til oss: Om en liten stund ser I mig ikke, og atter om en liten stund skal I se mig; og: Jeg går til Faderen?</span> <span class="verse"><a name="18">18</a>De sa da: Hvad er dette han sier: Om en liten stund? Vi forstår ikke hvad han mener.</span> <span class="verse"><a name="19">19</a>Jesus visste at de vilde spørre ham, og han sa til dem: Grunder I på dette med hverandre at jeg sa: Om en liten stund ser I mig ikke, og atter om en liten stund skal I se mig?</span> <span class="verse"><a name="20">20</a>Sannelig, sannelig sier jeg eder: I skal gråte og jamre eder, men verden skal glede sig; I skal ha sorg, men eders sorg skal bli til glede.</span> <span class="verse"><a name="21">21</a>Når kvinnen føder, har hun sorg, fordi hennes tid er kommet; men når hun har født sitt barn, kommer hun ikke lenger sin trengsel i hu, av glede over at et menneske er født til verden.</span> <span class="verse"><a name="22">22</a>Således har også I nu sorg; men jeg skal se eder igjen, og eders hjerte skal glede sig, og ingen tar eders glede fra eder.</span> <span class="verse"><a name="23">23</a>Og på den dag skal I ikke spørre mig om noget. Sannelig, sannelig sier jeg eder: Alt det I beder Faderen om, skal han gi eder i mitt navn.</span> <span class="verse"><a name="24">24</a>Hitinntil har I ikke bedt om noget i mitt navn; bed, og I skal få, forat eders glede kan bli fullkommen!</span> <span class="verse"><a name="25">25</a>Dette har jeg talt til eder i lignelser; det kommer en tid da jeg ikke lenger skal tale til eder i lignelser, men fritt ut forkynne eder om Faderen.</span> <span class="verse"><a name="26">26</a>På den dag skal I bede i mitt navn, og jeg sier eder ikke at jeg skal bede Faderen for eder;</span> <span class="verse"><a name="27">27</a>for Faderen selv elsker eder, fordi I har elsket mig og trodd at jeg er utgått fra Gud.</span> <span class="verse"><a name="28">28</a>Jeg er utgått fra Faderen og kommet til verden; jeg forlater verden igjen og går til Faderen.</span> <span class="verse"><a name="29">29</a>Hans disipler sa: Se, nu taler du fritt ut og sier ingen lignelse;</span> <span class="verse"><a name="30">30</a>nu vet vi at du vet alt og ikke trenger til at nogen spør dig; derfor tror vi at du er utgått fra Gud.</span> <span class="verse"><a name="31">31</a>Jesus svarte dem: Nu tror I;</span> <span class="verse"><a name="32">32</a>se, den stund kommer, og er kommet, da I skal spredes hver til sitt og late mig alene; men jeg er ikke alene, for Faderen er med mig.</span> <span class="verse"><a name="33">33</a>Dette har jeg talt til eder forat I skal ha fred i mig. I verden har I trengsel; men vær frimodige! jeg har overvunnet verden.</span> </p></div</div></div></body></html>