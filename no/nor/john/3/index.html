<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/john">John</a> &gt <strong>Chapter 3</strong></div><p><span class="verse"><a name="1">1</a>Og det var en mann av fariseerne som hette Nikodemus, en av jødenes rådsherrer;</span> <span class="verse"><a name="2">2</a>han kom til ham om natten og sa til ham: Rabbi! vi vet at du er en lærer kommet fra Gud; for ingen kan gjøre disse tegn som du gjør, uten at Gud er med ham.</span> <span class="verse"><a name="3">3</a>Jesus svarte og sa til ham: Sannelig, sannelig sier jeg dig: Uten at nogen blir født på ny, kan han ikke se Guds rike.</span> <span class="verse"><a name="4">4</a>Nikodemus sier til ham: Hvorledes kan et menneske fødes når han er gammel? kan han vel annen gang komme inn i sin mors liv og fødes?</span> <span class="verse"><a name="5">5</a>Jesus svarte: Sannelig, sannelig sier jeg dig: Uten at nogen blir født av vann og Ånd, kan han ikke komme inn i Guds rike.</span> <span class="verse"><a name="6">6</a>Det som er født av kjødet, er kjød, og det som er født av Ånden, er ånd.</span> <span class="verse"><a name="7">7</a>Undre dig ikke over at jeg sa til dig: I må fødes på ny!</span> <span class="verse"><a name="8">8</a>Vinden blåser dit den vil, og du hører den suser; men du vet ikke hvor den kommer fra, og hvor den farer hen; således er det med hver den som er født av Ånden.</span> <span class="verse"><a name="9">9</a>Nikodemus svarte og sa til ham: Hvorledes kan dette skje?</span> <span class="verse"><a name="10">10</a>Jesus svarte og sa til ham: Du er Israels lærer, og vet ikke dette?</span> <span class="verse"><a name="11">11</a>Sannelig, sannelig sier jeg dig: Vi taler det vi vet, og vi vidner det vi har sett, og I tar ikke imot vårt vidnesbyrd.</span> <span class="verse"><a name="12">12</a>Når jeg har sagt eder de jordiske ting, og I ikke tror, hvorledes skal I da tro om jeg sier eder de himmelske?</span> <span class="verse"><a name="13">13</a>Og dog er ingen steget op til himmelen uten han som er steget ned fra himmelen, Menneskesønnen, som er i himmelen.</span> <span class="verse"><a name="14">14</a>Og likesom Moses ophøiet slangen i ørkenen, således skal Menneskesønnen ophøies,</span> <span class="verse"><a name="15">15</a>forat hver den som tror på ham, skal ha evig liv.</span> <span class="verse"><a name="16">16</a>For så har Gud elsket verden at han gav sin Sønn, den enbårne, forat hver den som tror på ham, ikke skal fortapes, men ha evig liv;</span> <span class="verse"><a name="17">17</a>for Gud sendte ikke sin Sønn til verden for å dømme verden, men forat verden skulde bli frelst ved ham.</span> <span class="verse"><a name="18">18</a>Den som tror på ham, blir ikke dømt; den som ikke tror, er allerede dømt, fordi han ikke har trodd på Guds enbårne Sønns navn.</span> <span class="verse"><a name="19">19</a>Og dette er dommen, at lyset er kommet til verden, og menneskene elsket mørket fremfor lyset; for deres gjerninger var onde.</span> <span class="verse"><a name="20">20</a>For hver den som gjør ondt, hater lyset og kommer ikke til lyset, forat hans gjerninger ikke skal bli refset;</span> <span class="verse"><a name="21">21</a>men den som gjør sannheten, han kommer til lyset, forat hans gjerninger må bli åpenbaret; for de er gjort i Gud.</span> <span class="verse"><a name="22">22</a>Derefter kom Jesus og hans disipler til Judea, og han blev der sammen med dem og døpte.</span> <span class="verse"><a name="23">23</a>Men også Johannes døpte, i Ænon, nær ved Salim, fordi det var meget vann der, og folk kom dit og lot sig døpe;</span> <span class="verse"><a name="24">24</a>for Johannes var enda ikke kastet i fengsel.</span> <span class="verse"><a name="25">25</a>Det blev nu en trette mellem Johannes' disipler og en jøde om renselsen,</span> <span class="verse"><a name="26">26</a>og de kom til Johannes og sa til ham: Rabbi! han som var hos dig på hin side Jordan, han som du har gitt vidnesbyrd, se, han døper, og alle kommer til ham!</span> <span class="verse"><a name="27">27</a>Johannes svarte og sa: Et menneske kan ikke få noget uten at det er gitt ham fra himmelen.</span> <span class="verse"><a name="28">28</a>I er selv mine vidner at jeg sa: Jeg er ikke Messias, men: Jeg er utsendt foran ham.</span> <span class="verse"><a name="29">29</a>Den som har bruden, han er brudgom; men brudgommens venn, som står og hører på ham, gleder sig storlig over brudgommens røst. Denne min glede er nu blitt fullkommen.</span> <span class="verse"><a name="30">30</a>Han skal vokse, jeg skal avta.</span> <span class="verse"><a name="31">31</a>Han som kommer ovenfra, er over alle; den som er av jorden, er av jorden og taler av jorden. Han som kommer fra himmelen, er over alle;</span> <span class="verse"><a name="32">32</a>det han har sett og hørt, det vidner han, og ingen tar imot hans vidnesbyrd;</span> <span class="verse"><a name="33">33</a>den som har tatt imot hans vidnesbyrd, han har stadfestet at Gud er sanndru.</span> <span class="verse"><a name="34">34</a>For han som Gud har utsendt, taler Guds ord; for Gud gir ikke Ånden efter mål.</span> <span class="verse"><a name="35">35</a>Faderen elsker Sønnen, og alt har han gitt i hans hånd.</span> <span class="verse"><a name="36">36</a>Den som tror på Sønnen, har evig liv; men den som ikke vil tro på Sønnen, skal ikke se livet, men Guds vrede blir over ham.</span> </p></div</div></div></body></html>