<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/john/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/john">John</a> &gt <strong>Chapter 21</strong></div><p><span class="verse"><a name="1">1</a>Siden åpenbarte Jesus sig atter for disiplene ved Tiberias-sjøen; og han åpenbarte sig på denne måte:</span> <span class="verse"><a name="2">2</a>Simon Peter og Tomas, det er tvilling, og Natanael fra Kana i Galilea og Sebedeus' sønner og to andre av hans disipler var sammen.</span> <span class="verse"><a name="3">3</a>Simon Peter sier til dem: Jeg går avsted for å fiske. De sier til ham: Vi går også med dig. De gikk avsted og steg i båten; men den natt fikk de intet.</span> <span class="verse"><a name="4">4</a>Da det alt led mot morgenen, stod Jesus ved stranden; men disiplene visste ikke at det var Jesus.</span> <span class="verse"><a name="5">5</a>Jesus sier da til dem: Barn! har I fisk? De svarte ham: Nei.</span> <span class="verse"><a name="6">6</a>Men han sa til dem: Kast garnet på den høire side av båten, så skal I få! De kastet det da ut, og nu var de ikke i stand til å dra det op, så meget fisk var der.</span> <span class="verse"><a name="7">7</a>Den disippel som Jesus elsket, sier da til Peter: Det er Herren! Da nu Simon Peter hørte at det var Herren, bandt han sin kjortel om sig - for han var naken - og kastet sig i sjøen;</span> <span class="verse"><a name="8">8</a>men de andre disipler kom med båten - de var ikke lang fra land, bare omkring to hundre alen - og drog garnet med fiskene efter sig.</span> <span class="verse"><a name="9">9</a>Da de var steget i land, så de glødende kull ligge der, og på dem fisk og brød.</span> <span class="verse"><a name="10">10</a>Jesus sier til dem: Kom hit med noget av den fisk som I nu fikk!</span> <span class="verse"><a name="11">11</a>Simon Peter gikk ombord og drog garnet på land, fullt av store fisker, hundre og tre og femti, og enda det var så mange, gikk garnet ikke i sønder.</span> <span class="verse"><a name="12">12</a>Jesus sier til dem: Kom hit og hold måltid! Men ingen av disiplene vågde å spørre ham: Hvem er du? for de forstod at det var Herren.</span> <span class="verse"><a name="13">13</a>Jesus kommer og tar brødet og gir dem, og likeså fisken.</span> <span class="verse"><a name="14">14</a>Dette var nu tredje gang Jesus åpenbarte sig for sine disipler efterat han var opstanden fra de døde.</span> <span class="verse"><a name="15">15</a>Da de nu hadde holdt måltid, sier Jesus til Simon Peter: Simon, Johannes' sønn! elsker du mig mere enn disse? Han sier til ham: Ja, Herre! du vet at jeg har dig kjær. Han sier til ham: Fø mine lam!</span> <span class="verse"><a name="16">16</a>Atter sier han til ham, annen gang: Simon, Johannes' sønn! elsker du mig? Han sier til ham: Ja, Herre! du vet at jeg har dig kjær. Han sier til ham: Vokt mine får!</span> <span class="verse"><a name="17">17</a>Han sier tredje gang til ham: Simon, Johannes' sønn! har du mig kjær? Peter blev bedrøvet over at han tredje gang sa til ham: Har du mig kjær? Og han sier til ham: Herre! du vet alt, du vet at jeg har dig kjær. Jesus sier til ham: Fø mine får!</span> <span class="verse"><a name="18">18</a>Sannelig, sannelig sier jeg dig: Da du var yngre, bandt du selv op om dig og gikk dit du vilde; men når du er blitt gammel, skal du rekke ut dine hender, og en annen skal binde op om dig og føre dig dit du ikke vil.</span> <span class="verse"><a name="19">19</a>Dette sa han for å gi til kjenne med hvad slags død han skulde ære Gud. Og da han hadde sagt dette, sier han til ham: Følg mig!</span> <span class="verse"><a name="20">20</a>Da Peter vender sig, ser han den disippel følge med som Jesus elsket, og som lå op til hans bryst ved nattverden og sa: Herre! hvem er det som forråder dig?</span> <span class="verse"><a name="21">21</a>Da nu Peter ser denne, sier han til Jesus: Herre! hvorledes skal det da gå denne?</span> <span class="verse"><a name="22">22</a>Jesus sier til ham: Om jeg vil at han skal leve til jeg kommer, hvad kommer det dig ved? Følg du mig!</span> <span class="verse"><a name="23">23</a>Derfor kom det ord ut blandt brødrene: Denne disippel dør ikke. Og dog sa Jesus ikke til ham at han ikke skulde dø, men: Om jeg vil at han skal leve til jeg kommer, hvad kommer det dig ved?</span> <span class="verse"><a name="24">24</a>Dette er den disippel som vidner om dette og har skrevet dette; og vi vet at hans vidnesbyrd er sant.</span> <span class="verse"><a name="25">25</a>Men det er også meget annet som Jesus har gjort; skulde det skrives, hver ting for sig, da mener jeg at ikke hele verden vilde rumme de bøker som da måtte skrives.</span> </p></div</div></div></body></html>