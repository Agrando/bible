<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/john">John</a> &gt <strong>Chapter 4</strong></div><p><span class="verse"><a name="1">1</a>Da nu Herren fikk vite at fariseerne hadde hørt at Jesus vant flere disipler og døpte flere enn Johannes</span> <span class="verse"><a name="2">2</a>- dog var det ikke Jesus selv som døpte, men hans disipler -</span> <span class="verse"><a name="3">3</a>da forlot han Judea og drog atter bort til Galilea.</span> <span class="verse"><a name="4">4</a>Han måtte da reise gjennem Samaria.</span> <span class="verse"><a name="5">5</a>Så kom han til en by i Samaria, som heter Sykar, nær ved det stykke land som Jakob gav sin sønn Josef;</span> <span class="verse"><a name="6">6</a>og der var Jakobs brønn. Jesus, som var trett av reisen, satt nu der ved brønnen; det var omkring den sjette time.</span> <span class="verse"><a name="7">7</a>En kvinne fra Samaria kommer for å dra op vann. Jesus sier til henne: Gi mig å drikke!</span> <span class="verse"><a name="8">8</a>Hans disipler var gått bort til byen for å kjøpe mat.</span> <span class="verse"><a name="9">9</a>Den samaritanske kvinne sier da til ham: Hvorledes kan du som er jøde, be mig, en samaritansk kvinne, om å få drikke? - for jøder har ikke samkvem med samaritaner.</span> <span class="verse"><a name="10">10</a>Jesus svarte og sa til henne: Kjente du Guds gave, og visste du hvem det er som sier til dig: Gi mig å drikke! da hadde du bedt ham, og han hadde gitt dig levende vann.</span> <span class="verse"><a name="11">11</a>Kvinnen sier til ham: Herre! du har jo ikke noget å dra op vann med, og brønnen er dyp; hvor har du da det levende vann fra?</span> <span class="verse"><a name="12">12</a>Du er da vel ikke større enn vår far Jakob, som gav oss brønnen og selv drakk av den, han og hans sønner og hans fe?</span> <span class="verse"><a name="13">13</a>Jesus svarte og sa til henne: Enhver som drikker av dette vann, skal tørste igjen;</span> <span class="verse"><a name="14">14</a>men den som drikker av det vann jeg vil gi ham, skal aldri i evighet tørste, men det vann jeg vil gi ham, blir i ham en kilde med vann som veller frem til evig liv.</span> <span class="verse"><a name="15">15</a>Kvinnen sier til ham: Herre! gi mig dette vann, så jeg kan slippe å tørste og å gå hit for å dra op vann!</span> <span class="verse"><a name="16">16</a>Han sier til henne: Gå avsted, kall på din mann, og kom så hit!</span> <span class="verse"><a name="17">17</a>Kvinnen svarte: Jeg har ingen mann. Jesus sa til henne: Med rette sa du: Jeg har ingen mann;</span> <span class="verse"><a name="18">18</a>for du har hatt fem menn, og den du nu har, er ikke din mann. Der talte du sant.</span> <span class="verse"><a name="19">19</a>Kvinnen sier til ham: Herre! jeg ser at du er en profet.</span> <span class="verse"><a name="20">20</a>Våre fedre tilbad på dette fjell, og I sier at i Jerusalem er det sted hvor en skal tilbede.</span> <span class="verse"><a name="21">21</a>Jesus sier til henne: Tro mig, kvinne! den time kommer da I hverken skal tilbede Faderen på dette fjell eller i Jerusalem.</span> <span class="verse"><a name="22">22</a>I tilbeder det I ikke kjenner, vi tilbeder det vi kjenner; for frelsen kommer fra jødene;</span> <span class="verse"><a name="23">23</a>men den time kommer, og er nu, da de sanne tilbedere skal tilbede Faderen i ånd og sannhet; for det er sådanne tilbedere Faderen vil ha.</span> <span class="verse"><a name="24">24</a>Gud er ånd, og de som tilbeder ham, bør tilbede i ånd og sannhet.</span> <span class="verse"><a name="25">25</a>Kvinnen sier til ham: Jeg vet at Messias kommer, det er utlagt: Kristus; når han kommer, skal han forkynne oss alt.</span> <span class="verse"><a name="26">26</a>Jesus sier til henne: Det er mig, jeg som taler med dig!</span> <span class="verse"><a name="27">27</a>Og i det samme kom hans disipler, og de undret sig over at han talte med en kvinne; dog sa ingen: Hvad vil du henne, eller: hvorfor taler du med henne?</span> <span class="verse"><a name="28">28</a>Kvinnen lot da sin vannkrukke stå og gikk bort til byen og sa til folket der:</span> <span class="verse"><a name="29">29</a>Kom og se en mann som har sagt mig alt jeg har gjort! Han skulde vel ikke være Messias?</span> <span class="verse"><a name="30">30</a>De gikk ut av byen og var på veien til ham.</span> <span class="verse"><a name="31">31</a>Imens bad disiplene ham og sa: Rabbi, et!</span> <span class="verse"><a name="32">32</a>Men han sa til dem: Jeg har mat å ete som I ikke vet om.</span> <span class="verse"><a name="33">33</a>Disiplene sa da til hverandre: Skulde nogen ha båret mat til ham?</span> <span class="verse"><a name="34">34</a>Jesus sier til dem: Min mat er å gjøre hans vilje som har sendt mig, og å fullføre hans gjerning.</span> <span class="verse"><a name="35">35</a>Sier ikke I at det ennu er fire måneder, så kommer høsten? Se, jeg sier eder: Løft eders øine og se markene, de er alt hvite til høsten!</span> <span class="verse"><a name="36">36</a>Den som høster, får lønn og samler frukt til evig liv, forat både den som sår og den som høster, kan glede sig sammen;</span> <span class="verse"><a name="37">37</a>for her er det et sant ord at en sår og en annen høster.</span> <span class="verse"><a name="38">38</a>Jeg har utsendt eder for å høste det som ikke I har arbeidet med; andre har arbeidet, og I er kommet inn i deres arbeid.</span> <span class="verse"><a name="39">39</a>Men mange av samaritanene fra den by trodde på ham for kvinnens ords skyld, da hun vidnet: Han har sagt mig alt jeg har gjort.</span> <span class="verse"><a name="40">40</a>Da nu samaritanene kom til ham, bad de ham bli hos dem; og han blev der to dager.</span> <span class="verse"><a name="41">41</a>Og mange flere trodde for hans ords skyld,</span> <span class="verse"><a name="42">42</a>og de sa til kvinnen: Nu tror vi ikke lenger for din tales skyld; for vi har selv hørt, og vi vet nu at han sannelig er verdens frelser.</span> <span class="verse"><a name="43">43</a>Efter de to dager drog han derfra til Galilea;</span> <span class="verse"><a name="44">44</a>for Jesus vidnet selv at en profet blir ikke aktet på sitt eget hjemsted.</span> <span class="verse"><a name="45">45</a>Da han nu kom til Galilea, tok galileerne imot ham, fordi de hadde sett alt det han hadde gjort i Jerusalem på høitiden; for også de var kommet til høitiden.</span> <span class="verse"><a name="46">46</a>Han kom da atter til Kana i Galilea, der hvor han hadde gjort vann til vin. Og det var en kongens mann i Kapernaum, som hadde en syk sønn;</span> <span class="verse"><a name="47">47</a>da han fikk høre at Jesus var kommet fra Judea til Galilea, drog han til ham og bad at han vilde komme ned og helbrede hans sønn; for han var nær ved å dø.</span> <span class="verse"><a name="48">48</a>Jesus sa da til ham: Uten at I ser tegn og under, tror I ikke.</span> <span class="verse"><a name="49">49</a>Kongens mann sier til ham: Herre! kom ned før mitt barn dør!</span> <span class="verse"><a name="50">50</a>Jesus sier til ham: Gå hjem, din sønn lever! Mannen trodde det ord Jesus sa til ham, og gikk.</span> <span class="verse"><a name="51">51</a>Da han nu alt var på hjemveien, møtte hans tjenere ham og fortalte at hans barn levde.</span> <span class="verse"><a name="52">52</a>Han spurte dem da om den time da det var blitt bedre med ham; de sa til ham: Igår ved den syvende time forlot feberen ham.</span> <span class="verse"><a name="53">53</a>Faren skjønte da at det var den time da Jesus sa til ham: Din sønn lever; og han trodde selv, og hele hans hus.</span> <span class="verse"><a name="54">54</a>Dette var det annet tegn som Jesus gjorde da han var kommet fra Judea til Galilea.</span> </p></div</div></div></body></html>