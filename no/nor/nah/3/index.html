<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/nah/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/nah">Nahum</a> &gt <strong>Chapter 3</strong></div><p><span class="verse"><a name="1">1</a>Ve blodstaden, helt igjennem full av løgn og vold! Aldri holder den op å røve.</span> <span class="verse"><a name="2">2</a>Smellende svepe og durende hjul og jagende hest og hoppende vogn,</span> <span class="verse"><a name="3">3</a>fremstormende rytter og luende sverd og lynende spyd og drepte i mengde og dynger av lik! Det er ingen ende på døde kropper, en snubler over deres døde kropper,</span> <span class="verse"><a name="4">4</a>til gjengjeld for den mangfoldige utukt som hun drev, hun den fagre og trollkyndige skjøge, som solgte folkeslag ved sin utukt og hele slekter ved sine trolldomskunster.</span> <span class="verse"><a name="5">5</a>Se, jeg kommer over dig, sier Herren, hærskarenes Gud, og jeg vil dra din kjortelfald op over ditt ansikt, og jeg vil la folkeslag se din blusel og riker din skam,</span> <span class="verse"><a name="6">6</a>og jeg vil kaste skarn på dig og føre vanære over dig og gjøre dig til et skuespill.</span> <span class="verse"><a name="7">7</a>Og det skal skje at hver den som ser dig, skal fly bort fra dig og si: Ødelagt er Ninive! Hvem vil ha medynk med det? Hvor skal jeg søke efter trøstere for dig?</span> <span class="verse"><a name="8">8</a>Mon du er bedre enn No-Amon*, som tronte mellem Nilens strømmer med vann rundt omkring sig, som hadde hav til vern og hav til mur? / <* Teben i Egypten.></span> <span class="verse"><a name="9">9</a>Etiopere i mengde og egyptere uten tall, puteere og libyere var dets hjelp.</span> <span class="verse"><a name="10">10</a>Også det måtte gå i landflyktighet som fange, også dets små barn blev knust på alle gatehjørner, og om dets ærede menn blev det kastet lodd, og alle dets stormenn blev bundet med lenker.</span> <span class="verse"><a name="11">11</a>Også du skal bli drukken og sanseløs; også du skal søke et vern imot fienden.</span> <span class="verse"><a name="12">12</a>Alle dine festninger er som fikentrær med tidlig moden frukt; rystes de, så faller fikenene i munnen på den som vil ete dem.</span> <span class="verse"><a name="13">13</a>Se, det krigsfolk du har hos dig, er som kvinnfolk; ditt lands porter står vidt åpne for dine fiender; ilden har fortært dine bommer.</span> <span class="verse"><a name="14">14</a>Øs vann til å ha mens du er kringsatt, gjør dine festninger sterke, gå ut i dyndet og stamp i leret, sett teglovnene i stand!</span> <span class="verse"><a name="15">15</a>Der skal ilden fortære dig, sverdet utrydde dig, fortære dig som slikkerne*; du kan gjerne være så tallrik som slikkerne, så tallrik som gresshoppene! / <* JOE 1, 4.></span> <span class="verse"><a name="16">16</a>Dine kremmere er flere enn himmelens stjerner; slikkerne bredte ut sine vinger og fløi bort.</span> <span class="verse"><a name="17">17</a>Dine fyrster er som gresshopper, og dine høvdinger ligner en gresshoppesverm som slår sig ned på murene på en kold dag; solen går op, og de flyver bort, og ingen vet hvor det blir av dem.</span> <span class="verse"><a name="18">18</a>Dine hyrder slumrer, Assurs konge! Dine gjæve menn ligger i ro; ditt folk er spredt på fjellene, og det er ingen som samler det.</span> <span class="verse"><a name="19">19</a>Det er ingen lindring for din skade, ulægelig er ditt sår. Alle som hører tidenden om dig, klapper i hendene over dig; for hvem gikk ikke din ondskap uavlatelig ut over?</span> </p></div</div></div></body></html>