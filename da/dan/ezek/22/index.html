<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ezek/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ezek">Ezekiel</a> &gt <strong>Chapter 22</strong></div><p><span class="verse"><a name="1">1</a>Herrens ord kom til mig således:</span> <span class="verse"><a name="2">2</a>Du Menneskesøn! Vil du dømme Blodbyen? Så forehold den alle dens Vederstyggeligheder</span> <span class="verse"><a name="3">3</a>og sig: Så siger den Herre HERREN: Ve Byen, der udøser Blod i sin Midte, for at dens Time skal komme, og laver sig Afgudsbilleder for at gøre sig uren.</span> <span class="verse"><a name="4">4</a>Ved dine egne Folks Blod, som du har udgydt, har du pådraget dig Skyld, og ved de Afgudsbilleder du har lavet, er du blevet uren; du har bragt din Time nær og hidført dine Års Frist. Derfor gør jeg dig til Hån for Folkene og til Spot for alle Lande;</span> <span class="verse"><a name="5">5</a>fra nær og fjern skal man spotte dig, du, hvis Navn er skændet, og som er fuld af Larm.</span> <span class="verse"><a name="6">6</a>Se, Israels Fyrster optræder hver og een egenmægtigt i dig og udøser Blod.</span> <span class="verse"><a name="7">7</a>Fader og Moder ringeagtes, den fremmede undertrykkes i dig, den faderløse og Enken lider Uret.</span> <span class="verse"><a name="8">8</a>Mine hellige Ting agter du ringe og vanhelliger mine Sabbater.</span> <span class="verse"><a name="9">9</a>Du har Æreskændere i din Midte, som bagtaler, så der udøses Blod, og Folk, som spiser på Bjergene. Utugt går i Svang i din Midte;</span> <span class="verse"><a name="10">10</a>i dig blottes Faderens Skam, og Kvinder krænkes i deres Urenheds Tid.</span> <span class="verse"><a name="11">11</a>Man øver Vederstyggelighed mod sin Næstes Hustru, man gør sin Sønnekone uren ved Utugt, man skænder i dig sin kødelige Søster.</span> <span class="verse"><a name="12">12</a>I dig tager man Gave for at udøse Blod; du tager Åger og Opgæld, voldelig øver du Svig mod din Næste; og mig glemmer du, lyder det fra den Herre HERREN.</span> <span class="verse"><a name="13">13</a>Men se, jeg slår Hænderne sammen over den uredelige Vinding, du har skaffet dig, og over det Blod, der er udøst i dig.</span> <span class="verse"><a name="14">14</a>Kan dit Hjerte holde Stand, kan dine Hænder være faste i de Dage, da jeg tager fat på dig? Jeg, HERREN, har talet, og jeg fuldbyrder det.</span> <span class="verse"><a name="15">15</a>Jeg vil sprede dig blandt Folkene og udstrø dig i Landene og tage din Urenhed fra dig;</span> <span class="verse"><a name="16">16</a>jeg vil lade mig vanære ved dig for Folkenes Øjne; og du skal kende, at jeg er HERREN.</span> <span class="verse"><a name="17">17</a>Og HERRESs Ord kom til mig således:</span> <span class="verse"><a name="18">18</a>Menneskesøn! Israels Hus er blevet mig til Slagger; de er alle blevet Kobber, Tin, Jern og Bly i Smelteovnen; Sølvslagger er de blevet.</span> <span class="verse"><a name="19">19</a>Derfor, så siger den Herre HERREN: Fordi I alle er blevet til Slagger, derfor vil jeg samle eder i Jerusalem;</span> <span class="verse"><a name="20">20</a>som man samler Sølv, Kobber, Jern, Bly og Tin i en Smelteovn og blæser til Ilden for at smelte det, således vil jeg i min Vrede og Harme samle eder og kaste eder ind og smelte eder;</span> <span class="verse"><a name="21">21</a>jeg vil samle eder og blæse min Vredes Ild op imod eder, så I smeltes deri.</span> <span class="verse"><a name="22">22</a>Som Sølv smeltes i Smelteovnen, skal I smeltes deri; og I skal kende, atjeg, HERREN, har udøst min Vrede over eder.</span> <span class="verse"><a name="23">23</a>Og HERRENs Ord kom til mig således:</span> <span class="verse"><a name="24">24</a>Menneskesøn, sig til Landet: Du er et Land, der ikke får Regn og Byger på Vredens Dag,</span> <span class="verse"><a name="25">25</a>hvis Fyrster er som brølende Løver på Rov; de tilintetgør Sjæle, tilriver sig Gods og Guld, gør mange til Enker deri.</span> <span class="verse"><a name="26">26</a>Præsterne øver Vold mod min Lov, vanhelliger mine hellige Ting og gør ikke Skel mellem det, der er helligt, og det, der ikke er helligt, lærer ikke Forskel mellem rent og urent og lukker Øjnene for mine Sabbater, så jeg er blevet vanhelliget iblandt dem.</span> <span class="verse"><a name="27">27</a>Fyrsterne er som Ulve på Rov: de er ivrige efter at udøse Blod og tilintetgøre Menneskeliv for at skaffe sig Vinding.</span> <span class="verse"><a name="28">28</a>Profeterne stryger over med Kalk, idet de skuer Tomhed og varsler Løgn og siger: "Så siger den Herre HERREN!" uden at HERREN har talet.</span> <span class="verse"><a name="29">29</a>Det menige Folk øver Vold og går på Rov, den arme og fattige gør de Uret, og den fremmede undertrykker de imod Lov og Ret.</span> <span class="verse"><a name="30">30</a>Jeg søgte iblandt dem efter en, der vilde bygge en Mur og stille sig i Gabet for mit Åsyn til Værn for Landet, at jeg ikke skulde ødelægge det; men jeg fandt ingen.</span> <span class="verse"><a name="31">31</a>Derfor udøser jeg min Vrede over dem, med min Harmes Ild tilintetgør jeg dem; deres Færd lader jeg komme over deres Hoved, lyder det fra den Herre HERREN.</span> </p></div</div></div></body></html>