<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ezek/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ezek">Ezekiel</a> &gt <strong>Chapter 42</strong></div><p><span class="verse"><a name="1">1</a>Derpå førte han mig ud i den indre forgård i nordlig retning, og han førte mig til Kamrene, som lå ud imod den afspærrede Plads og Bagbygningen, nogle på den ene Side, andre på den anden.</span> <span class="verse"><a name="2">2</a>Længden var hundrede Alen og Bredden halvtredsindstyve.</span> <span class="verse"><a name="3">3</a>Over for Portene, som hørte til den indre Forgård, og over for Stenbroen, som hørte til den ydre Forgård, var der Gang over for Gang i tre Stokværk.</span> <span class="verse"><a name="4">4</a>Foran Kamrene var der en Forgang, ti Alen bred og hundrede Alen lang, og deres Døre vendte mod Nord.</span> <span class="verse"><a name="5">5</a>De øvre Kamre var de snævreste, thi Gangen tog noget af deres Plads, så at de var mindre end de nederste og mellemste.</span> <span class="verse"><a name="6">6</a>Thi de havde tre Stokværk og ingen Søjler svarende til den ydre Forgårds; derfor var de øverste snævrere end de nederste og mellemste.</span> <span class="verse"><a name="7">7</a>Der løb en Mur udenfor langs Kamrene i Retning af den ydre Forgård; foran Kamrene var dens Længde halvtredsindstyve Alen;</span> <span class="verse"><a name="8">8</a>thi Kamrene, som lå ved den ydre Forgård, havde en samlet Længde af halvtredsindstyve Alen, og de lå over for hine, i alt hundrede Alen.</span> <span class="verse"><a name="9">9</a>Neden for disse Kamre var indgangen på Østsiden, når man gik ind i dem fra den ydre Forgård,</span> <span class="verse"><a name="10">10</a>ved Begyndelsen af den ydre Mur. Derpå førte han mig mod Syd; og der var også Kamre ud imod den afspærrede Plads og Bagbygningen</span> <span class="verse"><a name="11">11</a>med en Gang foran; de så ud som Kamrene mod Nord; havde samme Længde og Bredde, og alle Udgange var her som hist, ligesom de var indrettet på samme Måde.</span> <span class="verse"><a name="12">12</a>Men deres Døre vendte mod Syd..."</span> <span class="verse"><a name="13">13</a>Og han sagde til mig: "Kamrene mod Nord og Syd, som ligger ud mod den afspærrede Plads, er de hellige Kamre, hvor Præsterne, der nærmer sig HERREN, skal spise det højhellige; der skal de gemme det højhellige, Afgrødeofrene, Syndofrene og Skyldofrene, thi Stedet er helligt;</span> <span class="verse"><a name="14">14</a>og når Præsterne træder ind - de må ikke fra Helligdommen træde ud i den ydre Forgård - skal de der nedlægge deres Klæder, som de gør Tjeneste i, da de er hellige, og iføre sig andre Klæder; da først må de nærme sig det, der hører Folket til."</span> <span class="verse"><a name="15">15</a>Da han var til Ende med at udmåle Templets Indre, førte han mig hen til den Port, hvis Forside vendte mod Øst, og målte til alle Sider;</span> <span class="verse"><a name="16">16</a>han målte med Målestangen Østsiden; den var efter Målestangen 500 Alen; så vendte han sig og</span> <span class="verse"><a name="17">17</a>målte med Målestangen Nordsiden til 500 Alen;</span> <span class="verse"><a name="18">18</a>så vendte han sig og målte med Målestangen Sydsiden til 500 Alen;</span> <span class="verse"><a name="19">19</a>og han vendte sig og målte med Målestangen Vestsiden til 500 Alen.</span> <span class="verse"><a name="20">20</a>Til alle fire Sider målte han Pladsen; og der var en Mur rundt om, 500 Alen lang og 500 Alen bred, til at sætte Skel mellem det, som er helligt, og det, som ikke er helligt.</span> </p></div</div></div></body></html>