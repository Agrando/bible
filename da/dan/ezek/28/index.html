<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ezek/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ezek">Ezekiel</a> &gt <strong>Chapter 28</strong></div><p><span class="verse"><a name="1">1</a>HERRENs Ord kom til mig således:</span> <span class="verse"><a name="2">2</a>Mennesskesøn, sig til Tyruss Fyrste: Så siger den Herre HERREN: Fordi dit Hjerte hovmoder sig og du siger: "Jeg er en Gud, på et Gudesæde sidder jeg midt ude i Havet!" skønt du er et Menneske og ingen Gud, og fordi du føler dig i Hjertet som en Gud;</span> <span class="verse"><a name="3">3</a>se, du er visere end Daniel, ingen Vismand måler sig med dig;</span> <span class="verse"><a name="4">4</a>ved din Visdom og indsigt vandt du dig Rigdom og samlede dig Guld og Sølv i dine Skatkamre;</span> <span class="verse"><a name="5">5</a>ved dit store Handelssnilde øgede du din Rigdom, så dit Hjerte hovmodede sig over den -</span> <span class="verse"><a name="6">6</a>derfor, så siger den Herre HERREN: Fordi du i dit Hjerte føler dig som en Gud,</span> <span class="verse"><a name="7">7</a>se, derfor bringer jeg fremmede over dig, de grummeste Folk, og de skal drage deres Sværd mod din skønne Visdom og vanhellige din Glans.</span> <span class="verse"><a name="8">8</a>De skal styrte dig i Graven, og du skal dø de ihjelslagnes Død i Havets Dyb.</span> <span class="verse"><a name="9">9</a>Mon du da Ansigt til Ansigt med dem, der dræber dig, vil sige: "Jeg er en Gud!" du, som i deres Hånd, der slår dig ihjel, er et Menneske og ikke en Gud.</span> <span class="verse"><a name="10">10</a>De uomskårnes Død skal du dø for fremmedes Hånd, så sandt jeg har talet, lyder det fra den Herre HERREN.</span> <span class="verse"><a name="11">11</a>Og HERRENs Ord kom til mig således:</span> <span class="verse"><a name="12">12</a>Menneskesøn, istem en Klagesang over kongen af Tyrus og sig til ham: Så siger den Herre HERREN: Du var Indsigtens Segl, fuld af Visdom og fuldkommen i Skønhed.</span> <span class="verse"><a name="13">13</a>I Eden, Guds Have, var du; alle Slags Ædelsten var din Klædning, Harneol, Topas, Jaspis, Krysolit, Sjoham, Onyks, Safir, Rubin, Smaragd og Guld var på dig i indfattet og indlagt Arbejde; det var til Rede, den Dag du skabtes.</span> <span class="verse"><a name="14">14</a>Du var en salvet, skærmende Kerub; jeg gjorde dig dertil; på det hellige Gudebjerg var du; du vandrede imellem Guds Sønner.</span> <span class="verse"><a name="15">15</a>Fuldkommen var du i din Færd, fra den Dag du skabtes, indtil der fandtes Brøde hos dig.</span> <span class="verse"><a name="16">16</a>Ved din megen Handel fyldte du dit Indre med Uret og forbrød dig; da vanhelligede jeg dig og viste dig bort fra Gudebjerget og tilintetgjorde dig, skærmende Kerub, så du ikke blev mellem Guds Sønner.</span> <span class="verse"><a name="17">17</a>Dit Hjerte hovmodede sig over din Skønhed, du satte din Visdom til på Grund af din Glans. Jeg, slængte dig til Jorden og overgav dig til Konger, at de skulde nyde Skuet af dig.</span> <span class="verse"><a name="18">18</a>Med dine mange Misgerninger, ved din uredelige Handel vanhelligede du dine Helligdomme. Da lod jeg Ild bryde løs i din Midte, og den fortærede dig; jeg gjorde dig til Støv på Jorden for alle, som så dig.</span> <span class="verse"><a name="19">19</a>Alle blandt Folkeslagene, der kendte dig, stivnede af Skræk over dig; du blev en Rædsel, og borte er du for evigt.</span> <span class="verse"><a name="20">20</a>HERRENs Ord kom til mig således:</span> <span class="verse"><a name="21">21</a>Menneskesøn, vend dit Ansigt mod Zidon og profeter imod det</span> <span class="verse"><a name="22">22</a>og sig: Så siger den Herre HERREN: Se, jeg kommer over dig, Zidon, og herliggør mig på dig; og du skal kende, at jeg er HERREN, når jeg holder Dom over dig og viser min Hellighed på dig.</span> <span class="verse"><a name="23">23</a>Jeg sender Pest over dig og Blod i dine Gader; ihjelslagneMænd skal segne i din Midte for Sværd, der er rettet imod dig fra alle Sider; og du skal kende, at jeg er HERREN.</span> <span class="verse"><a name="24">24</a>Fremtidig skal der ikke være nogen Tidsel til at såre eller Torn til at stikke Israels Hus blandt alle dets Naboer, som nu håner dem; og de skal kende, at jeg er den Herre HERREN.</span> <span class="verse"><a name="25">25</a>Så siger den Herre HERREN: Når jeg samler Israels Slægt fra de Folkeslag, de er spredt iblandt, vil jeg hellige mig på dem for Folkenes Øjne, og de skal bo i deres Land, som jeg gav min Tjener Jakob;</span> <span class="verse"><a name="26">26</a>de skal bo trygt deri, bygge Huse og plante Vingårde, ja bo trygt, medens jeg holder Dom over alle dem, der håner dem fra alle Sider; og de skal kende, at jeg er HERREN deres Gud.</span> </p></div</div></div></body></html>