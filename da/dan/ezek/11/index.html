<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ezek/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ezek">Ezekiel</a> &gt <strong>Chapter 11</strong></div><p><span class="verse"><a name="1">1</a>Så løftede Ånden mig og bragte mig til Herrens huses østport, den der vender mod Øst. Og se, ved Indgangen til Porten var der fem og tyve Mænd, og jeg så iblandt dem Jaazanja, Azzurs Søn, og Pelatja, Benajas Søn, Folkets Fyrster.</span> <span class="verse"><a name="2">2</a>Og han sagde til mig: "Menneskesøn! Det er de Mænd, som pønser på Uret og lægger onde Råd op i denne By,</span> <span class="verse"><a name="3">3</a>idet de siger: "Er Husene ikke nys bygget? Byen er Gryden, vi Kødet!"</span> <span class="verse"><a name="4">4</a>Profeter derfor imod dem, profeter, Menneskesøn!</span> <span class="verse"><a name="5">5</a>Så faldt HERRENs Ånd på mig, og han sagde til mig: Sig: Så siger HERREN: Således taler I, Israels Hus; jeg kender godt, hvad der stiger op i eders Ånd.</span> <span class="verse"><a name="6">6</a>Mange har I dræbt i denne By; I har fyldt dens Gader med dræbte.</span> <span class="verse"><a name="7">7</a>Derfor, så siger den Herre HERREN: De, som I dræbte og henslængte i dens Midte, de er Kødet, og Byen er Gryden; men eder vil jeg føre ud af den.</span> <span class="verse"><a name="8">8</a>I frygter for Sværd, og Sværd vil jeg bringe over eder, lyder det fra den Herre HERREN.</span> <span class="verse"><a name="9">9</a>Jeg vil føre eder ud af den og give eder i fremmedes Hånd, og jeg vil holde Dom over eder.</span> <span class="verse"><a name="10">10</a>For Sværd skal I falde; ved Israels Grænse vil jeg dømme eder. Og I skal kende, at jeg er HERREN.</span> <span class="verse"><a name="11">11</a>Byen skal ikke være eder en Gryde, og I skal ikke være Kødet deri; ved Israels Grænse vil jeg dømme eder.</span> <span class="verse"><a name="12">12</a>Og I skal kende, at jeg er HERREN, hvis Vedtægter I ikke fulgte, og hvis Lovbud I ikke levede efter, hvorimod I levede efter eders Nabofolks Lovbud. -</span> <span class="verse"><a name="13">13</a>Men medens jeg profeterede således, døde Pelatja, Benajas Søn. Da faldt jeg på mit Ansigt og råbte med høj Røst: "Ak, Herre, HERRE, vil du da helt udrydde Israels Rest?"</span> <span class="verse"><a name="14">14</a>Så kom HERRENs Ord til mig således:</span> <span class="verse"><a name="15">15</a>Menneskesøn! Dine Brødre, dine Medfanger og alt Israels Hus, alle de, om hvem Jerusalems Indbyggere siger: "De er langt borte fra HERREN, os er Landet givet i Eje!" -</span> <span class="verse"><a name="16">16</a>derfor skal du sige: Så siger den Herre HERREN: Ja, jeg har ført dem langt bort blandt Folkene og spredt dem i Landene, og kun i ringe Måde var jeg dem en Helligdom i de Lande, hvor de kom hen.</span> <span class="verse"><a name="17">17</a>Men derfor skal du sige: Så siger den Herre HERREN: Jeg vil samle eder sammen fra Folkeslagene og sanke eder op i Landene, hvor I er spredt, og give eder Israels Jord.</span> <span class="verse"><a name="18">18</a>Derhen skal de komme og fjerne alle dets væmmelige Guder og alle dets Vederstyggeligheder;</span> <span class="verse"><a name="19">19</a>jeg giver dem et nyt Hjerte og indgiver dem en ny Ånd; jeg tager Stenhjertet ud af deres Legeme og giver dem et Kødhjerte,</span> <span class="verse"><a name="20">20</a>for at de må følge mine Vedtægter og holde mine Lovbud og gøre efter dem. Så skal de være mit Folk, og jeg vil være deres Gud.</span> <span class="verse"><a name="21">21</a>Men hines Hjerter holder sig til deres væmmelige Guder og deres Vederstyggeligheder; dem gengælder jeg deres Færd, lyder det fra den Herre HERREN.</span> <span class="verse"><a name="22">22</a>Så løftede keruberne Vingerne og samtidig Hjulene; og Israels Guds Herlighed var oven over dem.</span> <span class="verse"><a name="23">23</a>Og HERRENs Herlighed steg op fra Byen og stillede sig på Bjerget østen for.</span> <span class="verse"><a name="24">24</a>Derpå løftede Ånden mig og bragte mig ved Guds Ånd i Synet til de landflygtige i Kaldæa; og Synet, som jeg havde skuet, steg op og svandt bort.</span> <span class="verse"><a name="25">25</a>Så kundgjorde jeg de landflyggige alle de Ord, HERREN havde åbenbaret mig.</span> </p></div</div></div></body></html>