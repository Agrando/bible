<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ezek/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ezek">Ezekiel</a> &gt <strong>Chapter 27</strong></div><p><span class="verse"><a name="1">1</a>HERRENs Ord kom til mig således:</span> <span class="verse"><a name="2">2</a>Du, Menneskesøn, istem en Klagesang over Tyrus og sig til Tyrus, som ligger ved Adgangen til Havet og driver Handel med Folkeslagene på de mange fjerne Strande: Så siger den Herre HERREN: Tyrus, du siger: "Fuldendt i Skønhed er jeg!"</span> <span class="verse"><a name="3">3</a>De bygged dig midt i Havet, fuldendte din Skønhed.</span> <span class="verse"><a name="4">4</a>De tømred af Senircypresser hver Planke i dig, fra Libanon hented de Cedre at lave din Mast,</span> <span class="verse"><a name="5">5</a>af Basans højeste Ege skar de dig Årer, de lagde dit Dæk af Fyr fra Kittæernes Strande;</span> <span class="verse"><a name="6">6</a>dit Sejl var ægyptisk Byssus i broget Væv, dit Tag var Purpur i blåt og rødt fra Elisjas Strande.</span> <span class="verse"><a name="7">7</a>Zidons og Arvads Folk var Rorkarle for dig, om Bord var de kyndigste i Zarepta, de var dine Styrmænd,</span> <span class="verse"><a name="8">8</a>de ældste og kyndigste i Gebal, de bøded din Læk.  Alle Havets Skibe med Søfolk var hos dig for at omsætte dine Varer.</span> <span class="verse"><a name="9">9</a>Folk fra Persien, Lydien og Put var i din Hær som Krigsfolk, de ophængte Skjolde og Hjelme i dig; de gav dig Glans.</span> <span class="verse"><a name="10">10</a>Arvaditerne og deres Hær stod rundt på dine Mure, Gammaditerne på dine Tårne; de ophængte deres Skjolde rundt på dine Mure, de fuldendte din Skønhed.</span> <span class="verse"><a name="11">11</a>Tarsis var din Handelsven, fordi du havde alskens Gods i Mængde; Sølv, Jern, Tin og Bly gav de dig for dine Varer.</span> <span class="verse"><a name="12">12</a>Javan, Tubal og Mesjek drev Handel med dig; Trælle og Kobberkar gav de dig i Bytte.</span> <span class="verse"><a name="13">13</a>Togarmas Hus gav dig Køreheste, Rideheste og Muldyr for dine Varer.</span> <span class="verse"><a name="14">14</a>Rodosboerne drev Handel med dig, mange fjerne Strande var dine Handelsvenner; Elfenben og Ibenholt bragte de dig som Vederlag.</span> <span class="verse"><a name="15">15</a>Edom var din Handelsven, fordi du havde Varer i Mængde; Karfunkler, Purpur, brogede Tøjer, fint Linned, Koraller og Rubiner gav de dig for dine Varer.</span> <span class="verse"><a name="16">16</a>Juda og Israels Land drev Handel med dig; Hvede fra Minnit, Bagværk, Honning, Olie og Mastiksbalsam gav de dig i Bytte.</span> <span class="verse"><a name="17">17</a>Damaskus var din Handelsven fordi du havde alskens Gods i Mængde; de kom med Vin fra Helbon og Uld fra Zahar.</span> <span class="verse"><a name="18">18</a>Vedan og Javan gav Sager fra Uzal for dine Varer; smeddet Jern, Hassia og Kalmus fik du i Bytte.</span> <span class="verse"><a name="19">19</a>Dedan drev Handel med dig med Sadeldækkener til Ridning.</span> <span class="verse"><a name="20">20</a>Araberne og alle Kedars Fyrster var dine Hardelsvenner; med Lam, Vædre og Bukke handlede de med dig.</span> <span class="verse"><a name="21">21</a>Sabas og Ramas Handelsfolk drev Handel med dig; den allerfineste Balsam, alle Slags Ædelsten og Guld gav de dig for dine Varer.</span> <span class="verse"><a name="22">22</a>Karan, Kanne og Eden, Assyrerne og hele Medien drev Handel med dig;</span> <span class="verse"><a name="23">23</a>de handlede med dig med smukke Klæder, Purpurkapper, brogede Tøjer, farvede Tæpper, tvundet og fastsnoet Reb på dine Markeder;</span> <span class="verse"><a name="24">24</a>Tarsisskibene tjente dig ved din Omsætning. Du fyldtes, blev såre tung midt ude i Havet.</span> <span class="verse"><a name="25">25</a>I rum Sø fik de dig ud, dine roende Mænd; da knuste en Østenstorm dig midt ude på Havet;</span> <span class="verse"><a name="26">26</a>dit Gods, dine Varer, din Vinding, dine Søfolk og Styrmænd, de, der bøded din Læk, dine Handelsfolk, alt dit krigsfolk, som var om Bord, alt Mandskab i din Midte styrter i Havets dyb, den Dag du falder.</span> <span class="verse"><a name="27">27</a>Markerne skælver ved dine Styrmænds Skrig.</span> <span class="verse"><a name="28">28</a>Alle, der sidder ved Årer, går da fra Borde, Søfolk og alle Styrmænd går da i Land;</span> <span class="verse"><a name="29">29</a>de løfter Røsten over dig, klager bittert; på Hovedet kaster de Jord og vælter sig i Støvet,</span> <span class="verse"><a name="30">30</a>klipper sig skaldet for dig, klæder sig i Sæk, begræder dig, bitre i Hu, med Sjælekvide,</span> <span class="verse"><a name="31">31</a>istemtner jamrende Klage over dig, klager: Ak, hvor Tyrus er øde midt i Havet!</span> <span class="verse"><a name="32">32</a>Når din Vinding kom ind fra Havet, mætted du mange Folkeslag; med dit meget Gods og dine Varer gjorde du Jordens konger rige.</span> <span class="verse"><a name="33">33</a>Nu led du Skibbrud på Havet, på Vandets Dyb, dine Varer og alt dit Mandskab gik under med dig.</span> <span class="verse"><a name="34">34</a>Over dig gyser alle, som bor på de fjerne Strande, deres Konger er slagne af Angst, deres Ansigt blegner.</span> <span class="verse"><a name="35">35</a>Deres Kræmmere hånfløjter ad dig, til Rædsel blev du, er borte for evigt.</span> </p></div</div></div></body></html>