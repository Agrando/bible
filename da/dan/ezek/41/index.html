<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ezek/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ezek">Ezekiel</a> &gt <strong>Chapter 41</strong></div><p><span class="verse"><a name="1">1</a>Derpå førte han mig til det hellige og målte pillerne, de var seks Al brede på begge Sider;</span> <span class="verse"><a name="2">2</a>Indgangen var ti Alen bred, dens Sidevægge fem Alen til begge Sider; og han målte dets Længde til fyrretyve Alen og Bredden til tyve.</span> <span class="verse"><a name="3">3</a>Derpå gik han ind i Inderhallen og målte indgangens Piller; de var to Alen, og Indgangen var seks Alen bred og Sidevæggene syv Alen brede til begge Sider.</span> <span class="verse"><a name="4">4</a>Og han målte dets Længde til tyve Alen og Bredden til tyve ud for Tempelrummet. Og han sagde til mig: "Dette er det Allerhelligste."</span> <span class="verse"><a name="5">5</a>Derpå målte han Templets Mur; den var seks Alen bred; og Tilbygningen var fire Alen bred Templet rundt.</span> <span class="verse"><a name="6">6</a>Tilbygningen lå Rum ved Rum, tre Aum oven på hverandre tredive Gange, og der var Fremspring, så Bjælkerne ikke greb ind i Templets Mur.</span> <span class="verse"><a name="7">7</a>Således var Tilbygningens Rum bredere og bredere opad, efter som Tempelmuren var trukket tilbage opad, Templet rundt. Fra det nederste Stokværk steg man op til det mellemste, og derfra op til det øverste.</span> <span class="verse"><a name="8">8</a>Og jeg så ved Templet en ophøjet brolagt Plads hele Vejen rundt. Tilbygningens Grundmure var et fuldt Mål høje, seks Alen til Kanten.</span> <span class="verse"><a name="9">9</a>Tilbygningens Ydermur var fem Alen bred. Der var en åben Plads langs Templets Tilbygning.</span> <span class="verse"><a name="10">10</a>En afspærret Plads, tyve Alen bred, omgav Templet på alle Sider.</span> <span class="verse"><a name="11">11</a>Tilbygningens Døre førte ud til den åbne Plads, en Dør mod Nord og en anden mod Syd; og den åbne Plads var fem Alen bred på alle Sider.</span> <span class="verse"><a name="12">12</a>Den Bygning, som lå ved den afspærrede Plads imod Vest, var halvfjerdsindstyve Alen bred, dens Mur var fem Alen tyk til alle Sider, og den var halvfemsindstyve Alen lang.</span> <span class="verse"><a name="13">13</a>Han målte Templet; det var hundrede Alen langt; den afspærrede Plads tillige med Bagbygningen og dens Mure var hundrede Alen lang,</span> <span class="verse"><a name="14">14</a>og Templets Forside tillige med den afspærrede Plads mod Øst var hundrede Alen bred.</span> <span class="verse"><a name="15">15</a>Og han målte Længden af Bagbygningen langs den afspærrede Plads, som lå bag den; den var hundrede Alen. Det Hellige, Inderhallen og den ydre Forhal</span> <span class="verse"><a name="16">16</a>var træklædt. Vinduer, som udvidede sig indad, gav Lys rundt om i alle tre Rum, og Væggene derinde var klædt med Træ rundt om fra Gulv til Vinduer,</span> <span class="verse"><a name="17">17</a>og fra Indgangens Sidevægge til det indre Rum var der Væggen rundt</span> <span class="verse"><a name="18">18</a>udskåret Arbejde, Keruber og Palmer, en Palme mellem to Keruber; Keruberne havde to Ansigter;</span> <span class="verse"><a name="19">19</a>Menneskeansigtet vendte mod Palmen på den ene Side og Løveansigtet mod Palmen på den anden Side; således var der gjort hele Templet rundt.</span> <span class="verse"><a name="20">20</a>Fra Gulv til Vinduer var der fremstillet Keruber og Palmer på det Helliges Væg.</span> <span class="verse"><a name="21">21</a>Ved Indgangen til det Hellige var der firkantede Dørstolper. Foran Helligdommen var der noget, der så ud som</span> <span class="verse"><a name="22">22</a>et Træalter, tre Alen højt, to Alen langt og to Alen bredt; det havde Hjørner, og dets Fodstykke og Vægge var af Træ. Og han sagde til mig: "Dette er Bordet, som står for HERRENs Åsyn."</span> <span class="verse"><a name="23">23</a>Det Hellige havde to Dørfløje;</span> <span class="verse"><a name="24">24</a>ligeledes havde Helligdommen to Dørfløje; hver Fløj var to bevægelige Dørflader, to på hver Fløj.</span> <span class="verse"><a name="25">25</a>Og på dem var der fretillet Keruber og Palmer ligesom på Væggene. Der var et Trætag uden for Forhallen.</span> <span class="verse"><a name="26">26</a>Der var gitrede Vinduer og Palmer på Forhallens Sidevægge til begge Sider..."</span> </p></div</div></div></body></html>