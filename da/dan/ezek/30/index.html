<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ezek/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ezek">Ezekiel</a> &gt <strong>Chapter 30</strong></div><p><span class="verse"><a name="1">1</a>HERRENs Ord kom til mig således:</span> <span class="verse"><a name="2">2</a>Menneskesøn, profeter og sig: Så siger den Herre HERREN: Jamrer: Ak, hvilken Dag!</span> <span class="verse"><a name="3">3</a>Thi nær er Dagen, ja nær er HERRENs Dag; det bliver en Mulmets Dag, Hedningernes Tid.</span> <span class="verse"><a name="4">4</a>Et Sværd kommer over Ægypten, og Ætiopien gribes af Skælven, når de slagne segner i Ægypten, når dets Rigdom bortføres og dets Grundvolde nedbrydes.</span> <span class="verse"><a name="5">5</a>Ætioperne, Put og Lud og alt Blandingsfolket, Kub og min Pagts Sønner" skal falde for Sværdet med dem.</span> <span class="verse"><a name="6">6</a>Så siger HERREN: Alle, som støtter Ægypten, skal falde og dets stolte Herlighed synke sammen; fra Migdol til Syene skal de falde for Sværdet, lyder det fra den Herre HERREN.</span> <span class="verse"><a name="7">7</a>Det skal lægges øde blandt øde Lande, og Byerne skal ligge hen blandt tilintetgjorte Byer;</span> <span class="verse"><a name="8">8</a>og de skal kende, at jeg er HERREN, når jeg sætter Ild på Ægypten og alle dets Hjælpere knuses.</span> <span class="verse"><a name="9">9</a>På hin Dag skal der udgå Sendebud fra mig på Skibe for at indjage det sorgløse Ætiopien Rædsel, og de skal gribes af Skælven over Ægyptens Dag; thi se, den kommer.</span> <span class="verse"><a name="10">10</a>Så siger den Herre HERREN: Jeg gør Ende på Ægyptens Herlighed ved kong Nebukadrezar af Babel.</span> <span class="verse"><a name="11">11</a>Han og hans Folk med ham, de grummeste blandt Folkene, skal hentes for at ødelægge Landet; de skal drage deres Sværd mod Ægypten og fylde Landet med slagne.</span> <span class="verse"><a name="12">12</a>Jeg tørlægger Strømmene, sælger Landet til onde Folk, og ved fremmede ødelægger jeg det med alt, hvad der er deri. Jeg, HERREN, har talet.</span> <span class="verse"><a name="13">13</a>Så siger den Herre HERREN: Jeg tilintetgør Afgudsbillederne og udrydder Høvdingerne af Nof og Fyrsterne af Ægypten; de skal ikke findes mere; og jeg indjager Ægypten Rædsel.</span> <span class="verse"><a name="14">14</a>Jeg lægger Patros øde, sætter Ild på Zoan og holder Dom over No.</span> <span class="verse"><a name="15">15</a>Jeg udøser min Vrede over Sin, Ægyptens Bolværk, og udrydder Nos larmende Hob.</span> <span class="verse"><a name="16">16</a>Jeg sætter Ild på Ægypten, Syene skal skælve af Angst, der skal brydes Hul på No, og dets Mure skal nedrives.</span> <span class="verse"><a name="17">17</a>De unge Mænd i On og Pibeset skal falde for Sværdet og Kvinderne vandre i Fangenskab.</span> <span class="verse"><a name="18">18</a>I Takpankes sortner Dagen, når jeg der sønderbryder Ægyptens Herskerstav, og dets stolte Herlighed får Ende der. Selv skal det skjules af Skyer og dets Småbyer vandre i Fangenskab.</span> <span class="verse"><a name="19">19</a>Jeg holder Dom over Ægypten; og de skal kende, at jeg er HERREN.</span> <span class="verse"><a name="20">20</a>I det ellevte År på den syvende Dag i den første Måned kom HERRENs Ord til mig således:</span> <span class="verse"><a name="21">21</a>Menneskesøn! Ægypterkongen Faraos Arm har jeg brudt; og se den skal ikke forbindes, ikke læges ved at der lægges Bind om den, så den kunde få Kræfter til atter at gribe Sværdet.</span> <span class="verse"><a name="22">22</a>Derfor, så siger den Herre HERREN: Se, jeg kommer over Farao, Ægyptens Konge, og bryder hans Arme, både den hele og den brudte, og lader Sværdet falde af hans Hånd.</span> <span class="verse"><a name="23">23</a>Jeg spreder Ægypterne blandt Folkene og udstrør dem i Landene.</span> <span class="verse"><a name="24">24</a>Men jeg styrker Babels Konges Arme og lægger mit Sværd i hans Hånd; og jeg bryder Faraos Arme, og han skal stønne for ham på såredes Vis.</span> <span class="verse"><a name="25">25</a>Jeg styrker Babels Konges Arme, men Faraos skal synke; og de skal kende, at jeg er HERREN, når jeg lægger mit Sværd i Babels Konges Hånd og han svinger det imod Ægypten.</span> <span class="verse"><a name="26">26</a>Og jeg spreder Ægypterne blandt Folkene og udstrør dem i Landene; og de skal kende, at jeg er HERREN.</span> </p></div</div></div></body></html>