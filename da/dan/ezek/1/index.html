<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ezek/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ezek">Ezekiel</a> &gt <strong>Chapter 1</strong></div><p><span class="verse"><a name="1">1</a>Den femte Dag i Måneden - det var det femte År efter at Kong Jojakin var bortført -</span> <span class="verse"><a name="2">2</a>kom HERRENs Ord til Præsten Ezekiel, Buzis Søn, i Kaldæernes Land ved Floden Kebar, og HERRENs Hånd kom over ham der.</span> <span class="verse"><a name="3">3</a>Jeg skuede og se, et Stormvejr kom fra Nord, og en vældig Sky fulgte med, omgivet af Stråleglans og hvirvlende Ild, i hvis Midte det glimtede som funklende Malm.</span> <span class="verse"><a name="4">4</a>Midt i Ilden var der noget ligesom fire levende Væsener, og de så således ud: De havde et Menneskes Skikkelse;</span> <span class="verse"><a name="5">5</a>men de havde hver fire Ansigter og fire Vinger;</span> <span class="verse"><a name="6">6</a>deres Ben var lige og deres Fodsåler som en Kalvs; de skinnede som funklende Kobber, og deres Vingeslag var hurtigt;</span> <span class="verse"><a name="7">7</a>der var Menneskehænder under Vingerne på alle fire Sider.</span> <span class="verse"><a name="8">8</a>De fire levende Væseners Ansigter vendte sig ikke, når de gik, men de gik alle lige ud".</span> <span class="verse"><a name="9">9</a>Ansigterne så således ud: De havde alle fire et Menneskeansigt fortil, et Løveansigt til højre, et Okseansigt til venstre og et Ørneansigt bagtil;</span> <span class="verse"><a name="10">10</a>Vingerne var på dem alle fire udbredt opad, således at to og to rørte hinanden, og to skjulte deres Legemer.</span> <span class="verse"><a name="11">11</a>De gik alle lige ud; hvor Ånden vilde have dem hen gik de; de vendte sig ikke, når de gik.</span> <span class="verse"><a name="12">12</a>Midt imellem de levende Væsener var der noget som glødende Kul at se til, som Blus, der for hid og did imellem dem, og Ilden udsendte Stråleglans, og Lyn for ud derfra.</span> <span class="verse"><a name="13">13</a>Og Væsenerne løb frem og tilbage, som Lynglimt at se til</span> <span class="verse"><a name="14">14</a>Videre skuede jeg, og se, der var et Hjul på Jorden ved Siden af hvert af de fire levende Væsener;</span> <span class="verse"><a name="15">15</a>og Hjulene var at se til som funklende Krysolit; de så alle fire ens ud, og de var lavet således, at der i hvert Hjul var et andet Hjul;</span> <span class="verse"><a name="16">16</a>de kunde derfor gå til alle fire Sider; de vendte sig ikke, når de gik.</span> <span class="verse"><a name="17">17</a>Videre skuede jeg, og se, der var Fælge på dem, og Fælgene var på dem alle fire rundt om fulde af Øjne.</span> <span class="verse"><a name="18">18</a>Og når de levende Væsener gik, gik også Hjulene ved Siden af, og når Væsenerne løftede sig fra Jorden, løftede også Hjulene sig;</span> <span class="verse"><a name="19">19</a>hvor Ånden vilde have dem hen, gik Hjulene, og de løftede sig samtidig, thi det levende Væsens Ånd var i Hjulene;</span> <span class="verse"><a name="20">20</a>når Væsenerne gik, gik også de; når de standsede, standsede også de, og når de løftede sig fra Jorden, løftede også Hjulene sig samtidig, thi det levende Væsens Ånd var i Hjulene.</span> <span class="verse"><a name="21">21</a>Oven over Væsenernes Hoveder var der noget ligesom en Himmelhvælving, funklende som Krystal, udspændt oven over deres Hoveder;</span> <span class="verse"><a name="22">22</a>og under Hvælvingen var deres Vinger udspændt, den ene mod den anden; hvert af dem havde desuden to, som skjulte deres Legemer.</span> <span class="verse"><a name="23">23</a>Og når de gik, lød Vingesuset for mig som mange Vandes Brus, som den Almægtiges Røst; det buldrede som en Hær.</span> <span class="verse"><a name="24">24</a>Det drønede oven over Hvælvingen over deres Hoveder; men når de stod, sænkede de Vingerne.</span> <span class="verse"><a name="25">25</a>Men oven over Hvælvingen over deres Hoveder var der noget som Safir at se til, noget ligesom en Trone, og på den, ovenover, var der noget ligesom et Menneske at se til.</span> <span class="verse"><a name="26">26</a>Og jeg skuede noget som funklende Malm fra det, der så ud som hans Hofter, og opefter; og fra det, der så ud som hans Hofter, og nedefter skuede jeg noget som Ild at se til; og Stråleglans omgav ham.</span> <span class="verse"><a name="27">27</a>Som Regnbuen, der viser sig i Skyen på en Regnvejrsdag, var Stråleglansen om ham at se til. Således så HERRENs Herlighedsåbenbarelse ud. Da jeg skuede det, faldt jeg på mit Ansigt. Og jeg hørte en Røst, som talede.</span> </p></div</div></div></body></html>