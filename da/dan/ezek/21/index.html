<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ezek/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ezek">Ezekiel</a> &gt <strong>Chapter 21</strong></div><p><span class="verse"><a name="1">1</a>Da kom HERRENs Ord til mig sååledes:</span> <span class="verse"><a name="2">2</a>Mennesskesøn, vend dit Ansigt mod Jerusalem, lad din Tale strømme mod Helligdommen og profeter mod Israels Land!</span> <span class="verse"><a name="3">3</a>Sig til Israels Land: Så siger HERREN: Se, jeg kommer over dig og drager mit Sværd af Skedn for at udrydde både retfærdige og gudløse af dig.</span> <span class="verse"><a name="4">4</a>Fordi jeg vil udrydde både retfærdige og gudløse af dig, derfor skal mit Sværd fare af Skeden mod alt Kød fra Syd til Nord.</span> <span class="verse"><a name="5">5</a>Og alt Kød skal kende, at jeg, HERREN, har draget mit Sværd at Skeden; det skal ikke vende tilbage!</span> <span class="verse"><a name="6">6</a>Men du, Menneskesøn, støn, støn for deres Øjne, som om dine Lænder skulde briste, i bitter Smerte!</span> <span class="verse"><a name="7">7</a>Og når de spørger: "Hvorfor stønner du?" så svar: "Over en Tidende; thi når den kommer, skal hvert Hjerte smelte, alle Hænder synke, hver Ånd sløves og alle Knæ flyde som Vand. Se, den kommer, den fuldbyrdes, lyder det fra den Herre HERREN."</span> <span class="verse"><a name="8">8</a>HERRENs Ord kom til mig således:</span> <span class="verse"><a name="9">9</a>Menneskesøn, profeter og sig: Så siger HERREN:</span> <span class="verse"><a name="10">10</a>Et Sværd, et Sværd er hvæsset og slebet blankt, hvæsset med Slagtning for Øje, blankt til at udsende Lyn..."</span> <span class="verse"><a name="11">11</a>Jeg gav en Slagter det, at han skal tage det fat; det er hvæsset og slebet for at gives en Drabsmand i Hænde,</span> <span class="verse"><a name="12">12</a>Råb og vånd dig, Menneskesøn! Thi det kommet over mit Folk, over alle Israels Fyrster; sammen med mit Folk er de givet til Sværdet. Derfor slå dig på Hoften!</span> <span class="verse"><a name="13">13</a>lyder det fra den Herre HERREN.</span> <span class="verse"><a name="14">14</a>0g du, Menneskesøn, profeter og slå Hænderne sammen, gør Sværdet som to, ja, gør det som tre! Det er et dræbende Sværd, den store Hednings Sværd; indjag dem Rædsel dermed,</span> <span class="verse"><a name="15">15</a>at deres Hjerter må ængstes og mange må falde ved alle Porte. Jeg sætter dig til at slagte, du Sværd, som er gjort til at lyne, hvæsset til Slagtning.</span> <span class="verse"><a name="16">16</a>Indjag Rædsel både til højre og venstre, hvor din Od rettes hen!</span> <span class="verse"><a name="17">17</a>Også jeg vil slå Hænderne sammen og køle min Vrede. Jeg, HERREN, har talet!</span> <span class="verse"><a name="18">18</a>HERRENs Ord kom til mig således:</span> <span class="verse"><a name="19">19</a>Du, Menneskesøn, afsæt dig to Veje, ad hvilke Babels konges Sværd skal komme, således at begge udgår fra et og samme Land; og opstil en Vejviser der, hvor de to Byveje skilles,</span> <span class="verse"><a name="20">20</a>så at Sværdet både kan komme til Rabba i Ammoniternes Land og til Juda og Jerusalem midt i Juda.</span> <span class="verse"><a name="21">21</a>Thi Babels Konge står på Vejskellet, hvor de to Veje skilles, for at tage Varsler; han ryster Pilene", rådspørger Husguderne, ransager Leveren.</span> <span class="verse"><a name="22">22</a>I sin højre holder han Loddet "Jerusalem", at han skal åbne Munden til Skrig og løfte Røsten til Krigsråb, rejse Stormbukke mod Portene, opkaste Stormvold og bygge Belejringstårne.</span> <span class="verse"><a name="23">23</a>Ederne, svorne ved Gud, regnede de lige med falsk Spådom, men han bringer deres Brøde i Minde, for at de skal fanges.</span> <span class="verse"><a name="24">24</a>Derfor, så siger den Herre HERREN: Fordi I bringer eders Brøde i Minde, idet eders Overtrædelser åbenbares, så eders Synder bliver synlige i alt, hvad I gør, fordi I bringer eder i Minde ved dem, skal I fanges.</span> <span class="verse"><a name="25">25</a>Og du, gudløse Hedning, Israels Fyrste, hvis Time slår, når din Misgerning er fuldmoden,</span> <span class="verse"><a name="26">26</a>så siger den Herre HERREN: Bort med Hovedbindet, ned med kronen! Som det var, er det ikke mere! Op med det lave, ned med det høje!</span> <span class="verse"><a name="27">27</a>Grushobe, Grushobe, Grushobe gør jeg det til. Ve det! Således skal det være, til han kommer, som har Retten til det; ham vil jeg give det.</span> <span class="verse"><a name="28">28</a>Du, Menneskesøn, profeter således: Så siger den Herre HERREN om Ammoniterne og deres Hån! Og sig: Et Sværd, et Sværd er draget til at slagte hvæsset til at udsende Lyn,</span> <span class="verse"><a name="29">29</a>medens man skuer dig Tomhed og spår dig Løgn, for at det skal lægges på de gudløse Hedningers Hals, hvis Time slår, når deres Misgerning er fuldmoden.</span> <span class="verse"><a name="30">30</a>Vend tilbage til din Borg! På det Sted, hvor du skabtes, i det Land, du stammer fra, vil jeg dømme dig.</span> <span class="verse"><a name="31">31</a>Jeg vil udøse min Vrede over dig, blæse min Harmes Ild op imod dig og give dig i grumme Menneskers Hånd, som er Mestre i at tilintetgøre.</span> <span class="verse"><a name="32">32</a>Du skal blive Ildens Føde, dit Blod skal flyde i dit Land; du skal ikke kommes i Hu, thi jeg, HERREN, har talet.</span> </p></div</div></div></body></html>