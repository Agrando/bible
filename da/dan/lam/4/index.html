<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/lam/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/lam">Lamentations</a> &gt <strong>Chapter 4</strong></div><p><span class="verse"><a name="1">1</a>Hvor Guldet blev sort, og skæmmet det ædle metal, de hellige Stene slængt hen på Gadernes Hjørner!</span> <span class="verse"><a name="2">2</a>Zions de dyre Sønner, der opvejed Guld, kun regnet for Lerkar, Pottemagerhænders Værk</span> <span class="verse"><a name="3">3</a>Selv Sjakaler byder Brystet til, giver Ungerne Die, men mit Folks Datter blev grum som Ørkenens Strudse.</span> <span class="verse"><a name="4">4</a>Den spædes Tunge hang fast ved Ganen af Tørst, Børnene tigged om Brød, og ingen gav dem.</span> <span class="verse"><a name="5">5</a>Folk, som levede lækkert, omkom på Gaden; Folk, som var båret på Purpur, favnede Skarnet.</span> <span class="verse"><a name="6">6</a>Mit Folks Datters Brøde var større end Synden i Sodom, som brat blev styrted, så Hænder ej rørtes derinde.</span> <span class="verse"><a name="7">7</a>Hendes Fyrster var renere end Sne, mer hvide end Mælk, deres Legeme rødere end Koral, som Safir deres Årer;</span> <span class="verse"><a name="8">8</a>mer sorte end Sod ser de ud, kan ej kendes på Gaden, Huden hænger ved Knoglerne, tør som Træ.</span> <span class="verse"><a name="9">9</a>Sværdets Ofre var bedre farne end Sultens, som svandt hen, dødsramte, af Mangel på Markens Grøde.</span> <span class="verse"><a name="10">10</a>Blide kvinders Hænder kogte deres Børn; da mit Folks Datter brød sammen, blev de dem til Føde.</span> <span class="verse"><a name="11">11</a>HERREN køled sin Vrede, udøste sin Harmglød,. han tændte i Zion en Ild, dets Grundvolde åd den.</span> <span class="verse"><a name="12">12</a>Ej troede Jordens Konger, ja ingen i Verden, at Uven og Fjende skulde stå i Jerusalems Porte.</span> <span class="verse"><a name="13">13</a>Det var for Profeternes Synd, for Præsternes Brøde, som i dets Midte udgød retfærdiges Blod.</span> <span class="verse"><a name="14">14</a>De vanked som blinde på Gaderne, tilsølet af Blod, rørte med Klæderne Ting, som ikke må røres.</span> <span class="verse"><a name="15">15</a>"Var jer! En uren!" råbte man; "Var jer dog for dem!" Når de flyr og vanker, råber man: "Bliv ikke her!"</span> <span class="verse"><a name="16">16</a>HERREN spredte dem selv, han så dem ej mer, Præster regned man ej eller ynked Profeter.</span> <span class="verse"><a name="17">17</a>End smægted vort Blik efter Hjælp, men kun for at skuffes, på Varden spejded vi efter det Folk, der ej hjælper.</span> <span class="verse"><a name="18">18</a>De lured på vort Fjed, fra Torvene holdt vi os borte; Enden var nær, vore Dage var omme, ja, Enden var kommet.</span> <span class="verse"><a name="19">19</a>Mer snare end Himlens Ørne var de, som jog os, på Bjergene satte de efter os, lured i Ørkenen,</span> <span class="verse"><a name="20">20</a>vor Livsånde, HERRENs Salvede, blev fanget i deres Grave, han, i hvis Skygge vi tænkte at leve blandt Folkene.</span> <span class="verse"><a name="21">21</a>Glæd dig og fryd dig, Edom, som bor i Uz! Også dig skal Bægeret nå, du skal blotte dig drukken.</span> <span class="verse"><a name="22">22</a>Din Skyld er til Ende, Zion, du forvises ej mer; han hjemsøger, Edom, din Skyld, afslører dine Synder.</span> </p></div</div></div></body></html>