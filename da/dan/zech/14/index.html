<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/zech/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/zech">Zechariah</a> &gt <strong>Chapter 14</strong></div><p><span class="verse"><a name="1">1</a>Se, en Dag kommer, HERRENs Dag, da dit Bytte skal deles i dig.</span> <span class="verse"><a name="2">2</a>Da samler jeg alle Folkene til Angreb på Jerusalem; Byen indtages, Husene plyndres, Kvinderne skændes, og Halvdelen af Byens Indbyggere vandrer i Landflygtighed; men Resten af Folket skal ikke udryddes af Byen.</span> <span class="verse"><a name="3">3</a>Og HERREN drager ud og strider mod disse Folk, som han fordum stred på Kampens bag.</span> <span class="verse"><a name="4">4</a>På hin Dag står hans Fødder på Oliebjerget østen for Jerusalem, og Oliebjerget skal revne midt over fra Øst til Vest og danne en vældig Dal, idet Bjergets ene Halvdel viger mod Nord, den anden mod Syd.</span> <span class="verse"><a name="5">5</a>I skal flygte til mine Bjerges Dal, thi Bjergdalen når til Azal. I skal fly, som l flyede for Jordskælvet i Kong Uzzija af Judas Dage. Og HERREN min Gud kommer og alle de Hellige med ham.</span> <span class="verse"><a name="6">6</a>På hin Dag skal der ikke være Hede eller Kulde og Frost.</span> <span class="verse"><a name="7">7</a>Det skal være een eneste Dag - HERREN kender den - ikke Dag og Nat; det skal være lyst ved Aftentide.</span> <span class="verse"><a name="8">8</a>På hin Dag skal rindende Vand vælde frem fra Jerusalem; det halve løber ud i Havet mod Øst, det halve i Havet mod Vest, og det både Sommer og Vinter.</span> <span class="verse"><a name="9">9</a>Og HERREN skal være Konge over hele Jorden. På hin Dag skal HERREN være een og hans Navn eet.</span> <span class="verse"><a name="10">10</a>Og hele Landet bliver en Slette fra Geba til Rimmon i Sydlandet; men Jerusalem skal ligge højt på sit gamle Sted. Fra Benjaminsporten til den gamle Ports Sted, til Hjørneporten, og fra Hanan'eltårnet til de kongelige Vinperser skal det være beboet.</span> <span class="verse"><a name="11">11</a>Der skal ikke mere lægges Band derpå, og Jerusalem skal ligge trygt.</span> <span class="verse"><a name="12">12</a>Men dette skal være den Plage, HERREN lader ramme alle de Folkeslag, som drager i Leding mod Jerusalem: han lader Kødet rådne på dem i levende Live, Øjnene rådner i deres Øjenhuler og Tungen i deres Mund.</span> <span class="verse"><a name="13">13</a>På hin Dag skal en vældig HERRENs Rædsel opstå iblandt dem, så de griber fat i og løfter Hånd mod hverandre.</span> <span class="verse"><a name="14">14</a>Også Juda skal stride i Jerusalem. Og alle Folkenes Rigdom skal samles trindt om fra, Guld, Sølv og Klæder i såre store Måder.</span> <span class="verse"><a name="15">15</a>Og samme Plage skal ramme Heste, Muldyr, Kameler, Æsler og alt Kvæg i Lejrene der.</span> <span class="verse"><a name="16">16</a>Men alle de, der bliver tilbage af alle Folkene, som kommer imod Jerusalem, skal År efter År drage derop for at tilbede Kongen, Hærskarers HERRE, og fejre Løvhyttefest.</span> <span class="verse"><a name="17">17</a>Og dersom nogen af Jordens Slægter ikke drager op til Jerusalem for at tilbede Kongen, Hærskarers HERRE, skal der ikke falde Regn hos dem.</span> <span class="verse"><a name="18">18</a>Og dersom Ægyptens Slægt ikke drager derop og kommer derhen, så skal de rammes af den Plage, HERREN lader ramme Folkene.</span> <span class="verse"><a name="19">19</a>Det er Straffen over Ægypterne og alle de Folk, som ikke drager op for at fejre Løvhyttefest.</span> <span class="verse"><a name="20">20</a>På hin Dag skal der stå på Hestenes Bjælder "Helliget HERREN". Og Gryderne i HERRENs Hus skal være som Offerskålene for Alteret;</span> <span class="verse"><a name="21">21</a>hver Gryde i Jerusalem og Juda skal være helliget Hærskarers HERRE, så alle de ofrende kan komme og tage af dem og koge deri. Og på hin Dag skal der ikke mere være nogen Kana'anæer i Hærskarers HERREs Hus.</span> </p></div</div></div></body></html>