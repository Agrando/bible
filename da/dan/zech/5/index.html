<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/zech/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/zech">Zechariah</a> &gt <strong>Chapter 5</strong></div><p><span class="verse"><a name="1">1</a>Derpå løftede jeg mine Øjne og skuede, og se, der var en flyvende Bogrulle.</span> <span class="verse"><a name="2">2</a>Og han spurgte mig: "Hvad ser du?" Jeg svarede: "Jeg ser en flyvende Bogrulle, som er tyve Alen lang og ti Alen bred."</span> <span class="verse"><a name="3">3</a>Da sagde han til mig: "Det er Forbandelsen, som udgår over hele Landet; thi alle, som stjæler, er nu længe nok gået fri, og alle, som sværger, er nu længe nok gået fri.</span> <span class="verse"><a name="4">4</a>Jeg lader den udgå, lyder det fra Hærskarers HERRE, for at den skal komme i Tyvens Hus og dens Hus, som sværger falsk ved mit Navn, og sætte sig fast i deres Huse og tilintetgøre dem med Tømmer og Sten."</span> <span class="verse"><a name="5">5</a>Derpå trådte Engelen, som talte med mig, frem og sagde til mig: "Løft dine Øjne og se, hvad det er, som kommer der!"</span> <span class="verse"><a name="6">6</a>Jeg spurgte: "Hvad er det?" Og han svarede: "Det er Efaen, som kommer." Og han vedblev: "Det er deres Brøde i hele Landet."</span> <span class="verse"><a name="7">7</a>Og se, et Blylåg løftedes, og se, i Efaen sad en Kvinde.</span> <span class="verse"><a name="8">8</a>Og han sagde: "Det er Gudløsheden!" Så stødte han hende ned i Efaen og slog Blylåget i over Åbningen.</span> <span class="verse"><a name="9">9</a>Og jeg løftede mine Øjne og skuede, og se, to Kvinder kom båret af Vinden, og deres Vinger var som Storkevinger; og de løftede Efaen op mellem Himmel og Jord.</span> <span class="verse"><a name="10">10</a>Så spurgte jeg Engelen, som talte med mig: "Hvor bærer de Efaen hen?"</span> <span class="verse"><a name="11">11</a>Han svarede: "Hen at bygge hende et Hus i Sinears Land, og når det er rejst, sætter de hende der, hvor hendes Sted er."</span> </p></div</div></div></body></html>