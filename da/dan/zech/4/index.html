<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/zech/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/zech">Zechariah</a> &gt <strong>Chapter 4</strong></div><p><span class="verse"><a name="1">1</a>Engelen, som talte med mig, vakte mig så atter, som man vækker et Menneske af hans Søvn,</span> <span class="verse"><a name="2">2</a>og spurgte mig: "Hvad skuer du?" Jeg svarede: "Jeg, skuer, og se, der er en Lysestage, helt og holdent af Guld, og et Oliekar ovenpå og syv Lamper og syv Rør til Lamperne,</span> <span class="verse"><a name="3">3</a>desuden to Olietræer ved Siden af den, et til højre, et andet tilvenstre for Oliekarret."</span> <span class="verse"><a name="4">4</a>Og jeg spurgte Engelen, som talte med mig:"Hvad betyder disse Ting, Herre?"</span> <span class="verse"><a name="5">5</a>Han svarede: "Ved du ikke, hvad de betyder?" Jeg sagde: "Nej. Herre!"</span> <span class="verse"><a name="6">6</a>Da svarede han og sagde til mig: Dette er HERRENs Ord til Zerubbabel: Ikke ved Magt og ikke ved Styrke, men ved min Ånd, siger Hærskarers HERRE.</span> <span class="verse"><a name="7">7</a>Hvem er du, du store Bjerg? For Zerubbabel skal du blive Slette! Han skal hente Topstenen, medens der råbes: "Nåde, Nåde være med den!"</span> <span class="verse"><a name="8">8</a>Og HERRENs Ord kom til mig således:</span> <span class="verse"><a name="9">9</a>Zerubbabels Hænder har lagt Grunden til dette Hus, hans Hænder skal også fuldende det; og du skal kende, at Hærskarers HERRE har sendt mig til eder.</span> <span class="verse"><a name="10">10</a>Thi den, der lod hånt om de ringe Begyndelsers Dag, skal glæde sig, når han ser Blystenen i Zerubbabels Hånd. Hine syv er HERRENs Øjne, som søger ud over hele Jorden.</span> <span class="verse"><a name="11">11</a>Derpå spurgte jeg ham:"Hvad betyder de to Olietræer der til højre og venstre for Lysestagen?"</span> <span class="verse"><a name="12">12</a>Og videre spurgte jeg: "Hvad betyder de to Oliegrene ved Siden af de to Guldrør, som leder den gyldne Olie ned derfra?"</span> <span class="verse"><a name="13">13</a>Han svarede: "Ved du ikke, hvad de betyder?" Jeg sagde: "Nej, Herre!"</span> <span class="verse"><a name="14">14</a>Så sagde han: "Det er de to med Olie salvede, som står for al Jordens Herre."</span> </p></div</div></div></body></html>