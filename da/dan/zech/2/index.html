<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/zech/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/zech">Zechariah</a> &gt <strong>Chapter 2</strong></div><p><span class="verse"><a name="1">1</a>Derpå løftede jeg mine Øjne og skuede, og se, der var fire Horn.</span> <span class="verse"><a name="2">2</a>Jeg spurgte Engelen, som talte med mig: "Hvad betyder de?"  Han svarede: "Det er de Horn, som har spredt Juda, Israel og Jerusalem."</span> <span class="verse"><a name="3">3</a>Så lod HERREN mig se fire Smede.</span> <span class="verse"><a name="4">4</a>Jeg spurgte: "Hvad kommer de for?" Og han svarede: "Hine er de Horn, som spredte Juda, så det ikke kunde løfte sit Hoved; og nu kommer disse for at hvæsse Økser til at slå Hornene til Jorden på de Hedninger, som løftede deres Horn mod Judas Land for at sprede det."</span> <span class="verse"><a name="5">5</a>Derpå løftede jeg mine Øjne og skuede, og se, der var en Mand med en Målesnor i Hånden.</span> <span class="verse"><a name="6">6</a>Jeg spurgte: "Hvor skal du hen?" Han svarede: "Hen at måle Jerusalem og se, hvor bredt og langt det er."  Og se, Engelen, som talte med mig, trådte frem, og en anden Engel trådte frem over for ham,</span> <span class="verse"><a name="7">7</a>og han sagde til ham: "Løb ben og sig til den unge Mand der: Som åbent Land skal Jerusalem ligge, så mange Mennesker og Dyr skal der være i det.</span> <span class="verse"><a name="8">8</a>Jeg vil selv, lyder det fra HERREN, være en Ildmur omkring det og herliggøre mig i det.</span> <span class="verse"><a name="9">9</a>Op, op, fly bort fra Nordlandet, lyder det fra HERREN, thi fra Himmelens fire Vinde samler jeg eder, lyder det fra HERREN.</span> <span class="verse"><a name="10">10</a>Op, red jer til Zion, I, som bor hos Babels Datter!</span> <span class="verse"><a name="11">11</a>Thi så siger Hærskarers HERRE, hvis Herlighed sendte mig til Folkene, der hærger eder: Den, som rører eder, rører min Øjesten.</span> <span class="verse"><a name="12">12</a>Thi se, jeg svinger min Hånd imod dem, og de skal blive til Bytte for dem, som nu er deres Trælle; og I skal kende, at Hærskarers HERRE har sendt mig.</span> <span class="verse"><a name="13">13</a>Jubl og glæd dig, Zions Datter! Thi se, jeg kommer og fæster Bo i din Midte, lyder det fra HERREN."</span> <span class="verse"><a name="14">14</a>Og mange Folk skal på hin Dag slutte sig til HERREN og være hans Folk og bo i din Midte, og du skal kende, at Hærskarers HERRE har sendt mig til dig.</span> <span class="verse"><a name="15">15</a>Og HERREN tager Juda til Arvelod på den hellige Jord og udvælger atter Jerusalem.</span> <span class="verse"><a name="16">16</a>Stille, alt Kød, for HERREN, thi han har rejst sig fra sin hellige Bolig.</span> </p></div</div></div></body></html>