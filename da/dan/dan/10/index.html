<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/dan/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/dan">Daniel</a> &gt <strong>Chapter 10</strong></div><p><span class="verse"><a name="1">1</a>Men da fremstår en Heltekonge, og han skal råde med Vælde og gøre, hvad han vil.</span> <span class="verse"><a name="2">2</a>Men bedst som han står, skal hans Rige sprænges og deles efter de fire Verdenshjørner, og det skal ikke tilfalde hans Efterkommere eller blive så mægtigt, som da han rådede, men hans Rige skal ødelægges og gå over til andre end Efterkommerne.</span> <span class="verse"><a name="3">3</a>Siden bliver Sydens konge mægtig, men en af hans Fyrster bliver stærkere end han og får Magten; og hans Magt skal blive stor.</span> <span class="verse"><a name="4">4</a>Men nogle År senere slutter de Forbund, og Sydens Konges Datter drager ind til Nordens Konge for at tilvejebringe Fred; men Armens Kraft holder ikke Stand, hans Arm holder ikke ud, men hun gives i Døden tillige med sit Følge, sin Søn og sin Ægtemand.</span> <span class="verse"><a name="5">5</a>I de Tider skyder der i hans Sted et Skud frem af hendes Rødder; og han drager mod Nordens konges Hær og trænger ind i hans Fæstning, fuldbyrder sin Vilje på dem og bliver mægtig,</span> <span class="verse"><a name="6">6</a>endog deres Guder med deres støbte Billeder og deres kostbare Kar, Sølv og Guld, fører han med som Bytte til Ægypten; siden skal han en Tid lang lade Nordens Konge i Ro.</span> <span class="verse"><a name="7">7</a>Men denne falder ind i Sydens Konges Rige; dog må han vende hjem til sit Land.</span> <span class="verse"><a name="8">8</a>Men hans Søn ruster sig og samler store Hære i Mængde, drager frem imod ham og oversvømmer og overskyller Landet. Og han kommer igen og trænger frem til hans Fæstning.</span> <span class="verse"><a name="9">9</a>Men Sydens konge bliver rasende og rykker ud til Kamp imod Nordens Konge; han stiller en stor Hær på Benene, men den gives i Sydens Konges Hånd.</span> <span class="verse"><a name="10">10</a>Når Hæren er oprevet, bliver hans Hjerte stolt; han strækker Titusinder til Jorden, men hævder ikke sin Magt.</span> <span class="verse"><a name="11">11</a>Nordens Konge stiller på ny en Hær på Benene, større end den forrige, og nogle År senere drager han imod ham med en stor Hær og et vældigt Tros.</span> <span class="verse"><a name="12">12</a>Og i de Tiderer der mange, som gør Oprør imod Sydens Konge. og Voldsmændene i dit Folk rejser sig, for at Åbenbaringen kan gå i Opfyldelse, men selv falder de.</span> <span class="verse"><a name="13">13</a>Nordens Konge rykker frem, opkaster Volde og indtager en Fæstning; og Sydens Arme skal ikke holde ud; hans Hær flygter og har ikke Modstands kraft.</span> <span class="verse"><a name="14">14</a>Den, som rykker imod ham, gør, hvad han vil, og ingen står sig imod ham; han sætter sig fast i det herlige Land og bringer Ødelæggelse med sig.</span> <span class="verse"><a name="15">15</a>Han oplægger Råd om at komme med hele sit Riges Styrke, men slutter Fred med ham og giver ham sin Datter til Ægte til Landets Ulykke; men det bliver ikke til noget og lykkes ikke for ham.</span> <span class="verse"><a name="16">16</a>Så vender han sig mod Kystlandene og indtager mange, men en Hærfører gør Ende på hans Hån; syv Fold gengælder han ham hans Hån.</span> <span class="verse"><a name="17">17</a>Derpå vender han sig mod sit eget Lands Fæstninger, men han snubler, falder og forsvinder.</span> <span class="verse"><a name="18">18</a>I hans Sted træder en, som sender en Skatteopkræver gennem Rigets Herlighed, men på nogle Dage knuses han, dog uden Harm, ej heller i Strid.</span> <span class="verse"><a name="19">19</a>I hans Sted træder en Usling. Kongedømmets Herlighed overdrages ham ikke, men han kommer, før nogen aner Uråd, og tilriver sig Kongedømmet ved Rænker.</span> <span class="verse"><a name="20">20</a>Hære bortskylles helt foran ham, også en Pagtsfyrste knuses.</span> <span class="verse"><a name="21">21</a>Så snart man har sluttet Forbund med ham, øver han Svig; han drager frem og bliver stærk ved en Håndfuld Folk.</span> <span class="verse"><a name="22">22</a>Uventet falder han ind i de frugtbareste Egne og gør, hvad hans Fædre eller Fædres Fædre ikke gjorde; Ran, Bytte og Gods strør han ud til sine Folk, og mod Fæstninger oplægger han Råd, dog kun til en Tid.</span> <span class="verse"><a name="23">23</a>Han opbyder sin kraft og sit Mod mod Sydens Konge og drager ud med en stor Hær; og Sydens Konge rykker ud til Strid med en overmåde stor og stærk Hær, men kan ikke stå sig, da der smedes Rænker imod ham;</span> <span class="verse"><a name="24">24</a>hans Bordfæller bryder hans Magt, hans Hær skylles bort, og mange dræbes og falder.</span> <span class="verse"><a name="25">25</a>Begge Konger har ondt i Sinde og sidder til Bords sammen og lyver; men det lykkes ikke, thi Enden tøver endnu til den fastsatte Tid.</span> <span class="verse"><a name="26">26</a>Da han er på Hjemvejen til sit Land med store Forråd, oplægger hans Hjerte Håd mod den hellige Pagt, og han fuldfører det og vender hjem til sit Land.</span> <span class="verse"><a name="27">27</a>Til den fastsatte Tid drager han atter mod Syd, men det går ikke anden Gang som første;</span> <span class="verse"><a name="28">28</a>kittæiske Skibe drager imod ham, og han lader sig skræmme og vender om; hans Vrede blusser op mod den hellige Pagt, og han giver den frit Løb. Så vender han hjem og mærker sig dem, som falder fra den hellige Pagt.</span> <span class="verse"><a name="29">29</a>Og hans Hære skal stå der og vanhellige Helligdommen, den faste Borg, afskaffe det daglige Offer og rejse Ødelæggelsens Vederstyggelighed.</span> <span class="verse"><a name="30">30</a>Dem, der overtræder Pagten, lokker han ved Smiger til Frafald; men de Folk, som kender deres Gud, står fast og viser det i Gerning.</span> <span class="verse"><a name="31">31</a>De kloge i Folket skal bringe mange til Indsigt, men en Tid lang bukker de under for Ild og Sværd, Fangenskab og Plyndring.</span> <span class="verse"><a name="32">32</a>Medens de bukker under, får de en ringe Hjælp, og mange slutter sig til dem på Skrømt.</span> <span class="verse"><a name="33">33</a>Af de kloge må nogle bukke under, for at der kan renses ud iblandt dem, så de sigtes og renses til Endens Tid; thi endnu tøver den til den bestemte Tid.</span> <span class="verse"><a name="34">34</a>Og Kongen gør, hvad han vil, ophøjer og hovmoder sig mod enhver Gud; mod Gudernes Gud taler han utrolige Ting, og han har Lykken med sig, indtil Vreden er omme; thi hvad der er besluttet, det sker.</span> <span class="verse"><a name="35">35</a>Sine Fædres Guder ænser han ikke; ej heller ænser han Kvindernes Yndlingsgud eller nogen anden Gud, men hovmoder sig mod dem alle.</span> <span class="verse"><a name="36">36</a>I Stedet ærer han Fæstningernes Gud; en Gud, hans Fædre ikke kendte, ærer han med Guld, Sølv, Ædelsten og Klenodier.</span> <span class="verse"><a name="37">37</a>I de faste Borge lægger han den fremmede Guds Folk; dem, der vedkender sig ham, overøser han med Ære og giver dem Magt over mange, og han uddeler Land til Løn.</span> <span class="verse"><a name="38">38</a>Men ved Endens Tid skal Sydens Konge prøve Kræfter med ham, og Nordens Konge stormer imod ham med Vogne, Ryttere og Skibe i Mængde og falder ind i Landene, oversvømmer og overskyller dem.</span> <span class="verse"><a name="39">39</a>Han falder ind i det herlige Land, og Titusinder falder; men følgende skal reddes af hans Bånd: Edom, Moab og en Levning Ammoniter.</span> <span class="verse"><a name="40">40</a>Han udrækker sin Hånd mod Landene, og Ægypten undslipper ikke.</span> <span class="verse"><a name="41">41</a>Han bliver Herre over Guld og Sølvskattene og alle Ægyptens Klenodier; der er Libyere og Ætiopere i hans Følge.</span> <span class="verse"><a name="42">42</a>Men Rygter fra Øst og Nord forfærder ham, og han drager bort i stor Harme for at tilintetgøre mange og lægge Band på dem.</span> <span class="verse"><a name="43">43</a>Han opslår sine Paladstelte mellem Havet og det hellige, herlige Bjerg.  Men han går sin Bane i Møde, og ingen kommer ham til Hjælp.</span> </p></div</div></div></body></html>