<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/2pet/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/2pet">2 Peter</a> &gt <strong>Chapter 3</strong></div><p><span class="verse"><a name="1">1</a>Ser, hvor stor en Kærlighed Faderen har givet os, at vi skulle kaldes Guds Børn og vi ere det. Derfor kender Verden os ikke, fordi den ikke har kendt ham.</span> <span class="verse"><a name="2">2</a>I elskede! nu ere vi Guds Børn, og det er endnu ikke åbenbaret, hvad vi skulle vorde. Vi vide, at når det åbenbares, da skulle vi vorde ham lige; thi i skulle se ham, som han er.</span> <span class="verse"><a name="3">3</a>Og hver den, som har dette Håb til ham, renser sig selv, ligesom han er ren.</span> <span class="verse"><a name="4">4</a>Hver den, som gør Synden, begår også Overtrædelse af Loven, og Synden er Lovens Overtrædelse.</span> <span class="verse"><a name="5">5</a>Og I vide, at han blev åbenbaret for at han skulde borttage Synderne; og der er ikke Synd i ham</span> <span class="verse"><a name="6">6</a>Hver den, som bliver i ham, synder ikke; hver den, som synder,har ikke set ham og kender ham ej heller.</span> <span class="verse"><a name="7">7</a>Mine Børn, ingen forføre eder! Den, som gør Retfærdigheden, er retfærdig, ligesom han er retfærdig.</span> <span class="verse"><a name="8">8</a>Den, som gør Synden, er af Djævelen; thi Djævelen har syndet fra Begyndelsen. Dertil blev Guds Søn åbenbaret, for at han skulde nedbryde Djævelens Gerninger.</span> <span class="verse"><a name="9">9</a>Hver den, som er født af Gud, gør ikke Synd, fordi hans Sæd bliver i ham, og han kan ikke synde, fordi han er født af Gud.</span> <span class="verse"><a name="10">10</a>Derved blive Guds Børn og Djævelens Børn åbenbare. Hver den, som ikke gør Retfærdighed, er ikke af Gud, og ligeså den, som ikke elsker sin Broder.</span> <span class="verse"><a name="11">11</a>Thi dette er det Budskab, som I have hørt fra Begyndelsen, at vi skulle elske hverandre;</span> <span class="verse"><a name="12">12</a>ikke som Kain, der var af den onde og myrdede sin Broder. Og hvorfor myrdede han ham? Fordi hans Gerninger vare onde, men hans Broders retfærdige.</span> <span class="verse"><a name="13">13</a>Undrer eder ikke, mine Brødre! om Verden hader eder.</span> <span class="verse"><a name="14">14</a>Vi vide, at vi ere gåede over fra Døden til Livet, thi vi elske Brødrene. Den, som ikke elsker, bliver i Døden.</span> <span class="verse"><a name="15">15</a>Hver den, som hader sin Broder, er en Manddraber; og I vide, at ingen Manddraber har evigt Liv blivende i sig.</span> <span class="verse"><a name="16">16</a>Derpå kende vi Kærligheden, at han har sat sit Liv til for os; også vi ere skyldige at sætte Livet til for Brødrene.</span> <span class="verse"><a name="17">17</a>Men den, som bar Verdens Gods og ser sin Broder lide Nød og lukker sit Hjerte for ham, hvorledes bliver Guds Kærlighed i ham?</span> <span class="verse"><a name="18">18</a>Mine Børn! lader os ikke elske med Ord, ej heller med Tungen, men i Gerning og Sandhed!</span> <span class="verse"><a name="19">19</a>Og derpå kunne vi kende, at vi ere af Sandheden, og da kunne vi for hans Åsyn stille vore Hjerter tilfreds,</span> <span class="verse"><a name="20">20</a>hvad end vort Hjerte måtte fordømme os for; thi Gud er større end vort Hjerte og kender alle Ting.</span> <span class="verse"><a name="21">21</a>I elskede! dersom vort Hjerte ikke fordømmer os, have vi Frimodighed for Gud,</span> <span class="verse"><a name="22">22</a>og hvad vi end bede om, det få vi af ham, fordi vi holde hans Bud og gøre det, som er velbehageligt for ham.</span> <span class="verse"><a name="23">23</a>Og dette er hans Bud; at vi skulle tro hans Søns Jesu Kristi Navn og elske hverandre efter det Bud, han gav os.</span> <span class="verse"><a name="24">24</a>Og den, som holder hans Bud, han bliver i Gud, og Gud i ham; og derpå kende vi, at han bliver i os; af den Ånd, som han gav os.</span> </p></div</div></div></body></html>