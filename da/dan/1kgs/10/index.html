<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1kgs/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1kgs">1 Kings</a> &gt <strong>Chapter 10</strong></div><p><span class="verse"><a name="1">1</a>Da Dronningen af Saba hørte Salomos Ry, kom hun for at prøve ham med Gåder.</span> <span class="verse"><a name="2">2</a>Hun kom til Jerusalem med et såre stort Følge og med Kameler, der bar Røgelse, Guld i store Mængder og Ædelsten. Og da hun var kommet til Salomo, talte hun til ham om alt, hvad der lå hende på Hjerte.</span> <span class="verse"><a name="3">3</a>Men Salomo svarede på alle hendes Spørgsmål, og intet som helst var skjult for Kongen, han gav hende Svar på alt.</span> <span class="verse"><a name="4">4</a>Og da Dronningen af Saba så al Salomos Visdom, Huset han havde bygget,</span> <span class="verse"><a name="5">5</a>Maden på hans Bord, hans Folks Boliger, han træden og deres Klæder, hans Mundskænke og Brændofrene, han ofrede i HERRENs Hus, var hun ude af sig selv;</span> <span class="verse"><a name="6">6</a>og hun sagde til Kongen: "Sandt var, hvad jeg i mit Land hørte sige om dig og din Visdom!</span> <span class="verse"><a name="7">7</a>Jeg troede ikke, hvad der sagdes, før jeg kom og så det med egne Øjne; og se, ikke engang det halve er mig fortalt, thi din Visdom og Herlighed overgår, hvad rygte sagde.</span> <span class="verse"><a name="8">8</a>Lykkelige dine Hustruer, lykkelige dine Folk, som altid er om dig og hører din Visdom!</span> <span class="verse"><a name="9">9</a>Lovet være HERREN din Gud, som fandt behag i dig og satte dig på Israels Trone! Fordi HERREN elsker Israel evindelig, satte han dig til Konge, til at øve ret og Retfærdighed."</span> <span class="verse"><a name="10">10</a>Derpå gav hun Kongen 120 Guldtalenter, Røgelse i store Mængder og Ædelsten; og aldrig er der siden kommet så megen Røgelse til Landet som den, Dronningen af Saba gav Kong Salomo.</span> <span class="verse"><a name="11">11</a>Desuden bragte Hirams Skibe, som hentede Guld i Ofir, Almug gumtræ i store Mængder og Ædel sten fra Ofir,</span> <span class="verse"><a name="12">12</a>og af Almuggimtræet lod Kongen lave Rækværk til HERRENs Hus og Kongens Palads, desuden Citre og Harper til Sangerne. Så meget Almuggimtræ er hidtil ikke set eller kommet til Landet.</span> <span class="verse"><a name="13">13</a>Og Kong Salomo gav Dronningen af Saba alt, hvad hun ønskede og bad om, foruden hvad han af sig selv kongeligen skænkede hende. Derpå begav hun sig med sit Følge hjem til sit Land.</span> <span class="verse"><a name="14">14</a>Vægten af det Guld, som i et År indførtes af Salomo, udgjorde 666 Guldtalenter,</span> <span class="verse"><a name="15">15</a>de ikke medregnet, hvad der indkom i Afgift fra de undertvungne Folk og ved Købmændenes Handel og fra alle Arabiens Konger og Landets Statholdere.</span> <span class="verse"><a name="16">16</a>Kong Salomo lod hamre 200 Guldskjolde, hvert på 600 Sekel Guld,</span> <span class="verse"><a name="17">17</a>og 300 mindre Guldskjolde, hvert på tre Miner Guld; dem lod Kongen henlægge i Libanonskovhuset.</span> <span class="verse"><a name="18">18</a>Fremdeles lod Kongen lave en stor Elfenbenstrone, overtrukket med lutret Guld.</span> <span class="verse"><a name="19">19</a>Tronen havde seks Trin, og på dens Ryg var der Tyrehoveder; på begge Sider af Sædet var der Arme, og ved Armene stod der to Løver;</span> <span class="verse"><a name="20">20</a>tillige stod der tolv Løver påde seks Trin, seks på hver Side. Der er ikke lavet Mage til Trone i noget andet Rige.</span> <span class="verse"><a name="21">21</a>Alle Kong Salomos Drikkekar var af Guld og alle Redskaber i Libanonskovhuset af fint Guld; Sølv regnedes ikke for noget i Kong Salomos Dage.</span> <span class="verse"><a name="22">22</a>Kongen havde nemlig Tarsisskibe i Søen sammen med Hirams Skibe; og en Gang hvert tredje År kom Tarsisskibene, ladet med Guld, Sølv, Elfenben, Aber og Påfugle.</span> <span class="verse"><a name="23">23</a>Kong Salomo overgik alle Jordens Konger i Rigdom og Visdom.</span> <span class="verse"><a name="24">24</a>Fra alle Jordens Egne søgte man hen til Salomo for at høre den Visdom, Gud havde lagt i hans Hjerte;</span> <span class="verse"><a name="25">25</a>og alle bragte de Gaver med: Sølv og Guldsager, Klæder, Våben, Røgelse, Heste og Muldyr; således gik det År efter År.</span> <span class="verse"><a name="26">26</a>Salomo anskaffede sig Stridsvogne og Ryttere, og han havde 1.400 Vogne og l2.000 Ryttere; dem lagde han dels i Vognbyerne, dels hos sig i Jerusalem.</span> <span class="verse"><a name="27">27</a>Kongen bragte det dertil, at Sølv i Jerusalem var lige så almindeligt som Sten, og Cedertræ lige så almindeligt som Morbærfigentræ i Lavlandet. -</span> <span class="verse"><a name="28">28</a>Hestene, Salomo indførte, kom fra Mizrajim og Kove; Kongens Handelsfolk købte dem i Kove.</span> <span class="verse"><a name="29">29</a>En Vogn udførtes fra Mizrajim for 600 Sekel Sølv, en Hest for 150.  Ligeledes udførtes de ved Handelsfolkene fil alle Hetiternes og Arams Konger.</span> </p></div</div></div></body></html>