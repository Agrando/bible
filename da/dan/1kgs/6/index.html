<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1kgs/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1kgs">1 Kings</a> &gt <strong>Chapter 6</strong></div><p><span class="verse"><a name="1">1</a>480 År efter at Israeliterne var vandret ud af Ægypten, i Ziv Måned, det er den anden Måned, i det fjerde År Salomo herskede i Israel, begyndte han at bygge HERREN Templet.</span> <span class="verse"><a name="2">2</a>Templet, som Kong Salomo byggede HERREN, var tresindstyve Alen langt, tyve Alen bredt og tredive Alen højt.</span> <span class="verse"><a name="3">3</a>Forhallen foran Templets Hellige var tyve Alen lang, svarende til Templets Bredde, og ti Alen bred.</span> <span class="verse"><a name="4">4</a>Han forsynede Templet med Gittervinduer i Bjælkerammer,</span> <span class="verse"><a name="5">5</a>og op til Tempelmuren byggede han en Tilbygning rundt om Templets Mure, rundt om det Hellige og inderhallen, og indrettede Siderum rundt om.</span> <span class="verse"><a name="6">6</a>Det nederste Rum var fem Alen bredt, det mellemste seks og det tredje syv, thi han byggede Fremspring i Templets Ydermur rundt om, for at man ikke skulde være nødt til at lade Bjælkerne gribe ind i Templets Mure.</span> <span class="verse"><a name="7">7</a>Ved Templets Opførelsebyggede man med Sten, der var gjort færdige i Stenbrudet, derfor hørtes hverken Lyd af Hamre, Mejsler eller andet Jernværktøj, medens Templet byggedes.</span> <span class="verse"><a name="8">8</a>Indgangen til det nederste Rum var på Templets Sydside, og derfra førte Vindeltrapper op til det mellemste og derfra igen op til det tredje Rum.</span> <span class="verse"><a name="9">9</a>Således byggede han Templet færdigt, og han lagde Taget med Bjælker og Planker af Cedertræ.</span> <span class="verse"><a name="10">10</a>Han byggede Tilbygningen rundt om hele Templet, hvert Stokværk fem Alen højt, og den blev forbundet med Templet med Cederbjælker.</span> <span class="verse"><a name="11">11</a>Da kom HERRENs Ord til Salomo således:</span> <span class="verse"><a name="12">12</a>"Dette Hus, som du er ved at bygge - dersom du vandrer efter mine Anordninger og gør efter mine Lovbud og omhyggeligt vandrer efter alle mine Bud, vil jeg på dig stadfæste det Ord, jeg talede til din Fader David, -</span> <span class="verse"><a name="13">13</a>og tage Bolig blandt Israeliterne og ikke forlade mit Folk Israel."</span> <span class="verse"><a name="14">14</a>Således byggede Salomo Templet færdigt.</span> <span class="verse"><a name="15">15</a>Templets Vægge dækkede han indvendig med Cederbrædder; fra Bygningens Gulv til Loftsbjælkerne dækkede han dem indvendig med Træ; og over Templets Gulv lagde han Cypresbrædder.</span> <span class="verse"><a name="16">16</a>Han dækkede de tyve bageste Alen af Templet med Cederbrædder fra Gulv til Bjælker og indrettede sig Rummet derinde til en Inderhal, det Allerhelligste.</span> <span class="verse"><a name="17">17</a>Fyrretyve Alen målte det Hellige foran Inderhallen.</span> <span class="verse"><a name="18">18</a>Templet var indvendig dækket med Cedertræ, udskåret Arbejde i Form af Agurker og Blomsterkranse; alt var af Cedertræ, ikke en Sten var at se.</span> <span class="verse"><a name="19">19</a>Han indrettede inderhallen inde i Templet for der at opstille HERRENs Pagts Ark.</span> <span class="verse"><a name="20">20</a>Inderhallen var tyve Alen lang, tyve Alen bred og tyve Alen høj, og han overtrak den med fint Guld. Fremdeles lavede han et Alter af Cedertræ</span> <span class="verse"><a name="21">21</a>foran Inderhallen og overtrak det med Guld. Og Salomo overtrak Templet indvendig med fint Guld og trak for med Guldkæder.</span> <span class="verse"><a name="22">22</a>Hele Templet overtrak han med Guld, hele Templet fra den ene Ende til den anden; også hele Alteret foran inderhallen overtrak han med Guld.</span> <span class="verse"><a name="23">23</a>I Inderhallen satte han to Keruber af vildt Oliventræ, ti Alen høje;</span> <span class="verse"><a name="24">24</a>den ene Kerubs Vinger var hver fem Alen, der var ti Alen fra den ene Vingespids til den anden;</span> <span class="verse"><a name="25">25</a>ti Alen målte også den anden Kerub; begge keruber havde samme Mål og Skikkelse;</span> <span class="verse"><a name="26">26</a>begge Keruber var ti Alen høje.</span> <span class="verse"><a name="27">27</a>Og han opstillede Keruberne midt i den inderste Del af Templet, og de udbredte deres Vinger således, at den enes ene Vinge rørte den ene Væg og den andens ene Vinge den modsatte Væg, medens de to andre Vinger rørte hinanden midt i Templet.</span> <span class="verse"><a name="28">28</a>Keruberne overtrak han med Guld.</span> <span class="verse"><a name="29">29</a>Rundt på alle Vægge i Templet anbragte han udskåret Arbejde, Keruber, Palmer og Blomsterkranse, både i den inderste og den yderste Hal,</span> <span class="verse"><a name="30">30</a>og Templets Gulv overtrak han med Guld, både i den inderste og den yderste Hal.</span> <span class="verse"><a name="31">31</a>Til Inderhallens Indgang lod han lave to Dørfløje af vildt Oliventræ; Overliggeren og Dørposterne dannede en Femkant.</span> <span class="verse"><a name="32">32</a>Og på de to Oliventræsfløje lod han udskære Keruber, Palmer og Blomsterkranse og overtrak dem med Guld, idet han lod Guldet trykke ned i de udskårne Keruber og Palmer.</span> <span class="verse"><a name="33">33</a>Ligeledes lod han til indgangen til det Hellige lave Dørstolper af vildt Oliventræ, firkantede Dørstolper,</span> <span class="verse"><a name="34">34</a>og to Dørfløje af Cyprestræ, således at hver af de to Dørfløje bestod af to bevægelige Dørflader;</span> <span class="verse"><a name="35">35</a>og han lod udskære Keruber, Palmer og Blomsterkranse i dem og overtrak dem med Guld, der lå i et tyndt Lag over de udskårne Figurer.</span> <span class="verse"><a name="36">36</a>Ligeledes indrettede han den indre Forgård ved at bygge tre Lag Kvadersten og et Lag Cederbjælker.</span> <span class="verse"><a name="37">37</a>I det fjerde År lagdes Grunden til HERRENs Hus i Ziv Måned;</span> <span class="verse"><a name="38">38</a>og i det ellevte År i Bul Måned, det er den ottende Måned, fuldførtes Templet i alle dets Dele og Stykker; han byggede på det i syv År.</span> </p></div</div></div></body></html>