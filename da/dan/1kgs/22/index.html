<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1kgs/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1kgs">1 Kings</a> &gt <strong>Chapter 22</strong></div><p><span class="verse"><a name="1">1</a>De holdt sig nu rolige i tre År, der var ikke Krig mellem Aram og Israel.</span> <span class="verse"><a name="2">2</a>Og i det tredje År drog Kong Josafat af Juda ned til Israels Konge.</span> <span class="verse"><a name="3">3</a>Da sagde Israels Konge til sine Folk: "I ved jo, at Ramot i Gilead hører os til, og dog rører vi os ikke for at tage det fra Arams Konge!"</span> <span class="verse"><a name="4">4</a>Og han sagde til Josafat: "Vil du drage med i Krig mod Ramot i Gilead?"  Josafat svarede Israels Konge: "Jeg som du, mit Folk som dit, mine Heste som dine!"</span> <span class="verse"><a name="5">5</a>Josafat sagde fremdeles til Israels Konge: "Spørg dog først om, hvad HERREN siger!"</span> <span class="verse"><a name="6">6</a>Da lod Israels Konge Profeterne kalde sammen, henved 400 Mand, og spurgte dem: "Skal jeg drage i Krig mod Ramot i Gilead, eller skal jeg lade være?" De svarede: "Drag derop, så skal HERREN give det i Kongens Hånd!"</span> <span class="verse"><a name="7">7</a>Men Josafat spurgte: "Er her ikke endnu een af HERRENs Profe ter, vi kan spørge?</span> <span class="verse"><a name="8">8</a>Israels Konge svarede: "Her er endnu en Mand, ved hvem vi kan rådspørge HERREN; men jeg hader ham, fordi han aldrig spår mig godt, kun ondt; det er Mika, Jimlas Søn." Men Josafat sagde: Således må Kongen ikke tale!"</span> <span class="verse"><a name="9">9</a>Da kaldte Israels Konge på en Hofmand og sagde: "Hent hurtig Mika, Jimlas Søn!"</span> <span class="verse"><a name="10">10</a>Imidlertid sad Israels Konge og Kong Josafat af Juda, iført deres Skrud, hver på sin Trone i Samarias Portåbning, og alle Profeterne spåede foran dem.</span> <span class="verse"><a name="11">11</a>Da lavede Zidkija, Kena'anas Søn, sig Horn af Jern og sagde: "Så siger HERREN: Med sådanne skal du støde Aramæerne ned, til de er tilintetgjort!</span> <span class="verse"><a name="12">12</a>Og alle Profeterne spåede det samme og sagde: "Drag op mod Ramot i Gilead, så skal Lykken følge dig, og HERREN vil give det i Kongens Hånd!"</span> <span class="verse"><a name="13">13</a>Men Budet, der var gået efter Mika, sagde til ham: Se, Profeterne har alle som een givet Kongen gunstigt Svar. Tal du nu som de og giv gunstigt Svar!</span> <span class="verse"><a name="14">14</a>Men Mika svarede: "Så sandt HERREN lever: Hvad HERREN siger mig, det vil jeg tale!</span> <span class="verse"><a name="15">15</a>Da han kom til Kongen, spurgte denne ham: "Mika, skal vi drage i Krig mod Ramot i Gilead, eller skal vi lade være?" Da svarede han: "Drag derop, så skal Lykken følge dig, og HERREN vil give det i Kongens Hånd!"</span> <span class="verse"><a name="16">16</a>Men Kongen sagde til ham: "Hvor mange Gange skal jeg besvære dig, at du ikke siger mig andet end Sandheden i HERRENs Navn?"</span> <span class="verse"><a name="17">17</a>Da sagde han: Jeg så hele Israel spredt på Bjergene som en Hjord uden Hyrd: og HERREN sagde: De Folk har ingen Herre, lad dem vende tilbage i Fred, hver til sit!</span> <span class="verse"><a name="18">18</a>Israels Konge sagde da til Josafat: "Sagde jeg dig ikke, at han aldrig spår mig godt, kun ondt!</span> <span class="verse"><a name="19">19</a>Da sagde Mika: "Så hør da HERRENs Ord! Jeg så HERREN sidde på sin Trone og hele Himmelens Hær stå til højre og venstre for ham;</span> <span class="verse"><a name="20">20</a>og HERREN sagde: Hvem vil dåre Akab, så han drager op og falder ved Ramot i Gilead? En sagde nu eet, en anden et andet;</span> <span class="verse"><a name="21">21</a>men så trådte en Ånd frem og stillede sig foran HERREN og sagde: Jeg vil dåre ham! HERREN spurgte ham: Hvorledes?</span> <span class="verse"><a name="22">22</a>Han svarede: Jeg vil gå hen og blive en Løgnens Ånd i alle hans Profefers Mund! Da sagde HERREN: Ja, du kan dåre ham; gå hen og gør det!</span> <span class="verse"><a name="23">23</a>Se, således har HERREN lagt en Løgnens Ånd i alle disse dine Profeters Mund, thi HERREN har ondt i Sinde imod dig!"</span> <span class="verse"><a name="24">24</a>Da trådte Zidkija, Kena'as Søn, frem og slog Mika på kinden og, sagde: "Ad hvilken Vej skulde HERRENs Ånd have forladt mig for at tale til dig?"</span> <span class="verse"><a name="25">25</a>Men Mika sagde: "Det skal du få at se, den Dag du flygter fra Kammer til Kammer for at skjule dig!"</span> <span class="verse"><a name="26">26</a>Så sagde Israels Konge: "Tag Mika og bring ham tilbage til Amon, Byens Øverste, og Kongesønnen Joasj</span> <span class="verse"><a name="27">27</a>og sig: Såleds siger Kongen: Kast denne Mand i Fængsel og sæt ham på Trængselsbrød og Trængselsvand, indtil jeg kommer uskadt tilbage!"</span> <span class="verse"><a name="28">28</a>Men Mika sagde: "Kommer du uskadt tilbage, så har HERREN ikke talet ved mig!" Og han sagde: "Hør, alle I Folkeslag!"</span> <span class="verse"><a name="29">29</a>Så drog Israels Konge og Kong Josafat af Juda op mod Ramot i Gilead.</span> <span class="verse"><a name="30">30</a>Og Israels Konge sagde til Josafat: "Jeg vil forklæde mig, før jeg drager i Kampen; men tag du dine egne Klæder på!" Og Israels Konge forklædte sig og drog så i Kampen.</span> <span class="verse"><a name="31">31</a>Men Arams Konge havde givet sine to og tredive Vognstyrere den Befaling: "I må ikke angribe nogen, være sig høj eller lav, uden Israels Konge alene!"</span> <span class="verse"><a name="32">32</a>Da nu Vognstyrerne fik Øje på Josafat, tænkte de: "Det er sikkert Israels Konge!" Og de rettede deres Angreb mod ham. Da gav Josafat sig til at råbe;</span> <span class="verse"><a name="33">33</a>og da Vognstyrene opdagede, at det ikke var Israels konge, trak de sig bort fra ham.</span> <span class="verse"><a name="34">34</a>Men en Mand, der skød en Pil af på Lykke og Fromme, ramte Israels Konge mellem Remmene og Brynjen. Da sagde han til sin Vognstyrer: "Vend og før mig ud af Slaget, thi jeg er såret!"</span> <span class="verse"><a name="35">35</a>Men Kampen blev hårdere og hårdere den Dag, og Kongen holdt sig oprejst i sin Vogn over for Aramæerne til Aften, skønt Blodet fra Såret flød ned i Bunden at Vognen; men om Aftenen døde han.</span> <span class="verse"><a name="36">36</a>Da Solen gik ned, gik det Råb gennem Lejren: "Enhver drage hjem til sin By og sit Land,</span> <span class="verse"><a name="37">37</a>thi Kongen er død!" Så kom de til Samaria, og de jordede Kongen der.</span> <span class="verse"><a name="38">38</a>Og da man skyllede Vognen ved Samarias Dam, slikkede Hundene hans Blod, og Skøgerne badede sig deri efter det Ord, HERREN havde talet.</span> <span class="verse"><a name="39">39</a>Hvad der ellers er at fortælle om Akab, alt, hvad han gjorde, Elfenbenshuset, han lod opføre, og alle de Byer, han befæstede, står jo optegnet i Israels Kongers Krønike.</span> <span class="verse"><a name="40">40</a>Så lagde Akab sig til Hvile hos sine Fædre; og hans Søn Ahazja blev Konge i hans Sted.</span> <span class="verse"><a name="41">41</a>Josafat, Asas Søn, blev Konge over Juda i Kong Akab af Israels fjerde Regeringsår.</span> <span class="verse"><a name="42">42</a>Josafat var fem og tredive År gammel, da han blev Konge, og han herskede fem og tyve År i Jerusalem. Hans Moder hed Azuba og var en Datter af Sjilhi.</span> <span class="verse"><a name="43">43</a>Han vandrede nøje i sin Fader Asas Spor og veg ikke derfra, idet han gjorde, hvad der var ret i HERRENs Øjne.</span> <span class="verse"><a name="44">44</a>Kun blev Offerhøjene ikke fjernet, og Folket blev ved at ofre og tænde Offerild på Højene.</span> <span class="verse"><a name="45">45</a>Og Josafat havde Fred med Israels Konge.</span> <span class="verse"><a name="46">46</a>Hvad der ellers er at fortælle om Josafat, de Heltegerninger, han udførte, og de Krige, han førte, står jo optegnet i Judas Kongers Krønike.</span> <span class="verse"><a name="47">47</a>De sidste af Mandsskøgerne, som var tilbage fra hans Fader Asas Tid, udryddede han af Landet.</span> <span class="verse"><a name="48">48</a>På den Tid var der ingen Konge i Edom.</span> <span class="verse"><a name="49">49</a>Kong Josafats Statholder byggede et Tarsisskib til Fart på Ofir efter Guld; men der kom intet ud af det, da Skibet gik under ved Ezjongeber.</span> <span class="verse"><a name="50">50</a>Da foreslog Ahazja, Akabs Søn, Josafat at lade sine Folk sejle med hans; men Josafat afslog det.</span> <span class="verse"><a name="51">51</a>Så lagde Josafat sig til Hvile hos sine Fædre og blev jordet hos sine Fædre i sin Fader Davids By og hans Søn Joram blev Konge i hans Sted.</span> <span class="verse"><a name="52">52</a>Ahazja, Akabs Søn, blev Konge over Israel i Samaria i Kong Josafat af Judas syttende Regeringsår, og han herskede to År over Israel.</span> <span class="verse"><a name="53">53</a>Han gjorde, hvad der var ondt i HERRENs Øjne, og vandrede i sin Faders og sin Moders Spor og i Jeroboams, Nebats Søns, Spor, han, som forledte Israel til at synde.</span> <span class="verse"><a name="54">54</a>Han dyrkede Ba'al og tilbad ham og krænkede HERREN, Israels Gud, nøjagtigt som hans Fader havde gjort.</span> </p></div</div></div></body></html>