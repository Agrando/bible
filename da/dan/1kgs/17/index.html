<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1kgs/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1kgs">1 Kings</a> &gt <strong>Chapter 17</strong></div><p><span class="verse"><a name="1">1</a>Tisjbiten Elias fra Tisjbe i Gilead sagde til Akab: "Så sandt HERREN, Israels Gud, lever, han, for hvis Åsyn jeg står, i de kommende År skal der ikke falde dug eller Regn uden på mit udtrykkelige Bud!"</span> <span class="verse"><a name="2">2</a>Derpå kom HERRENs Ord til ham således:</span> <span class="verse"><a name="3">3</a>"Gå bort herfra og begiv dig østerpå og hold dig skjult ved Bækken Krit østen for Jordan;</span> <span class="verse"><a name="4">4</a>du skal drikke af Bækken, og Ravnene har jeg pålagt at sørge for Føde til dig der."</span> <span class="verse"><a name="5">5</a>Da gik han og gjorde efter HERRENs Ord, han gik hen og tog Bolig ved Bækken Krit østen for Jordan;</span> <span class="verse"><a name="6">6</a>og Ravnene bragte ham Brød om Morgenen og kød om Aftenen, og han drak af Bækken.</span> <span class="verse"><a name="7">7</a>Men nogen Tid efter tørrede Bækken ud, eftersom der ingen Regn faldt i Landet.</span> <span class="verse"><a name="8">8</a>Da kom HERRENs Ord til ham således:</span> <span class="verse"><a name="9">9</a>"Begiv dig til Zarepta, som hører til Zidon, og tag Bolig der; se, jeg har pålagt en Enke der at sørge for Føde til dig."</span> <span class="verse"><a name="10">10</a>Så begav han sig til Zarepta, og da han kom til Byens Port, fik han Øje på en Enke, som var ved at sanke Brænde, og råbte til hende: "Hent mig lidt Vand i et Kar, for at jeg kan drikke!"</span> <span class="verse"><a name="11">11</a>Og da hun gik bort for at hente det, råbte han efter hende: "Tag også et Stykke Brød med til mig!"</span> <span class="verse"><a name="12">12</a>Men hun svarede: "Så sandt HERREN din Gud lever, jeg ejer ikke Brød, men kun en Håndfuld Mel i Krukken og lidt Olie i Dunken; jeg var nettop ved at sanke et Par Stykker Brænde for at gå hjem og tillave det til mig og min Søn; og når vi har spist det, må vi dø!"</span> <span class="verse"><a name="13">13</a>Da sagde Elias til hende: "Frygt ikke! Gå hjem og gør, som du siger; men lav først et lille Brød deraf til mig og bring mig det; siden kan du lave noget til dig selv og din Søn!</span> <span class="verse"><a name="14">14</a>Thi så siger HERREN, Israels Gud: Melkrukken skal ikke blive tom, og Olien i Dunken skal ikke slippe op, før den Dag HERREN sender Regn over Jorden!"</span> <span class="verse"><a name="15">15</a>Da gik hun og gjorde, som Elias sagde; og både hun og han og hendes Søn havde noget at spise en Tid lang.</span> <span class="verse"><a name="16">16</a>Melkrukken blev ikke tom, og olien i Dunken slap ikke op, efter det Ord HERREN havde talet ved Elias.</span> <span class="verse"><a name="17">17</a>Men nogen Tid efter blev Kvindens, Husets Ejerindes, Søn syg, og hans Sygdom tog heftigt til, så der til sidst ikke mere var Liv i ham.</span> <span class="verse"><a name="18">18</a>Da sagde hun til Elias: "Hvad har jeg med dig at gøre, du Guds Mand! Er du kommet for at bringe min Synd i Erindring og volde min Søns Død?"</span> <span class="verse"><a name="19">19</a>Men han svarede hende: "Lad mig få din Søn!" Og han tog ham fra hendes Skød og bar ham op i Stuen på Taget, hvor han boede, og lagde ham på sin Seng.</span> <span class="verse"><a name="20">20</a>Så råbte han til HERREN: "HERRE min Gud, vil du virkelig handle så ilde mod den Enke; i hvis Hus jeg er Gæst, at du lader hendes Søn dø?"</span> <span class="verse"><a name="21">21</a>Derpå strakfe han sig tre Gange hen over Drengen og råbte til HERREN: "HERRE min Gud, lad dog Drengens Sjæl vende tilbage!"</span> <span class="verse"><a name="22">22</a>Og HERREN hørte Eliass Røst; Drengens Sjæl vendte tilbage, så han blev levende.</span> <span class="verse"><a name="23">23</a>Så tog Elias Drengen og bragte ham fra Stuen på Taget ned i Huset og gav hans Moder ham, idet han sagde: "Se, din Søn lever!"</span> <span class="verse"><a name="24">24</a>Da sagde Kvinden til Elias: "Nu ved jeg vist, at du er en Guds Mand, og at HERRENs Ord i din Mund er Sandhed."</span> </p></div</div></div></body></html>