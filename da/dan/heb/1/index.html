<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/heb/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/heb">Hebrews</a> &gt <strong>Chapter 1</strong></div><p><span class="verse"><a name="1">1</a>Efter at Gud fordum havde talt mange Gange og på mange Måder, til Fædrene ved Profeterne, så har han ved Slutningen af disse Dage talt til os ved sin Søn,</span> <span class="verse"><a name="2">2</a>hvem han har sat til Arving af alle Ting, ved hvem han også har skabt Verden;</span> <span class="verse"><a name="3">3</a>han, som - efterdi han er hans Herligheds Glans og hans Væsens udtrykte Billede og bærer alle Ting med sin Krafts Ord - efter at have gjort Renselse fra Synderne har sat sig ved Majestætens højre Hånd i det høje,</span> <span class="verse"><a name="4">4</a>idet han er bleven så meget ypperligere end Englene, som han har arvet et herligere Navn fremfor dem.</span> <span class="verse"><a name="5">5</a>Thi til hvilken af Englene sagde han nogen Sinde: "Du er min Søn, jeg har født dig i Dag"? og fremdeles: "Jeg skal være ham en Fader, og han skal være mig en Søn"?</span> <span class="verse"><a name="6">6</a>Og når han atter indfører den førstefødte i Verden, hedder det: "Og alle Guds Engle skulle tilbede ham".</span> <span class="verse"><a name="7">7</a>Og om Englene hedder det: "Han gør sine Engle til Vinde og sine Tjenere til Ildslue";</span> <span class="verse"><a name="8">8</a>men om Sønnen,: "Din Trone, o Gud! står i al Evighed, og Rettens Kongestav er dit Riges Kongestav.</span> <span class="verse"><a name="9">9</a>Du elskede Retfærdighed og hadede Lovløshed, derfor har Gud, din Gud, salvet dig med Glædens Olie fremfor dine Medbrødre".</span> <span class="verse"><a name="10">10</a>Og: "Du, Herre! har i Begyndelsen grundfæstet Jorden, og Himlene ere dine Hænders Gerninger.</span> <span class="verse"><a name="11">11</a>De skulle forgå, men du bliver; og de skulle til Hobe ældes som et Klædebon,</span> <span class="verse"><a name="12">12</a>ja, som et Klæde skal du sammenrulle dem, og de skulle omskiftes; men du er den samme, og dine År skulle ikke få Ende".</span> <span class="verse"><a name="13">13</a>Men til hvilken af Englene sagde han nogen Sinde: "Sæt dig ved min højre Hånd, indtil jeg får lagt dine Fjender som en Skammel for dine Fødder"?</span> <span class="verse"><a name="14">14</a>Ere de ikke alle tjenende Ånder, som udsendes til Hjælp for deres Skyld, der skulle arve Frelse?</span> </p></div</div></div></body></html>