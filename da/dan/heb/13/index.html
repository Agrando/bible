<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/heb">Hebrews</a> &gt <strong>Chapter 13</strong></div><p><span class="verse"><a name="1">1</a>Broderkærligheden blive ved!</span> <span class="verse"><a name="2">2</a>Glemmer ikke Gæstfriheden; thi ved den have nogle, uden at vide det, haft Engle til Gæster.</span> <span class="verse"><a name="3">3</a>Kommer de fangne i Hu, som vare I selv medfangne; dem, der lide ilde, som de, der også selv ere i et Legeme.</span> <span class="verse"><a name="4">4</a>Ægteskabet være æret hos alle, og Ægtesengen ubesmittet; thi utugtige og Horkarle skal Gud dømme.</span> <span class="verse"><a name="5">5</a>Eders Vandel være uden Pengegridskhed, nøjes med det, I have; thi han har selv sagt: "Jeg vil ingenlunde slippe dig og ingenlunde forlade dig,"</span> <span class="verse"><a name="6">6</a>så at vi kunne sige med frit Mod: "Herren er min Hjælper, jeg vil ikke frygte; hvad kan et Menneske gøre mig?"</span> <span class="verse"><a name="7">7</a>Kommer eders Vejledere i Hu, som have forkyndt eder Guds Ord, og idet I betragte deres Vandrings Udgang, så efterligner deres Tro!</span> <span class="verse"><a name="8">8</a>Jesus Kristus er i Går og i Dag den samme, ja, til evig Tid.</span> <span class="verse"><a name="9">9</a>Lader eder ikke lede vild af mange Hånde og fremmede Lærdomme; thi det er godt, at Hjertet styrkes ved Nåden, ikke ved Spiser; thi deraf have de, som holdt sig dertil, ingen Nytte haft.</span> <span class="verse"><a name="10">10</a>Vi have et Alter, hvorfra de, som tjene ved Tabernaklet, ikke have Ret til at spise.</span> <span class="verse"><a name="11">11</a>Thi de Dyr, hvis Blod for Syndens Skyld bæres ind i Helligdommen af Ypperstepræsten, deres Kroppe opbrændes uden for Lejren.</span> <span class="verse"><a name="12">12</a>Derfor led også Jesus uden for Porten, for at han kunde hellige Folket ved sit eget Blod.</span> <span class="verse"><a name="13">13</a>Så lader os da gå ud til ham uden for Lejren, idet vi bære hans Forsmædelse;</span> <span class="verse"><a name="14">14</a>thi her have vi ikke en blivende Stad, men vi søge den kommende.</span> <span class="verse"><a name="15">15</a>Lader os da ved ham altid frembære Gud Lovprisnings Offer, det er: en Frugt af Læber, som bekende hans Navn.</span> <span class="verse"><a name="16">16</a>Men glemmer ikke at gøre vel og at meddele; thi i sådanne Ofre har Gud Velbehag.</span> <span class="verse"><a name="17">17</a>Lyder eders Vejledere og retter eder efter dem; thi de våge over, eders Sjæle som de, der skulle gøre Regnskab - for at de må gøre dette med Glæde og ikke sukkende: thi dette er eder ikke gavnligt.</span> <span class="verse"><a name="18">18</a>Beder for os; thi vi ere forvissede om, at vi have en god Samvittighed, idet vi ønske at vandre rettelig i alle Ting.</span> <span class="verse"><a name="19">19</a>Og jeg formaner eder des mere til at gøre dette, for at jeg desto snarere kan gives eder igen.</span> <span class="verse"><a name="20">20</a>Men Fredens Gud, som førte den store Fårenes Hyrde, vor Herre Jesus, op fra de døde med en evig Pagts Blod,</span> <span class="verse"><a name="21">21</a>han bringe eder til Fuldkommenhed i alt godt, til at gøre hans Villie, og han virke i eder det, som er velbehageligt for hans Åsyn, ved Jesus Kristus: ham være Æren i Evighedernes Evigheder: Amen.</span> <span class="verse"><a name="22">22</a>Jeg beder eder, Brødre! at I finde eder i dette Formaningsord; thi jeg har jo skrevet til eder i Korthed.</span> <span class="verse"><a name="23">23</a>Vid, at vor Broder Timotheus er løsladt; sammen med ham vil jeg se eder, dersom han snart kommer.</span> <span class="verse"><a name="24">24</a>Hilser alle eders Vejledere og alle de hellige! De fra Italien hilse eder.</span> <span class="verse"><a name="25">25</a>Nåden være med eder alle!</span> </p></div</div></div></body></html>