<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/heb/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/heb">Hebrews</a> &gt <strong>Chapter 6</strong></div><p><span class="verse"><a name="1">1</a>Lader os derfor forbigå Begyndelsesordet om Kristus og skride frem til Fuldkommenhed uden atter at lægge Grundvold med Omvendelse fra døde Gerninger og med Tro på Gud,</span> <span class="verse"><a name="2">2</a>med Lære om Døbelser og Håndspålæggelse og dødes Opstandelse og evig Dom.</span> <span class="verse"><a name="3">3</a>Ja, dette ville vi gøre, såfremt Gud tilsteder det.</span> <span class="verse"><a name="4">4</a>Thi dem, som een Gang ere blevne oplyste og have smagt den himmelske Gave og ere blevne delagtige i den Helligånd</span> <span class="verse"><a name="5">5</a>og have smagt Guds gode Ord og den kommende Verdens Kræfter, og som ere faldne fra, - dem er det umuligt atter at forny til Omvendelse</span> <span class="verse"><a name="6">6</a>da de igen korsfæste sig Guds Søn og stille ham til Spot.</span> <span class="verse"><a name="7">7</a>Thi Jorden, som drikker den ofte derpå faldende Regn og frembringer Vækster, tjenlige for dem, for hvis Skyld den også dyrkes, får Velsignelse fra Gud;</span> <span class="verse"><a name="8">8</a>men når den bærer Torne og Tidsler, er den ubrugbar og Forbandelse nær; Enden med den er at brændes.</span> <span class="verse"><a name="9">9</a>Dog, i Henseende til eder, I elskede! ere vi overbeviste om det bedre og det, som bringer Frelse, selv om vi tale således.</span> <span class="verse"><a name="10">10</a>Thi Gud er ikke uretfærdig, så at han skulde glemme eders Gerning og den Kærlighed, som I have udvist imod hans Navn, idet I have tjent og tjene de hellige.</span> <span class="verse"><a name="11">11</a>Men vi ønske, at enhver af eder må udvise den samme Iver efter den fulde Vished i Håbet indtil Enden,</span> <span class="verse"><a name="12">12</a>for at I ikke skulle blive sløve, men efterfølge dem, som ved Tro og Tålmodighed arve Forjættelserne.</span> <span class="verse"><a name="13">13</a>Thi da Gud gav Abraham Forjættelsen, svor han ved sig selv, fordi han ingen større havde at sværge ved, og sagde:</span> <span class="verse"><a name="14">14</a>"Sandelig, jeg vil rigeligt velsigne dig og rigeligt mangfoldiggøre dig."</span> <span class="verse"><a name="15">15</a>Og således opnåede han Forjættelsen ved at vente tålmodigt.</span> <span class="verse"><a name="16">16</a>Mennesker sværge jo ved en større, og Eden er dem en Ende på al Modsigelse til Stadfæstelse.</span> <span class="verse"><a name="17">17</a>Derfor, da Gud ydermere vilde vise Forjættelsens Arvinger sit Råds Uforanderlighed, føjede han en Ed dertil,</span> <span class="verse"><a name="18">18</a>for at vi ved to uforanderlige Ting, i hvilke det var umuligt, at Gud kunde lyve, skulde have en kraftig Opmuntring, vi, som ere flyede hen for at holde fast ved det Håb, som ligger foran os,</span> <span class="verse"><a name="19">19</a>hvilket vi have som et Sjælens Anker, der er sikkert og fast og går ind inden for Forhænget,</span> <span class="verse"><a name="20">20</a>hvor Jesus som Forløber gik ind for os, idet han efter Melkisedeks Vis blev Ypperstepræst til evig Tid.</span> </p></div</div></div></body></html>