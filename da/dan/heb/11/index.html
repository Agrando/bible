<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/heb/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/heb">Hebrews</a> &gt <strong>Chapter 11</strong></div><p><span class="verse"><a name="1">1</a>Men Tro er en Fortrøstning til det, som håbes, en Overbevisning om Ting, som ikke ses.</span> <span class="verse"><a name="2">2</a>Ved den fik jo de gamle godt Vidnesbyrd.</span> <span class="verse"><a name="3">3</a>Ved Tro fatte vi, at Verden er bleven skabt ved Guds Ord, så det ikke er af synlige Ting, at det, som ses, er blevet til.</span> <span class="verse"><a name="4">4</a>Ved Tro ofrede Abel Gud et bedre Offer end Kain, og ved den fik han det Vidnesbyrd, at han var retfærdig, idet Gud bevidnede sit Velbehag i hans Gaver; og ved den taler han endnu efter sin Død.</span> <span class="verse"><a name="5">5</a>Ved Tro blev Enok borttagen, for at han ikke skulde se Døden, og han blev ikke funden, efterdi Gud havde taget ham bort; thi før Borttagelsen har han fået det Vidnesbyrd, at han har behaget Gud.</span> <span class="verse"><a name="6">6</a>Men uden Tro er det umuligt at behage ham; thi den, som kommer frem for Gud, bør tro, at han er til, og at han bliver deres Belønner, som søge ham.</span> <span class="verse"><a name="7">7</a>Ved Tro var det, at Noa, advaret af Gud om det, som endnu ikke sås, i Gudsfrygt indrettede en Ark til Frelse for sit Hus; ved den domfældte han Verden og blev Arving til Retfærdigheden ifølge Tro.</span> <span class="verse"><a name="8">8</a>Ved Tro adlød Abraham, da han blev kaldet, så han gik ud til et Sted, som han skulde tage til Arv; og han gik ud, skønt han ikke vidste, hvor han kom hen.</span> <span class="verse"><a name="9">9</a>Ved Tro blev han Udlænding i Forjættelsens Land som i et fremmed og boede i Telte med Isak og Jakob, som vare Medarvinger til samme Forjættelse;</span> <span class="verse"><a name="10">10</a>thi han forventede den Stad, som har fast Grundvold, hvis Bygmester og Grundlægger er Gud.</span> <span class="verse"><a name="11">11</a>Ved Tro fik endog Sara selv Kraft til at undfange endog ud over sin Alders Tid; thi hun holdt ham for trofast, som havde forjættet det.</span> <span class="verse"><a name="12">12</a>Derfor avledes der også af en, og det en udlevet, som Himmelens Stjerner i Mangfoldighed og som Sandet ved Havets Bred, det, som ikke kan tælles.</span> <span class="verse"><a name="13">13</a>I Tro døde alle disse uden at have opnået Forjættelserne; men de så dem langt borte og hilsede dem og bekendte, at de vare fremmede og Udlændinge på Jorden.</span> <span class="verse"><a name="14">14</a>De, som sige sådant, give jo klarlig til Kende, at de søge et Fædreland.</span> <span class="verse"><a name="15">15</a>Og dersom de havde haft det, hvorfra de vare udgåede, i Tanker, havde de vel haft Tid til at vende tilbage;</span> <span class="verse"><a name="16">16</a>men nu hige de efter et bedre, det er et himmelsk; derfor skammer Gud sig ikke ved dem, ved at kaldes deres Gud; thi han har betedt dem en, Stad.</span> <span class="verse"><a name="17">17</a>Ved Tro har Abraham ofret Isak, da han blev prøvet, ja, den. enbårne ofrede han, som havde modtaget Forjættelserne,</span> <span class="verse"><a name="18">18</a>til hvem der var sagt: "I Isak skal en Sæd få Navn efter dig; "</span> <span class="verse"><a name="19">19</a>thi han betænkte, at Gud var mægtig endog til at oprejse fra de døde, hvorfra han jo også lignelsesvis fik ham tilbage.</span> <span class="verse"><a name="20">20</a>Ved Tro udtalte Isak Velsignelse over Jakob og Esau angående kommende Ting.</span> <span class="verse"><a name="21">21</a>Ved Tro velsignede Jakob døende hver af Josefs Sønner og tilbad, lænende sig over sin Stav.</span> <span class="verse"><a name="22">22</a>Ved Tro talte Josef på sit yderste om Israels Børns Udgang og gav Befaling om sine Ben.</span> <span class="verse"><a name="23">23</a>Ved Tro blev Moses, da han var født, skjult i tre Måneder af sine Forældre, fordi de så, at Barnet var dejligt, og de frygtede ikke for Kongens Befaling.</span> <span class="verse"><a name="24">24</a>Ved Tro nægtede Moses, da han var bleven stor, at kaldes Søn af Faraos Datter</span> <span class="verse"><a name="25">25</a>og valgte hellere at lide ondt med Guds Folk end at have en kortvarig Nydelse af Synd,</span> <span class="verse"><a name="26">26</a>idet han agtede Kristi Forsmædelse for større Rigdom end Ægyptens Skatte; thi han så hen til Belønningen.</span> <span class="verse"><a name="27">27</a>Ved Tro forlod han Ægypten uden at frygte for Kongens Vrede; thi som om han så den usynlige, holdt han ud.</span> <span class="verse"><a name="28">28</a>Ved Tro har han indstiftet Påsken og Påstrygelsen af Blodet, for at den, som ødelagde de førstefødte, ikke skulde røre dem.</span> <span class="verse"><a name="29">29</a>Ved Tro gik de igennem det røde Hav som over tørt Land, medens Ægypterne druknede under Forsøget derpå.</span> <span class="verse"><a name="30">30</a>Ved Tro faldt Jerikos Mure, efter at de vare omgåede i syv Dage.</span> <span class="verse"><a name="31">31</a>Ved Tro undgik Skøgen Rahab at omkomme med de genstridige; thi hun modtog Spejderne med Fred.</span> <span class="verse"><a name="32">32</a>Dog, hvorfor skal jeg tale mere? Tiden vil jo fattes mig, hvis jeg skal fortælle om Gideon, Barak, Samson, Jefta, David og Samuel og Profeterne,</span> <span class="verse"><a name="33">33</a>som ved Tro overvandt Riger, øvede Retfærdighed, opnåede Forjættelser, stoppede Løvers Mund,</span> <span class="verse"><a name="34">34</a>slukkede Ilds Kraft, undslap Sværds Od, bleve stærke efter Svaghed, bleve vældige i Krig, bragte fremmedes Hære til at vige.</span> <span class="verse"><a name="35">35</a>Kvinder fik deres døde igen ved Opstandelse. Andre bleve lagte på Pinebænk og toge ikke imod Befrielse, for at de måtte opnå en bedre Opstandelse.</span> <span class="verse"><a name="36">36</a>Andre måtte friste Forhånelser og Hudstrygelser, tilmed Lænker og Fængsel;</span> <span class="verse"><a name="37">37</a>de bleve stenede, gennemsavede, fristede, dræbte med Sværd, gik omkring i Fåre- og Gedeskind, lidende Mangel, betrængte, mishandlede</span> <span class="verse"><a name="38">38</a>(dem var Verden ikke værd), omvankende i Ørkener og på Bjerge og i Huler og Jordens Kløfter.</span> <span class="verse"><a name="39">39</a>Og alle disse, skønt de havde Vidnesbyrd for deres Tro, opnåede ikke Forjættelsen,</span> <span class="verse"><a name="40">40</a>efterdi Gud forud havde udset noget bedre for os, for at de ikke skulde fuldkommes uden os.</span> </p></div</div></div></body></html>