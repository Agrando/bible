<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/john/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/john">John</a> &gt <strong>Chapter 16</strong></div><p><span class="verse"><a name="1">1</a>"Dette har jeg talt til eder, for at I ikke skulle forarges.</span> <span class="verse"><a name="2">2</a>De skulle udelukke eder af Synagogerne, ja, den Tid skal komme, at hver den, som slår eder ihjel, skal mene, at han viser Gud en Dyrkelse.</span> <span class="verse"><a name="3">3</a>Og dette skulle de gøre, fordi de hverken kende Faderen eller mig.</span> <span class="verse"><a name="4">4</a>Men dette har jeg talt til eder, for at I, når Timen kommer, skulle komme i Hu, at jeg har sagt eder det; men dette sagde jeg eder ikke fra Begyndelsen, fordi jeg var hos eder.</span> <span class="verse"><a name="5">5</a>Men nu går jeg hen til ham, som sendte mig, og ingen af eder spørger mig: Hvor går du hen?</span> <span class="verse"><a name="6">6</a>Men fordi jeg har talt dette til eder, har Bedrøvelsen opfyldt eders Hjerte.</span> <span class="verse"><a name="7">7</a>Men jeg siger eder Sandheden: Det er eder gavnligt, at jeg går bort, thi går jeg ikke bort, kommer Talsmanden ikke til eder; men går jeg bort, så vil jeg sende ham til eder.</span> <span class="verse"><a name="8">8</a>Og når han kommer, skal han overbevise Verden om Synd og om Retfærdighed og om Dom.</span> <span class="verse"><a name="9">9</a>Om Synd, fordi de ikke tro på mig;</span> <span class="verse"><a name="10">10</a>men om Retfærdighed, fordi jeg går til min Fader, og I se mig ikke længer;</span> <span class="verse"><a name="11">11</a>men om Dom, fordi denne Verdens Fyrste er dømt.</span> <span class="verse"><a name="12">12</a>Jeg har endnu meget at sige eder; men I kunne ikke bære det nu.</span> <span class="verse"><a name="13">13</a>Men når han, Sandhedens Ånd, kommer, skal han vejlede eder til hele Sandheden; thi han skal ikke tale af sig selv, men hvad som helst han hører, skal han tale, og de kommende Ting skal han forkynde eder.</span> <span class="verse"><a name="14">14</a>Han skal herliggøre mig; thi han skal tage af mit og forkynde eder.</span> <span class="verse"><a name="15">15</a>Alt, hvad Faderen har, er mit; derfor sagde jeg, at han skal tage af mit og forkynde eder.</span> <span class="verse"><a name="16">16</a>Om en liden Stund skulle I ikke se mig længer, og atter om en liden Stund skulle I se mig."</span> <span class="verse"><a name="17">17</a>Da sagde nogle af hans Disciple til hverandre: "Hvad er dette, som han siger os: Om en liden Stund skulle I ikke se mig, og atter om en liden Stund skulle I se mig, og: Jeg går hen til Faderen?"</span> <span class="verse"><a name="18">18</a>De sagde altså: "Hvad er dette, han siger: Om en liden Stund? Vi forstå ikke, hvad han taler."</span> <span class="verse"><a name="19">19</a>Jesus vidste, at de vilde spørge ham, og han sagde til dem: "I spørge hverandre om dette, at jeg sagde: Om en liden Stund skulle I ikke se mig, og atter om en liden Stund skulle I se mig.</span> <span class="verse"><a name="20">20</a>Sandelig, sandelig, siger jeg eder, I skulle græde og jamre, men Verden skal glæde sig; I skulle være bedrøvede, men eders Bedrøvelse skal blive til Glæde.</span> <span class="verse"><a name="21">21</a>Når Kvinden føder, har hun Bedrøvelse, fordi hendes Time er kommen; men når hun har født Barnet, kommer hun ikke mere sin Trængsel i Hu af Glæde over, at et Menneske er født til Verden.</span> <span class="verse"><a name="22">22</a>Også I have da vel nu Bedrøvelse, men jeg skal se eder igen, og eders Hjerte skal glædes, og ingen tager eders Glæde fra eder.</span> <span class="verse"><a name="23">23</a>Og på den Dag skulle I ikke spørge mig om noget. Sandelig, sandelig, siger jeg eder, hvad som helst I bede Faderen om, skal han give eder i mit Navn.</span> <span class="verse"><a name="24">24</a>Hidindtil have I ikke bedt om noget i mit Navn; beder, og I skulle få, for at eders Glæde må blive fuldkommen.</span> <span class="verse"><a name="25">25</a>Dette har jeg talt til eder i Lignelser; der kommer en Time, da jeg ikke mere skal tale til eder i Lignelser, men frit ud forkynde eder om Faderen.</span> <span class="verse"><a name="26">26</a>På den Dag skulle I bede i mit Navn, og jeg siger ikke til eder, at jeg vil bede Faderen for eder;</span> <span class="verse"><a name="27">27</a>thi Faderen selv elsker eder, fordi I have elsket mig og troet, at jeg er udgået fra Gud.</span> <span class="verse"><a name="28">28</a>Jeg udgik fra Faderen og er kommen til Verden; jeg forlader Verden igen og går til Faderen."</span> <span class="verse"><a name="29">29</a>Hans Disciple sige til ham: "Se, nu taler du frit ud og siger ingen Lignelse.</span> <span class="verse"><a name="30">30</a>Nu vide vi, at du ved alle Ting og ikke har nødig, at nogen spørger dig; desårsag tro vi, at du er udgået fra Gud."</span> <span class="verse"><a name="31">31</a>Jesus svarede dem: "Nu tro I!</span> <span class="verse"><a name="32">32</a>Se, den Time kommer, og den er kommen, da I skulle adspredes hver til sit og lade mig alene; dog, jeg er ikke alene, thi Faderen er med mig.</span> <span class="verse"><a name="33">33</a>Dette har jeg talt til eder, for at I skulle have Fred i mig. I Verden have I Trængsel; men værer frimodige, jeg har overvundet Verden."</span> </p></div</div></div></body></html>