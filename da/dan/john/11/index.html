<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/john">John</a> &gt <strong>Chapter 11</strong></div><p><span class="verse"><a name="1">1</a>Men der lå en Mand syg, Lazarus fra Bethania, den Landsby, hvor Maria og hendes Søster Martha boede.</span> <span class="verse"><a name="2">2</a>Men Maria var den, som salvede Herren med Salve og tørrede hans Fødder med sit Hår; hendes Broder Lazarus var syg.</span> <span class="verse"><a name="3">3</a>Da sendte Søstrene Bud til ham og lod sige: "Herre! se, den, du elsker, er syg."</span> <span class="verse"><a name="4">4</a>Men da Jesus hørte dette, sagde han: "Denne Sygdom er ikke til Døden, men for Guds Herligheds Skyld, for at Guds Søn skal herliggøres ved den."</span> <span class="verse"><a name="5">5</a>Men Jesus elskede Martha og hendes Søster og Lazarus.</span> <span class="verse"><a name="6">6</a>Da han nu hørte, at han var syg, blev han dog to Dage på det Sted, hvor han var.</span> <span class="verse"><a name="7">7</a>Derefter siger han så til Disciplene:"Lader os gå til Judæa igen!</span> <span class="verse"><a name="8">8</a>Disciplene sige til ham: "Rabbi! nylig søgte Jøderne at stene dig, og du drager atter derhen?"</span> <span class="verse"><a name="9">9</a>Jesus svarede: "Har Dagen ikke tolv Timer? Vandrer nogen om Dagen, da støder han ikke an; thi han ser denne Verdens Lys.</span> <span class="verse"><a name="10">10</a>Men vandrer nogen om Natten, da støder han an; thi Lyset er ikke i ham."</span> <span class="verse"><a name="11">11</a>Dette sagde han, og derefter siger han til dem: "Lazarus, vor Ven, er sovet ind; men jeg går hen for at vække ham af Søvne."</span> <span class="verse"><a name="12">12</a>Da sagde Disciplene til ham: "Herre! sover han, da bliver han helbredt."</span> <span class="verse"><a name="13">13</a>Men Jesus havde talt om hans Død; de derimod mente, at han talte om Søvnens Hvile.</span> <span class="verse"><a name="14">14</a>Derfor sagde da Jesus dem rent ud: "Lazarus er død!</span> <span class="verse"><a name="15">15</a>Og for eders Skyld er jeg glad over, at jeg ikke var der, for at I skulle tro; men lader os gå til ham!"</span> <span class="verse"><a name="16">16</a>Da sagde Thomas (hvilket betyder Tvilling), til sine Meddisciple: "Lader os også gå, for at vi kunne dø med ham!"</span> <span class="verse"><a name="17">17</a>Da Jesus nu kom, fandt han, at han havde ligget i Graven allerede fire Dage.</span> <span class="verse"><a name="18">18</a>Men Bethania var nær ved Jerusalem, omtrent femten Stadier derfra.</span> <span class="verse"><a name="19">19</a>Og mange af Jøderne vare komne til Martha og Maria for at trøste dem over deres Broder.</span> <span class="verse"><a name="20">20</a>Da Martha nu hørte, at Jesus kom, gik hun ham i Møde; men Maria blev siddende i Huset.</span> <span class="verse"><a name="21">21</a>Da sagde Martha til Jesus: "Herre! havde du været her, da var min Broder ikke død.</span> <span class="verse"><a name="22">22</a>Men også nu ved jeg, at hvad som helst du beder Gud om, vil Gud give dig."</span> <span class="verse"><a name="23">23</a>Jesus siger til hende: "Din Broder skal opstå."</span> <span class="verse"><a name="24">24</a>Martha siger til ham: "Jeg ved at han skal opstå i Opstandelsen på den yderste Dag."</span> <span class="verse"><a name="25">25</a>Jesus sagde til hende: "Jeg er Opstandelsen og Livet; den, som tror på mig, skal leve, om han end dør.</span> <span class="verse"><a name="26">26</a>Og hver den, som lever og tror på mig, skal i al Evighed ikke dø.  Tror du dette?"</span> <span class="verse"><a name="27">27</a>Hun siger til ham: "Ja, Herre! jeg tror, at du er Kristus, Guds Søn, den, som kommer til Verden."</span> <span class="verse"><a name="28">28</a>Og da hun havde sagt dette, gik hun bort og kaldte hemmeligt sin Søster Maria og sagde: "Mesteren er her og kalder ad dig."</span> <span class="verse"><a name="29">29</a>Da hun hørte det, rejste hun sig hastigt og gik til ham.</span> <span class="verse"><a name="30">30</a>Men Jesus var endnu ikke kommen til Landsbyen, men var på det Sted, hvor Martha havde mødt ham.</span> <span class="verse"><a name="31">31</a>Da nu Jøderne, som vare hos hende i Huset og trøstede hende, så, at Maria stod hastigt op og gik ud, fulgte de hende, idet de mente, at hun gik ud til Graven for at græde der.</span> <span class="verse"><a name="32">32</a>Da Maria nu kom derhen, hvor Jesus var, og så ham, faldt hun ned for hans Fødder og sagde til ham: "Herre! havde du været her da var min Broder ikke død."</span> <span class="verse"><a name="33">33</a>Da nu Jesus så hende græde og så Jøderne, som vare komne med hende, græde, harmedes han i Ånden og blev heftig bevæget i sit Indre; og han sagde:</span> <span class="verse"><a name="34">34</a>"Hvor have I lagt ham?" De sige til ham: "Herre! kom og se!"</span> <span class="verse"><a name="35">35</a>Jesus græd.</span> <span class="verse"><a name="36">36</a>Da sagde Jøderne: "Se, hvor han elskede ham!"</span> <span class="verse"><a name="37">37</a>Men nogle af dem sagde: "Kunde ikke han, som åbnede den blindes Øjne, have gjort, at også denne ikke var død?"</span> <span class="verse"><a name="38">38</a>Da harmes Jesus atter i sit Indre og går hen til Graven. Men det var en Hule, og en Sten lå for den.</span> <span class="verse"><a name="39">39</a>Jesus siger: "Tager Stenen bort!" Martha, den dødes Søster, siger til ham: "Herre! han stinker allerede; thi han har ligget der fire Dage:"</span> <span class="verse"><a name="40">40</a>Jesus siger til hende: " Sagde jeg ikke, at dersom du tror, skal du se Guds Herlighed?"</span> <span class="verse"><a name="41">41</a>Da toge de Stenen bort. Men Jesus opløftede sine Øjne og sagde: "Fader! jeg takker dig, fordi du har hørt mig.</span> <span class="verse"><a name="42">42</a>Jeg vidste vel, at du altid hører mig; men for Skarens Skyld, som står omkring, sagde jeg det, for at de skulle tro, at du har udsendt mig."</span> <span class="verse"><a name="43">43</a>Og da han havde sagt dette, råbte han med høj Røst: "Lazarus, kom herud!"</span> <span class="verse"><a name="44">44</a>Og den døde kom ud, bunden med Jordeklæder om Fødder og Hænder, og et Tørklæde var bundet om hans Ansigt, Jesus siger til dem: "Løser ham, og lader ham gå!"</span> <span class="verse"><a name="45">45</a>Mange af de Jøder, som vare komne til Maria og havde set, hvad han havde gjort, troede nu på ham;</span> <span class="verse"><a name="46">46</a>men nogle af dem gik hen til Farisæerne og sagde dem, hvad Jesus, havde gjort.</span> <span class="verse"><a name="47">47</a>Ypperstepræsterne og Farisæerne sammenkaldte da et Møde af Rådet og sagde: "Hvad gøre vi? thi dette Menneske gør mange Tegn.</span> <span class="verse"><a name="48">48</a>Dersom vi lade ham således blive ved, ville alle tro på ham, og Romerne ville komme og tage både vort Land og Folk."</span> <span class="verse"><a name="49">49</a>Men en af dem, Kajfas, som var Ypperstepræst i det År, sagde til dem:</span> <span class="verse"><a name="50">50</a>"I vide intet; ej heller betænke I, at det er os gavnligt, at eet Menneske dør for Folket, og at ikke det hele Folk skal gå til Grunde."</span> <span class="verse"><a name="51">51</a>Men dette sagde han ikke af sig selv; men da han var Ypperstepræst i det År, profeterede han at Jesus skulde dø for Folket;</span> <span class="verse"><a name="52">52</a>og ikke for Folket alene, men for at han også kunde samle Guds adspredte Børn sammen til eet.</span> <span class="verse"><a name="53">53</a>Fra den Dag af rådsloge de derfor om at ihjelslå ham.</span> <span class="verse"><a name="54">54</a>Derfor vandrede Jesus ikke mere frit om iblandt jøderne, men gik bort derfra ud på Landet, nær ved Ørkenen, til en By, som kaldes Efraim; og han blev der med sine Disciple.</span> <span class="verse"><a name="55">55</a>Men Jødernes Påske var nær; og mange fra Landet gik op til Jerusalem før Påsken for at rense sig.</span> <span class="verse"><a name="56">56</a>Da ledte de efter Jesus og sagde mellem hverandre, da de stode i Helligdommen: "Hvad mene I? Mon han ikke kommer til Højtiden?"</span> <span class="verse"><a name="57">57</a>Men Ypperstepræsterne og Farisæerne havde givet Befaling om at dersom nogen vidste, hvor han var, skulde han give det til Kende for at de kunde gribe ham.</span> </p></div</div></div></body></html>