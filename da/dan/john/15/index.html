<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/john">John</a> &gt <strong>Chapter 15</strong></div><p><span class="verse"><a name="1">1</a>"Jeg er det sande Vintræ, og min Fader er Vingårdsmanden.</span> <span class="verse"><a name="2">2</a>Hver Gren på mig, som ikke bærer Frugt, den borttager han, og hver den, som bærer Frugt, renser han, for at den skal bære mere Frugt.</span> <span class="verse"><a name="3">3</a>I ere allerede rene på Grund af det Ord, som jeg har talt til eder.</span> <span class="verse"><a name="4">4</a>Bliver i mig, da bliver også jeg i eder. Ligesom Grenen ikke kan bære Frugt af sig selv, uden den bliver på Vintræet, således kunne I ikke heller, uden I blive i mig.</span> <span class="verse"><a name="5">5</a>Jeg er Vintræet, I ere Grenene. Den, som bliver i mig, og jeg i ham, han bærer megen Frugt; thi uden mig kunne I slet intet gøre.</span> <span class="verse"><a name="6">6</a>Om nogen ikke bliver i mig, han bliver udkastet som en Gren og visner; man sanker dem og kaster dem i Ilden, og de brændes.</span> <span class="verse"><a name="7">7</a>Dersom I blive i mig, og mine Ord blive i eder, da beder, om hvad som helst I ville, og det skal blive eder til Del.</span> <span class="verse"><a name="8">8</a>Derved er min Fader herliggjort, at I bære megen Frugt, og I skulle blive mine Disciple.</span> <span class="verse"><a name="9">9</a>Ligesom Faderen har elsket mig, så har også jeg elsket eder; bliver i min Kærlighed!</span> <span class="verse"><a name="10">10</a>Dersom I holde mine Befalinger, skulle I blive i min Kærlighed, ligesom jeg har holdt min Faders Befalinger og bliver i hans Kærlighed.</span> <span class="verse"><a name="11">11</a>Dette har jeg talt til eder, for at min Glæde kan være i eder, og eders Glæde kan blive fuldkommen.</span> <span class="verse"><a name="12">12</a>Dette er min Befaling, at I skulle elske hverandre, ligesom jeg har elsket eder.</span> <span class="verse"><a name="13">13</a>Større Kærlighed har ingen end denne, at han sætter sit Liv til for sine Venner.</span> <span class="verse"><a name="14">14</a>I ere mine Venner, dersom I gøre, hvad jeg befaler eder.</span> <span class="verse"><a name="15">15</a>Jeg kalder eder ikke længere Tjenere; thi Tjeneren ved ikke, hvad hans Herre gør; men eder har jeg kaldt Venner; thi alt det, som jeg har hørt af min Fader, har jeg kundgjort eder.</span> <span class="verse"><a name="16">16</a>I have ikke udvalgt mig, men jeg har udvalgt eder og sat eder til, at I skulle gå hen og bære Frugt, og eders Frugt skal blive ved, for at Faderen skal give eder, hvad som helst I bede ham om i mit Navn.</span> <span class="verse"><a name="17">17</a>Dette befaler jeg eder, at I skulle elske hverandre.</span> <span class="verse"><a name="18">18</a>Når Verden hader eder, da vid, at den har hadet mig førend eder.</span> <span class="verse"><a name="19">19</a>Vare I af Verden, da vilde Verden elske sit eget; men fordi I ikke ere af Verden, men jeg har valgt eder ud af Verden, derfor hader Verden eder.</span> <span class="verse"><a name="20">20</a>Kommer det Ord i Hu, som jeg har sagt eder: En Tjener er ikke større end sin Herre. Have de forfulgt mig, ville de også forfølge eder; have de holdt mit Ord, ville de også holde eders.</span> <span class="verse"><a name="21">21</a>Men alt dette ville de gøre imod eder for mit Navns Skyld, fordi de ikke kende den, som sendte mig.</span> <span class="verse"><a name="22">22</a>Dersom jeg ikke var kommen og havde talt til dem, havde de ikke Synd; men nu have de ingen Undskyldning for deres Synd.</span> <span class="verse"><a name="23">23</a>Den, som hader mig, hader også min Fader.</span> <span class="verse"><a name="24">24</a>Havde jeg ikke gjort de Gerninger iblandt dem, som ingen anden har gjort, havde de ikke Synd; men nu have de set dem og dog hadet både mig og min Fader.</span> <span class="verse"><a name="25">25</a>Dog, det Ord, som er skrevet i deres Lov, må opfyldes: De hadede mig uforskyldt.</span> <span class="verse"><a name="26">26</a>Men når Talsmanden kommer, som jeg skal sende eder fra Faderen, Sandhedens Ånd, som udgår fra Faderen, da skal han vidne om mig.</span> <span class="verse"><a name="27">27</a>Men også I skulle vidne; thi I vare med mig fra Begyndelsen."</span> </p></div</div></div></body></html>