<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/john">John</a> &gt <strong>Chapter 4</strong></div><p><span class="verse"><a name="1">1</a>Da Herren nu erfarede, at Farisæerne havde hørt, at Jesus vandt flere Disciple og døbte flere end Johannes</span> <span class="verse"><a name="2">2</a>(skønt Jesus ikke døbte selv, men hans Disciple):</span> <span class="verse"><a name="3">3</a>da forlod han Judæa og drog atter bort til Galilæa.</span> <span class="verse"><a name="4">4</a>Men han måtte rejse igennem Samaria.</span> <span class="verse"><a name="5">5</a>Han kommer da til en By i Samaria, som kaldes Sykar, nær ved det Stykke Land, som Jakob gav sin Søn Josef.</span> <span class="verse"><a name="6">6</a>Og der var Jakobs Brønd. Jesus satte sig da, træt af Rejsen, ned ved Brønden; det var ved den sjette Time.</span> <span class="verse"><a name="7">7</a>En samaritansk Kvinde kommer for at drage Vand op. Jesus siger til hende: "Giv mig noget at drikke!"</span> <span class="verse"><a name="8">8</a>Hans Disciple vare nemlig gåede bort til Byen for at købe Mad.</span> <span class="verse"><a name="9">9</a>Da siger den samaritanske Kvinde til ham: "Hvorledes kan dog du, som er en Jøde, bede mig, som er en samaritansk Kvinde, om noget at drikke?" Thi Jøder holde ikke Samkvem med Samaritanere.</span> <span class="verse"><a name="10">10</a>Jesus svarede og sagde til hende: "Dersom du kendte Guds Gave, og hvem det er, som siger til dig: Giv mig noget at drikke, da bad du ham, og han gav dig levende Vand."</span> <span class="verse"><a name="11">11</a>Kvinden siger til ham: "Herre! du har jo intet at drage op med, og Brønden er dyb; hvorfra har du da det levende Vand?</span> <span class="verse"><a name="12">12</a>Mon du er større end vor Fader Jakob, som har givet os Brønden, og han har selv drukket deraf og hans Børn og hans Kvæg?"</span> <span class="verse"><a name="13">13</a>Jesus svarede og sagde til hende: "Hver den, som drikker af dette Vand, skal tørste igen.</span> <span class="verse"><a name="14">14</a>Men den, som drikker af det Vand, som jeg giver ham, skal til evig Tid ikke tørste; men det Vand, som jeg giver ham, skal blive i ham en Kilde af Vand, som fremvælder til et evigt Liv."</span> <span class="verse"><a name="15">15</a>Kvinden siger til ham: "Herre! giv mig dette Vand, for at jeg ikke skal tørste og ikke komme hid for at drage op."</span> <span class="verse"><a name="16">16</a>Jesus siger til hende: "Gå bort, kald på din Mand, og kom hid!"</span> <span class="verse"><a name="17">17</a>Kvinden svarede og sagde: "Jeg har ingen Mand." Jesus siger til hende: "Med Rette sagde du: Jeg har ingen Mand.</span> <span class="verse"><a name="18">18</a>Thi du har haft fem Mænd; og han, som du nu har, er ikke din Mand.  Det har du sagt sandt."</span> <span class="verse"><a name="19">19</a>Kvinden siger til ham: "Herre! jeg ser, at du er en Profet.</span> <span class="verse"><a name="20">20</a>Vore Fædre have tilbedt på dette Bjerg, og I sige, at i Jerusalem er Stedet, hvor man bør tilbede."</span> <span class="verse"><a name="21">21</a>Jesus siger til hende: "Tro mig, Kvinde, at den Time kommer, da det hverken skal være på dette Bjerg eller i Jerusalem, at I tilbede Faderen.</span> <span class="verse"><a name="22">22</a>I tilbede det, I ikke kende; vi tilbede det, vi kende; thi Frelsen kommer fra Jøderne.</span> <span class="verse"><a name="23">23</a>Men den Time kommer, ja, den er nu, da de sande Tilbedere skulle tilbede Faderen i Ånd og Sandhed; thi det er sådanne Tilbedere, Faderen vil have.</span> <span class="verse"><a name="24">24</a>Gud er Ånd, og de, som tilbede ham, bør tilbede i Ånd og Sandhed."</span> <span class="verse"><a name="25">25</a>Kvinden siger til ham: "Jeg ved, at Messias kommer (hvilket betyder Kristus); når han kommer, skal han kundgøre os alle Ting."</span> <span class="verse"><a name="26">26</a>Jesus siger til hende: "Det er mig, jeg, som taler med dig."</span> <span class="verse"><a name="27">27</a>Og i det samme kom hans Disciple, og de undrede sig over, at han talte med en Kvinde; dog sagde ingen: "Hvad søger du?" eller: "Hvorfor taler du med hende?"</span> <span class="verse"><a name="28">28</a>Da lod Kvinden sin Vandkrukke stå og gik bort til Byen og siger til Menneskene der:</span> <span class="verse"><a name="29">29</a>"Kommer og ser en Mand, som har sagt mig alt det, jeg har gjort; mon han skulde være Kristus?"</span> <span class="verse"><a name="30">30</a>De gik ud af Byen og kom gående til ham.</span> <span class="verse"><a name="31">31</a>Imidlertid bade Disciplene ham og sagde: "Rabbi, spis!"</span> <span class="verse"><a name="32">32</a>Men han sagde til dem, jeg har Mad at spise, som I ikke kende."</span> <span class="verse"><a name="33">33</a>Da sagde Disciplene til hverandre: "Mon nogen har bragt ham noget at spise?"</span> <span class="verse"><a name="34">34</a>Jesus siger til dem: "Min Mad er, at jeg gør hans Villie, som udsendte mig, og fuldbyrder hans Gerning.</span> <span class="verse"><a name="35">35</a>Sige I ikke: Der er endnu fire Måneder, så kommer Høsten? Se, jeg siger eder, opløfter eders Øjne og ser Markene; de ere allerede hvide til Høsten.</span> <span class="verse"><a name="36">36</a>Den, som høster, får Løn og samler Frugt til et evigt Liv, så at de kunne glæde sig tilsammen, både den, som sår, og den, som høster.</span> <span class="verse"><a name="37">37</a>Thi her er det Ord sandt: En sår, og en anden høster.</span> <span class="verse"><a name="38">38</a>Jeg har udsendt eder at høste det, som I ikke have arbejdet på; andre have arbejdet, og I ere gåede ind i deres Arbejde."</span> <span class="verse"><a name="39">39</a>Men mange af Samaritanerne fra den By troede på ham på Grund af Kvindens Ord, da hun vidnede: "Han har sagt mig alt det, jeg har gjort."</span> <span class="verse"><a name="40">40</a>Da nu Samaritanerne kom til ham, bade de ham om at blive hos dem; og han blev der to Dage.</span> <span class="verse"><a name="41">41</a>Og mange flere troede for hans Ords Skyld.</span> <span class="verse"><a name="42">42</a>Og til Kvinden sagde de: "Vi tro nu ikke længer for din Tales Skyld; thi vi have selv hørt, og vi vide, at denne er sandelig Verdens Frelser."</span> <span class="verse"><a name="43">43</a>Men efter de to Dage gik han derfra til Galilæa.</span> <span class="verse"><a name="44">44</a>Thi Jesus vidnede selv, at en Profet ikke bliver æret i sit eget Fædreland.</span> <span class="verse"><a name="45">45</a>Da han nu kom til Galilæa, toge Galilæerne imod ham, fordi de havde set alt det, som han gjorde i Jerusalem på Højtiden; thi også de vare komne til Højtiden.</span> <span class="verse"><a name="46">46</a>Han kom da atter til Kana i Galilæa, hvor han havde gjort Vandet til Vin. Og der var en kongelig Embedsmand, hvis Søn lå syg i Kapernaum.</span> <span class="verse"><a name="47">47</a>Da denne hørte, at Jesus var kommen fra Judæa til Galilæa, gik han til ham og bad om, at han vilde komme ned og helbrede hans Søn; thi han var Døden nær.</span> <span class="verse"><a name="48">48</a>Da sagde Jesus til ham: "Dersom I ikke se Tegn og Undergerninger, ville I ikke tro."</span> <span class="verse"><a name="49">49</a>Embedsmanden siger til ham: "Herre! kom, før mit Barn dør."</span> <span class="verse"><a name="50">50</a>Jesus siger til ham: "Gå bort, din Søn lever." Og Manden troede det Ord, som Jesus sagde til ham, og gik bort.</span> <span class="verse"><a name="51">51</a>Men allerede medens han var på Hjemvejen, mødte hans Tjenere ham og meldte, at hans Barn levede.</span> <span class="verse"><a name="52">52</a>Da udspurgte han dem om den Time, i hvilken det var blevet bedre med ham; og de sagde til ham: "I Går ved den syvende time forlod Feberen ham."</span> <span class="verse"><a name="53">53</a>Da skønnede Faderen, at det var sket i den Time, da Jesus sagde til ham: "Din Søn lever;" og han troede selv og hele hans Hus.</span> <span class="verse"><a name="54">54</a>Dette var det andet Tegn, som Jesus gjorde, da han var kommen fra Judæa til Galilæa.</span> </p></div</div></div></body></html>