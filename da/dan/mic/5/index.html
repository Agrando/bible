<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/mic/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/mic">Micah</a> &gt <strong>Chapter 5</strong></div><p><span class="verse"><a name="1">1</a>Og du du Betlehems-Efrata, liden til at være blandt Judas Tusinder! Af dig skal udgå mig een til at være Hersker i Israel. Hans Udspring er fra fordum, fra Evigheds Dage.</span> <span class="verse"><a name="2">2</a>Derfor giver han dem hen, så længe til hun, som skal føde, føder, og Resten af hans Brødre vender hjem til Israeliterne.</span> <span class="verse"><a name="3">3</a>Han skal stå og vogte i HERRENs Kraft, i HERREN sin Guds høje Navn. De skal bo trygt, thi nu skal hans Storhed nå Jordens Grænser.</span> <span class="verse"><a name="4">4</a>Og han skal være Fred. Når Assur trænger ind i vort Land, og når han træder ind i vore Borge, stiller vi syv Hyrder imod ham og otte fyrstelige Mænd,</span> <span class="verse"><a name="5">5</a>som skal vogte Assurs Land med Sværd og Nimrods Land med Klinge. Og han skal fri os fra Assur, når han trænger ind i vort Land, træder ind på vore Enemærker.</span> <span class="verse"><a name="6">6</a>Da bliver Jakobs Rest i de mange Folkeslags Midte som Dug, der kommer fra HERREN, som Regnens Dråber på Græs, der ikke venter på nogen eller bier på Menneskens Børn.</span> <span class="verse"><a name="7">7</a>Da bliver Jakobs Rest blandt Folkene i de mange Folkeslags Midte som en Løve blandt Skovens Dyr, en Ungløve blandt Fårehjorde, der nedtramper, når den går frem, og sønderriver redningsløst.</span> <span class="verse"><a name="8">8</a>Din Hånd skal være over dine Uvenner, alle dine Fjender ryddes bort.</span> <span class="verse"><a name="9">9</a>På hin Dag, lyder det fra HERREN, udrydder jeg Hestene af dig, dine Stridsvogne gør jeg til intet.</span> <span class="verse"><a name="10">10</a>rydder Byerne bort i dit Land, river alle dine Fæstninger ned,</span> <span class="verse"><a name="11">11</a>rydder Trolddommen bort af din Hånd, Tegntydere får du ej mer;</span> <span class="verse"><a name="12">12</a>jeg rydder dine Billeder bort, Stenstøtterne bort af din Midte og du skal ikke mer tilbede dine Hænders Værk.</span> <span class="verse"><a name="13">13</a>Jeg udrydder dine Asjerer og lægger dine Afguder øde;</span> <span class="verse"><a name="14">14</a>i Vrede og Harme tager jeg Hævn over Folk, som ikke vil høre.</span> </p></div</div></div></body></html>