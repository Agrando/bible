<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/mic/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/mic">Micah</a> &gt <strong>Chapter 7</strong></div><p><span class="verse"><a name="1">1</a>Ve mig! Det går mig som ved ved Frugthøst, ved Vinhøstens Efterslæt: Ikke en Drue at spise, ej en Figen, min Sjæl har Lyst til!</span> <span class="verse"><a name="2">2</a>De fromme er svundet af Landet, ikke et Menneske er sanddru.  De lurer alle på Blod og jager hverandre med Net.</span> <span class="verse"><a name="3">3</a>Deres Hænder er flinke til ondt, Fyrsten kræver, Dommeren er villig for Betaling; Stormanden nævner, hvad han begærer; og derefter snor de det sammen.</span> <span class="verse"><a name="4">4</a>Den bedste er som en Tornebusk, den ærlige værre end en Tjørnehæk. Dine Vægteres Dag, din Hjemsøgelse kommer, af Rædsel rammes de nu.</span> <span class="verse"><a name="5">5</a>Tro ikke eders Næste, stol ikke. på en Ven, vogt Mundens Døre for hende. du favner!</span> <span class="verse"><a name="6">6</a>Thi Søn agter Fader ringe, Datter står Moder imod Svigerdatter Svigermoder, en Mand har sine Husfolk til Fjender.</span> <span class="verse"><a name="7">7</a>Men jeg vil spejde efter HERREN, jeg bier på min Frelses Gud; min Gud vil høre mig.</span> <span class="verse"><a name="8">8</a>Glæd dig ej over mig, min Fjende! Thi jeg faldt, men står op; om end jeg sidder i Mørke, er HERREN mit Lys.</span> <span class="verse"><a name="9">9</a>Jeg vil bære HERRENs Vrede - jeg synded jo mod ham - indtil han strider for mig og skaffer mig Ret; han fører mig ud i Lys, jeg skal skue hans Retfærd.</span> <span class="verse"><a name="10">10</a>Min Fjende skal se derpå og fyldes med Skam, han, som spørger mig: "Hvor er HERREN din Gud?". Mine Øjne skal med Skadefryd se ham, når han trampes ned som Skarn på Gaden.</span> <span class="verse"><a name="11">11</a>En Dag skal dine Mure bygges, en Dag skal Grænsen vides ud,</span> <span class="verse"><a name="12">12</a>en Dag skal man komme til dig lige fra Assur til Ægypten, lige fra Ægypten til Floden, fra Hav til Hav, fra Bjerg til Bjerg.</span> <span class="verse"><a name="13">13</a>Men Jorden og de, som bor derpå, lægges øde til Løn for deres Værk.</span> <span class="verse"><a name="14">14</a>Vogt med din Stav dit Folk, din Ejendoms Hjord, som bor for sig selv i Skoven, i Frugthavens Midte; lad dem græsse i Basan og Gilead som i gamle Dage!</span> <span class="verse"><a name="15">15</a>Giv os Undere at skue, som da du drog ud af Ægypten;</span> <span class="verse"><a name="16">16</a>lad Folkene se det og blues ved al deres Vælde, lægge Hånd på Mund, lad Ørene døves på dem!</span> <span class="verse"><a name="17">17</a>Lad dem slikke Støv som Slangen, som Jordens Kryb, rædde komme frem af deres Borge til HERREN vor Gud og ængstes og frygte for dig!</span> <span class="verse"><a name="18">18</a>Hvo er en Gud som du, der tilgiver Brøde, bærer over med Synd hos din Ejendoms Rest, ej evigt gemmer på Vrede, men gerne er nådig?</span> <span class="verse"><a name="19">19</a>Han vil atter forbarme sig over os, træde vor Brøde under Fod, du vil kaste alle vore Synder i Havets Dyb!</span> <span class="verse"><a name="20">20</a>Du vil vise Jakob Trofasthed, Abraham Nåde, som du svor vore Fædre til i fordums Dage.</span> </p></div</div></div></body></html>