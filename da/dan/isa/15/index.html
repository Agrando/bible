<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 15</strong></div><p><span class="verse"><a name="1">1</a>Et udsagn om Moab. Ak, Ar lægges øde ved Nat, det er ude med Moab, Kir lægges øde ved Nat, det er ude med Moab.</span> <span class="verse"><a name="2">2</a>Dibons Datter går op på Høje for at græde, oppe på Nebo og Medeba jamrer Moab; hvert et Hoved er skaldet, alt skæg skåret af,</span> <span class="verse"><a name="3">3</a>på Gader og oppe på Tage bærer de Sæk, på Torvene jamrer de alle, opløst i Gråd.</span> <span class="verse"><a name="4">4</a>Hesjbon og El'ale skriger, det høres til Jahaz. Derfor skælver Moabs Lænder, dets Sjæl er i Vånde.</span> <span class="verse"><a name="5">5</a>Hjertet skriger i Moab, man flygter til Zoar, til Eglat-Sjelisjija. Ak, grædende stiger de op ad Luthiths Skråning, undervejs til Horonajim opløfter de Jammerskrig;</span> <span class="verse"><a name="6">6</a>Nimrims Vande bliver Ødemarker, thi Græsset visner, Grønsværet svinder, Grønt er der ikke.</span> <span class="verse"><a name="7">7</a>Derfor slæber de Godset, de vandt, deres hengemte Ting over Vidjebækken.</span> <span class="verse"><a name="8">8</a>Ak, Nødråbet omspænder Moabs Land, dets Jamren når til Eglajim og Be'er-Elim;</span> <span class="verse"><a name="9">9</a>thi Dimons Vand er fuldt af Blod. Men jeg sender endnu mer over Dimon: en Løve over Moabs undslupne, Landets Rest.</span> </p></div</div></div></body></html>