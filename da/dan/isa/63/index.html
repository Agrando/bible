<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 63</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/63"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 63</strong></div><p><span class="verse"><a name="1">1</a>Hvem kommer der fra Edom, i Højrøde Klæder fra Bozra, han i det bølgende Klædebon, stolt i sin vældige Kraft?"Det er mig, som taler i Retfærd, vældig til at frelse!"</span> <span class="verse"><a name="2">2</a>Hvorfor er dit Klædebon rødt, dine Klæder som en Persetræders?</span> <span class="verse"><a name="3">3</a>"Jeg trådte Vinpersen ene, af Folkeslagene var ingen med mig; jeg trådte dem i min Vrede, tramped dem i min Harme; da sprøjted deres Blod på mine Klæder, jeg tilsøled hele min Klædning.</span> <span class="verse"><a name="4">4</a>Thi til Hævnens Dag stod min Hu, mit Genløsningsår var kommet.</span> <span class="verse"><a name="5">5</a>Jeg spejded, men ingen hjalp til, jeg studsed, men ingen stod mig bi. Da kom min Arm mig til Hjælp, og min Harme, den stod mig bi;</span> <span class="verse"><a name="6">6</a>jeg søndertrådte Folkeslag i Vrede, i Harme knuste jeg dem, deres Blod lod jeg strømme til Jorden."</span> <span class="verse"><a name="7">7</a>Jeg vil synge om HERRENs Nåde, kvæde hans Pris, efter alt, hvad HERREN har gjort os, huld imod Israels Hus, gjort os efter sin Miskundhed, sin Nådes Fylde.</span> <span class="verse"><a name="8">8</a>Han sagde: "De er jo mit Folk, de er Børn, som ej sviger." Og en Frelser blev han for dem</span> <span class="verse"><a name="9">9</a>i al deres Trængsel; intet Bud, ingen Engel, hans Åsyn frelste dem. I sin Kærlighed og Skånsel genløste han dem, han løfted og bar dem alle Fortidens Dage.</span> <span class="verse"><a name="10">10</a>Men de stred imod og bedrøved hans hellige Ånd; så blev han deres Fjende, han kæmped imod dem.</span> <span class="verse"><a name="11">11</a>Da tænkte hans Folk på gamle Dage, på Moses: "Hvor er han, som drog sit Småkvægs Hyrde op af Vandet? Hvor er han, som lagde sin hellige Ånd i hans Hjerte,</span> <span class="verse"><a name="12">12</a>lod vandre sin herlige Arm ved Moses's højre, kløvede Vandet for dem og vandt et evigt Navn,</span> <span class="verse"><a name="13">13</a>førte dem gennem Dybet som en Hest på Steppen?</span> <span class="verse"><a name="14">14</a>Som Kvæg, der går ned i dalen, snubled de ikke. Dem ledte HERRENs Ånd. Således ledte du dit Folk for at vinde dig et herligt Navn."</span> <span class="verse"><a name="15">15</a>Sku ned fra Himlen, se ud fra din hellige, herlige Bolig! Hvor er din Nidkærhed og Vælde, dit svulmende Hjerte, din Medynk? Hold dig ikke tilbage,</span> <span class="verse"><a name="16">16</a>du, som dog er vor Fader. Thi Abraham ved ej af os, Israel kendes ej ved os, men du er vor Fader, HERRE, "vor Genløser" hed du fra Evighed.</span> <span class="verse"><a name="17">17</a>Hvi leder du os vild fra dine Veje, HERRE, forhærder vort Hjerte mod din Frygt? Vend tilbage for dine Tjeneres, din Arvelods Stammers Skyld!</span> <span class="verse"><a name="18">18</a>Hvi har gudløse trådt i din Helligdom, vore Fjender nedtrampet dit Tempel?</span> <span class="verse"><a name="19">19</a>Vi er som dem, du aldrig har styret, over hvem dit Navn ej er nævnt.</span> </p></div</div></div></body></html>