<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 7</strong></div><p><span class="verse"><a name="1">1</a>Og det skete i de Dage da Akaz, Jotams Søn, Uzzijas Sønnesøn, var Konge i Juda, at Kong Rezin af Syrien og Remaljas Søn, kong Peka af Israel, drog op for at angribe Jerusalem, hvad de dog ikke var stærke nok til.</span> <span class="verse"><a name="2">2</a>Da det meldtes Davids Hus, at Syrerne havde lejret sig i Efraim, skjalv hans og hans Folks Hjerte, som Skovens Træer skælver for Vinden.</span> <span class="verse"><a name="3">3</a>Så sagde HERREN til Esajas: "Med din Søn Sjearjasjub" skal du gå Akaz i Møde ved Enden af Øvredammens Vandledning ved Vejen til Blegepladsen</span> <span class="verse"><a name="4">4</a>og sige til ham: Tag dig i Vare og hold dig i Ro! Frygt ikke og lad ikke dit Hjerte ængste sig for disse to rygende Brandstumper, for Rezins og Syriens og Remaljas Søns fnysende Vrede!</span> <span class="verse"><a name="5">5</a>Fordi Syrien, Efraim og Remaljas Søn har lagt onde Råd op imod dig og siger:</span> <span class="verse"><a name="6">6</a>Lad os drage op mod Juda og indjage det Skræk, lad os tilrive os det og gøre Tabeals Søn til Konge der!</span> <span class="verse"><a name="7">7</a>derfor, så siger den Herre HERREN: Det skal ikke lykkes; det skal ikke ske!</span> <span class="verse"><a name="8">8</a>Thi Syriens Hoved er Damaskus, og Damaskus's Hoved er Rezin, og om fem og tresindstyve År er Efraim knust og ikke længer et Folk.</span> <span class="verse"><a name="9">9</a>Og Efraims Hoved er Samaria, og Samarias Hoved er Remaljas Søn. Er I ikke troende, bliver I ikke boende."</span> <span class="verse"><a name="10">10</a>Fremdeles sagde HERREN til Akaz:</span> <span class="verse"><a name="11">11</a>"Kræv dig et Tegn af HERREN din Gud nede i Dødsriget eller oppe i Himmelen!"</span> <span class="verse"><a name="12">12</a>Men Akaz svarede: "Jeg kræver intet, jeg frister ikke HERREN."</span> <span class="verse"><a name="13">13</a>Da sagde Esajas: "Hør nu, Davids Hus! Er det eder ikke nok at trætte Mennesker, siden I også trætter min Gud?</span> <span class="verse"><a name="14">14</a>Derfor vil Herren selv give eder et Tegn: Se, Jomfruen bliver frugtsommelig og føder en Søn, og hun kalder ham Immanuel".</span> <span class="verse"><a name="15">15</a>Surmælk og Vildhonning skal være hans Føde, ved den Tid han ved at vrage det onde og vælge det gode;</span> <span class="verse"><a name="16">16</a>thi før Drengen ved at vrage det onde og vælge det gode, skal Landet, for hvis to Konger du gruer, være folketomt.</span> <span class="verse"><a name="17">17</a>Over dig, dit Folk og din Faders Hus vil Herren bringe Dage, hvis Lige ikke har været, siden Efraim rev sig løs fra Juda: Assyrerkongen!"</span> <span class="verse"><a name="18">18</a>På hin Dag skal HERREN fløjte ad Fluerne ved Udløbet af Ægyptens Strømme og ad Bierne i Assyrien;</span> <span class="verse"><a name="19">19</a>og de skal komme og alle til Hobe kaste sig over Dalkløfter og Klipperevner, over hvert Tjørnekrat og hvert Vandingssted.</span> <span class="verse"><a name="20">20</a>På hin Dag afrager Herren med en hinsides Floden lejet Ragekniv, Assyrerkongen, både Hovedhåret og Kroppens Hår; ja, selv Skægget skraber den af.</span> <span class="verse"><a name="21">21</a>På hin Dag kan en Mand holde sig en ung Ko og et Par Får;</span> <span class="verse"><a name="22">22</a>og på Grund af den megen Mælk, de giver, skal han spise Sur mælk; thi Surmælk og Vildhonning skal enhver, der er tilbage i Landet, spise.</span> <span class="verse"><a name="23">23</a>På hin Dag skal det ske, at hvert et Sted, hvor der nu er tusind Vinstokke, tusind Sekel Sølv værd, skal blive til Torn og Tidsel;</span> <span class="verse"><a name="24">24</a>med Pil og Bue kommer man der, thi hele Landet skal blive til Torn og Tidsel;</span> <span class="verse"><a name="25">25</a>og alle de Bjerge, der nu dyrkes med Hakke, skal man holde sig fra af Frygt for Torn og Tidsel. Det bliver Overdrev for Okser og trædes ned af Får.</span> </p></div</div></div></body></html>