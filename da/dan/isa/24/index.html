<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 24</strong></div><p><span class="verse"><a name="1">1</a>Se, HERREN gør Jorden tom og øde og vender op og ned på dens Overflade, han spreder dens Beboere;</span> <span class="verse"><a name="2">2</a>det går Lægfolk som Præst, Træl som Herre, Trælkvinde som Frue, Køber som Sælger, Långiver som Låntager, Ågerkarl som Skyldner.</span> <span class="verse"><a name="3">3</a>Jorden tømmes og plyndres i Bund og Grund, thi HERREN har talet dette Ord.</span> <span class="verse"><a name="4">4</a>Jorden blegner og segner, Jorderig sygner og segner, Jordens Højder sygner hen.</span> <span class="verse"><a name="5">5</a>Vanhellig blev Jorden under dem, som bor der, thi Lovene krænked de, overtrådte Budet, brød den evige Pagt.</span> <span class="verse"><a name="6">6</a>Derfor fortærer Forbandelse Jorden, og bøde må de, som bor der. Derfor svides Jordens Beboere bort, kun få af de dødelige levnes.</span> <span class="verse"><a name="7">7</a>Druesaften sørger, Vinranken sygner alle de hjertensglade sukker;</span> <span class="verse"><a name="8">8</a>Håndpaukens Klang er endt, de jublendes Larm hørt op, endt er Citrens Klang.</span> <span class="verse"><a name="9">9</a>De drikker ej Vin under Sang, besk smager den stærke Drik.</span> <span class="verse"><a name="10">10</a>Den øde Stad ligger nedbrudt, stængt er hver Boligs Indgang.</span> <span class="verse"><a name="11">11</a>Man jamrer over Vinen på Gaden, bort er al Glæde svundet; landflygtig er Landets Fryd.</span> <span class="verse"><a name="12">12</a>I Byen er Øde tilbage, og Porten er hugget i Splinter.</span> <span class="verse"><a name="13">13</a>Thi på Jorden midt iblandt Folkene går det, som når Olietræets Frugt slås ned, som ved Efterslæt, når Vinen er høstet:</span> <span class="verse"><a name="14">14</a>Disse opløfter Røsten, jubler over HERRENs Storhed, råber fra Vesten:</span> <span class="verse"><a name="15">15</a>"Derfor skal I ære HERREN i Østen, på Havets Strande HERRENs, Israels Guds, Navn!"</span> <span class="verse"><a name="16">16</a>Fra Jordens Grænse hører vi Lovsange: "Hil den retfærdige!"  Men jeg siger: Jeg usle, jeg usle, ve mig, Ransmænd raner, Ransmænd raner Ran,</span> <span class="verse"><a name="17">17</a>Gru og Grav og Garn over dig, som bor på Jorden!</span> <span class="verse"><a name="18">18</a>Den, der flygter for Gru, skal falde i Grav, og den, der når op af Grav, skal fanges i Garn. Thi Sluserne oventil åbnes, og Jordens Grundvolde vakler.</span> <span class="verse"><a name="19">19</a>Jorden smuldrer og smuldrer, Jorden gynger og gynger, Jorden skælver og skælver;</span> <span class="verse"><a name="20">20</a>Jorden raver og raver som drukken og svajer som Vogterens Hytte; tungt ligger dens Brøde på den, den segner og rejser sig ikke.</span> <span class="verse"><a name="21">21</a>På hin Dag hjemsøger HERREN Himlens Hær i Himlen og Jordens Konger på Jorden.</span> <span class="verse"><a name="22">22</a>De slæbes i Fængsel som Fanger, holdes under Lås og Lukke og straffes lang Tid efter.</span> <span class="verse"><a name="23">23</a>Månen blues og Solen skæmmes, thi Hærskarers HERRE viser, han er Konge på Zions Bjerg, i Jerusalem; for hans Ældstes Øjne er Herlighed.</span> </p></div</div></div></body></html>