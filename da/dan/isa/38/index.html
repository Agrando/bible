<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 38</strong></div><p><span class="verse"><a name="1">1</a>Ved den Tid blev Ezekias dødssyg. Da kom Profeten Esajas, Amoz's Søn, til ham og sagde: "Så siger HERREN: Beskik dit Hus, thi du skal dø og ikke leve!"</span> <span class="verse"><a name="2">2</a>Da vendte han Ansigtet om mod Væggen og bad således til HERREN:</span> <span class="verse"><a name="3">3</a>"Ak, HERRE, kom dog i Hu, hvorledes jeg har vandret for dit Åsyn i Oprigtighed og med helt Hjerte og gjort, hvad der er godt i dine Øjne!" Og Ezekias græd højt.</span> <span class="verse"><a name="4">4</a>Da kom HERRENs Ord til Esajas således:</span> <span class="verse"><a name="5">5</a>"Gå hen og sig til Ezekias: Så siger HERREN, din Fader Davids Gud: Jeg har hørt din Bøn, jeg har set dine Tårer! Se, jeg vil lægge femten År til dit Liv</span> <span class="verse"><a name="6">6</a>og udfri dig og denne By af Assyrerkongens Hånd og værne om denne By!</span> <span class="verse"><a name="7">7</a>Og Tegnet fra HERREN på, at HERREN vil udføre, hvad han har sagt, skal være dig dette:</span> <span class="verse"><a name="8">8</a>Se, jeg vil lade Skyggen gå de Streger tilbage, som den har flyttet sig med Solen på Akaz's Solur, ti Streger!" Da gik Solen de ti Streger, som den havde flyttet sig, tilbage på Soluret.</span> <span class="verse"><a name="9">9</a>En Bøn af Kong Ezekias af Juda, da han var syg og kom sig af sin Sygdom:</span> <span class="verse"><a name="10">10</a>Jeg tænkte: Bort må jeg gå i min bedste Alder, hensættes i Dødsrigets Porte mine sidste År.</span> <span class="verse"><a name="11">11</a>Jeg tænkte: Ej skuer jeg HERREN i de levendes Land, ser ingen Mennesker mer blandt Skyggerigets Folk;</span> <span class="verse"><a name="12">12</a>min Bolig er nedbrudt, ført fra mig som Hyrdernes Telt, som en Væver sammenrulled du mit Liv og skar det fra Tråden. Du ofrer mig fra Dag til Nat, 13 jeg skriger til daggry; som en Løve knuser han alle Benene i mig; du giver mig ben fra Dag til Nat.</span> <span class="verse"><a name="13">13</a>Jeg klynker som klagende Svale, sukker som Duen, jeg skuer med Tårer mod Himlen: HERRE, jeg trænges, vær mig Borgen!</span> <span class="verse"><a name="14">14</a>Hvad skal jeg,sige? Han talede til mig og selv greb han ind. For Bitterhedens Skyld i min Sjæl vil jeg vandre sagtelig alle mine År.</span> <span class="verse"><a name="15">15</a>Herre, man skal bære Bud derom til alle kommende Slægter.  Opliv min Ånd, helbred mig og gør mig karsk!</span> <span class="verse"><a name="16">16</a>Se, Bitterhed, Bitterhed blev mig til Fred. Og du skåned min Sjæl for Undergangens Grav; thi alle mine Synder kasted du bag din Ryg.</span> <span class="verse"><a name="17">17</a>Thi Dødsriget takker dig ikke, dig lover ej Døden, på din Miskundbed håber ej de, der synker i Graven.</span> <span class="verse"><a name="18">18</a>Men den levende, den levende takker dig som jeg i Dag. Om din Trofasthed taler Fædre til deres Børn.</span> <span class="verse"><a name="19">19</a>HERRE, frels os! Så vil vi røre Strengene alle vore Levedage ved HERRENs Hus.</span> <span class="verse"><a name="20">20</a>Da bød Esajas, at man skulde tage en Figenkage og lægge den som Plaster på det syge Sted, for at han kunde blive rask.</span> <span class="verse"><a name="21">21</a>Og Ezekias sagde: "Hvad er Tegnet på, at jeg skal gå op til HERRENs Hus?"</span> </p></div</div></div></body></html>