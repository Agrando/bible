<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 64</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/64"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 64</strong></div><p><span class="verse"><a name="1">1</a>Som Vokset smelter i Ild, så lad Ild fortære dine Fjender, at dit Navn må kendes iblandt dem, og Folkene bæve for dit Åsyn,</span> <span class="verse"><a name="2">2</a>når du gør Undere, vi ikke vented, du stiger ned, for dit Åsyn vakler Bjergene</span> <span class="verse"><a name="3">3</a>og som ingen Sinde er hørt. Intet Øre har hørt, intet Øje har set en Gud uden dig, som hjælper den, der håber på ham.</span> <span class="verse"><a name="4">4</a>Du ser til dem, der øver Retfærd og kommer dine Veje i Hu. Men se, du blev vred, og vi synded, og skyldige blev vi derved.</span> <span class="verse"><a name="5">5</a>Som urene blev vi til Hobe, som en tilsølet Klædning al vor Retfærd. Vi visnede alle som løvet, vort Brøde bortvejred os som Vinden.</span> <span class="verse"><a name="6">6</a>Ingen påkaldte dit Navn, tog sig sammen og holdt sig til dig; thi du skjulte dit Åsyn for os og gav os vor Brøde i Vold.</span> <span class="verse"><a name="7">7</a>Men du, o HERRE, er dog vor Fader, vi er Leret, og du har dannet os, Værk af din Hånd er vi alle.</span> <span class="verse"><a name="8">8</a>Vredes ej, HERRE, så såre, kom ej evigt Brøde i Hu, se dog til, vi er alle dit Folk!</span> <span class="verse"><a name="9">9</a>Dine hellige Byer er Ørk, Zion er blevet en Ørk, Jerusalem ligger i Grus;</span> <span class="verse"><a name="10">10</a>vort hellige, herlige Tempel, hvor Fædrene priste dig, er blevet Luernes Rov, en Grushob er alt, hvad vi elskede.</span> <span class="verse"><a name="11">11</a>Ser du roligt HERRE, på sligt, kan du tie og bøje os så dybt?</span> <span class="verse"><a name="12">12</a>Gid du sønderrev Himlen og steg ned, så Bjergene vakled for dit Åsyn!</span> </p></div</div></div></body></html>