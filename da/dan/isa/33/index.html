<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 33</strong></div><p><span class="verse"><a name="1">1</a>Ve dig, du Hærværksmand, selv ikke hærget, du Ransmand, skånet for Ran! Når dit Hærværk er endt, skal du hærges, når din Ranen har Ende, skal der ranes fra dig!</span> <span class="verse"><a name="2">2</a>HERRE, vær os nådig, vi bier på dig, vær du vor Arm hver Morgen, vor Frelse i Nødens Stund!</span> <span class="verse"><a name="3">3</a>For Bulderet må Folkeslag fly; når du rejser dig, splittes Folkene.</span> <span class="verse"><a name="4">4</a>Som Græshopper bortriver, bortrives Bytte, man styrter derover som Græshoppesværme.</span> <span class="verse"><a name="5">5</a>Ophøjet er HERREN, thi han bor i det høje, han fylder Zion med Ret og Retfærd.</span> <span class="verse"><a name="6">6</a>Trygge Tider skal du have, en Frelsesrigdom er Visdom og Indsigt, HERRENs Frygt er din Skat.</span> <span class="verse"><a name="7">7</a>Se, deres Helte skriger derude, Fredens Sendebud græder bittert;</span> <span class="verse"><a name="8">8</a>Vejene er øde, vejfarende borte. Han brød sin Pagt, agted Byer ringe, Mennesker regned han ikke.</span> <span class="verse"><a name="9">9</a>Landet blegner og sygner, Libanon skæmmes og visner; Saron er som en Ørken, Basan og Karmel uden Løv.</span> <span class="verse"><a name="10">10</a>Nu står jeg op, siger HERREN, nu vil jeg rejse mig, nu træde frem!</span> <span class="verse"><a name="11">11</a>I undfanger Strå og føder Halm, eders Ånde er Ild, der fortærer jer selv;</span> <span class="verse"><a name="12">12</a>til Kalk skal Folkene brændes som afhugget Torn, der brænder i Ild.</span> <span class="verse"><a name="13">13</a>Hvad jeg gør, skal rygtes til fjerne Folk, nære skal kende min Vælde.</span> <span class="verse"><a name="14">14</a>På Zion skal Syndere bæve, Niddinger gribes af Skælven: "Hvem kan bo ved fortærende Ild, hvem kan bo ved evige Bål?"</span> <span class="verse"><a name="15">15</a>Den, der vandrer i Retfærd og taler oprigtigt, ringeagter Vinding, vundet ved Uret, vægrer sig ved at tage mod Gave, tilstopper Øret over for Blodråd og lukker Øjnene over for det onde -</span> <span class="verse"><a name="16">16</a>højt skal en sådan bo, hans Værn skal Klippeborge være; han får sit Brød, og Vand er ham sikret.</span> <span class="verse"><a name="17">17</a>Dine Øjne får Kongen at se i hans Skønhed, de skuer et vidtstrakt Land.</span> <span class="verse"><a name="18">18</a>Dit Hjerte skal tænke på Rædselen: "Hvor er nu han, der talte og vejede, han, der talte Tårnene?"</span> <span class="verse"><a name="19">19</a>Du ser ej det vilde Folk med dybt, uforståeligt Mål, med stammende, ufattelig Tunge.</span> <span class="verse"><a name="20">20</a>Se på Zion, vore Højtiders By! Dine Øjne skal skue Jerusalem, et sikkert Lejrsted, et Telt, der ej flytter, hvis Pæle aldrig rykkes op, hvis Snore ej rives over.</span> <span class="verse"><a name="21">21</a>Nej der træder HERRENs Bæk for os i Floders og brede Strømmes Sted; der kan ej Åreskib gå, ej vældigt Langskib sejle.</span> <span class="verse"><a name="22">22</a>Thi HERREN er vor Dommer, HERREN er vor Hersker, HERREN er vor Konge, han bringer os Frelse.</span> <span class="verse"><a name="23">23</a>Slapt hænger dit Tovværk, det holder ej Råen og spænder ej Sejlet. Da uddeles røvet Bytte i Overflod, halte tager Del i Rovet.</span> <span class="verse"><a name="24">24</a>Ingen Indbygger siger: "Jeg er syg!" Folket der har sin Synd forladt.</span> </p></div</div></div></body></html>