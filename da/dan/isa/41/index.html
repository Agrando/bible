<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 41</strong></div><p><span class="verse"><a name="1">1</a>Hør mig i Tavshed, I fjerne Strande, lad Folkene hente ny Kraft, komme hid og tage til Orde, lad os sammen gå frem for Retten!</span> <span class="verse"><a name="2">2</a>Hvo vakte i Østen ham, hvis Fod går fra Sejr til Sejr, hvo giver Folk i hans Vold og gør ham til Kongers Hersker? Han gør deres Sværd til Støv, deres Buer til flagrende Strå,</span> <span class="verse"><a name="3">3</a>forfølger dem, går uskadt frem ad en Vej, hans Fod ej har trådt.</span> <span class="verse"><a name="4">4</a>Hvo gjorde og virkede det? Han, som længst kaldte Slægterne frem, jeg, HERREN, som er den første og end hos de sidste den samme.</span> <span class="verse"><a name="5">5</a>Fjerne Strande så det med Gru, den vide Jord følte Rædsel, de nærmede sig og kom.</span> <span class="verse"><a name="6">6</a>Den ene hjælper den anden og siger: "Broder, fat Mod!"</span> <span class="verse"><a name="7">7</a>Mesteren opmuntrer Guldsmeden, Glatteren ham, der hamrer; Lodningen tager han god og sømmer det fast, så det står.</span> <span class="verse"><a name="8">8</a>Men Israel, du min Tjener, Jakob, hvem jeg har udvalgt, Ætling af Abraham, min Ven -</span> <span class="verse"><a name="9">9</a>hvem jeg tog fra Jordens Grænser og kaldte fra dens fjerneste Kroge, til hvem jeg sagde: "Du min Tjener, som jeg valgte og ikke vraged":</span> <span class="verse"><a name="10">10</a>Frygt ikke, thi jeg er med dig, vær ej rådvild, thi jeg er din Gud! Med min Retfærds højre styrker, ja hjælper, ja støtter jeg dig.</span> <span class="verse"><a name="11">11</a>Se, Skam og Skændsel får alle, som er dig fjendske, til intet bliver de, der trætter med dig, de forgår.</span> <span class="verse"><a name="12">12</a>Du søger, men finder ej dem, der kives med dig, til intet, til Luft bliver de, der strides med dig.</span> <span class="verse"><a name="13">13</a>Thi jeg, som er HERREN din Gud, jeg griber din Hånd, siger til dig: Frygt kun ikke, jeg er din Hjælper.</span> <span class="verse"><a name="14">14</a>Frygt ikke, Jakob, du Orm, Israel, du Kryb! Jeg hjælper dig, lyder det fra HERREN, din Genløser er Israels Hellige.</span> <span class="verse"><a name="15">15</a>Se, jeg gør dig til Tærskeslæde, en ny med mange Tænder; du skal tærske og knuste Bjerge, og Høje skal du gøre til Avner;</span> <span class="verse"><a name="16">16</a>du kaster dem, Vinden tager dem, Stormen hvirvler dem bort.  Men du skal juble i HERREN, rose dig af Israels Hellige.</span> <span class="verse"><a name="17">17</a>Forgæves søger de arme og fattige Vand, deres Tunge brænder af Tørst; jeg, HERREN, vil bønhøre dem, dem svigter ej Israels Gud.</span> <span class="verse"><a name="18">18</a>Fra nøgne Høje sender jeg Floder og Kilder midt i Dale; Ørkenen gør jeg til Vanddrag, det tørre Land til Væld.</span> <span class="verse"><a name="19">19</a>I Ørkenen giver jeg Cedre, Akacier, Myrter, Oliven; i Ødemark sætter jeg Cypresser tillige med Elm og Gran,</span> <span class="verse"><a name="20">20</a>at de må se og kende, mærke sig det og indse, at HERRENs Hånd har gjort det, Israels Hellige skabt det.</span> <span class="verse"><a name="21">21</a>Fremlæg eders Sag, siger HERREN, kom med Bevis! siger Jakobs Konge.</span> <span class="verse"><a name="22">22</a>De træde nu frem og forkynde os, hvad der herefter skal ske. Sig frem, hvad I har forudsagt, at vi kan granske derover og se, hvad Udfald det fik; eller kundgør os, hvad der kommer!</span> <span class="verse"><a name="23">23</a>Forkynd, hvad der siden vil ske, at vi kan se, I er Guder! Gør noget, godt eller ondt, så måler vi os med hinanden!</span> <span class="verse"><a name="24">24</a>Se, I er intet, eders Gerning Luft, vederstyggelig, hvo eder vælger.</span> <span class="verse"><a name="25">25</a>Jeg vakte ham fra Norden, og han kom, jeg kaldte ham fra Solens Opgang. Han nedtramper Fyrster som Dynd, som en Pottemager ælter sit Ler.</span> <span class="verse"><a name="26">26</a>Hvo forkyndte det før, så vi vidste det, forud, så vi sagde: "Han fik Ret!" Nej, ingen har forkyndt eller sagt det, ingen har hørt eders Ord.</span> <span class="verse"><a name="27">27</a>Først jeg har forkyndt det for Zion, sendt Jerusalem Glædesbud.</span> <span class="verse"><a name="28">28</a>Jeg ser mig om der er ingen, ingen af dem ved Råd, så de svarer mig på mit Spørgsmål.</span> <span class="verse"><a name="29">29</a>Se, alle er de intet, deres Værker Luft, deres Billeder Vind og Tomhed.</span> </p></div</div></div></body></html>