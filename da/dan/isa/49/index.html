<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 49</strong></div><p><span class="verse"><a name="1">1</a>Hør mig, I fjerne Strande, lyt til, I Folk i det fjerne! HERREN har fra Moders Liv kaldt mig, fra Moders Skød nævnet mit Navn;</span> <span class="verse"><a name="2">2</a>til et skarpt Sværd gjorde han min Mund og skjulte mig i Skyggen af sin Hånd, til en sleben Pil har han gjort mig og gemt mig i sit Kogger,</span> <span class="verse"><a name="3">3</a>sagt til mig: "Du er min Tjener, Israel, ved hvem jeg vinder Ære."</span> <span class="verse"><a name="4">4</a>Jeg sagde: "Min Møje er spildt, på Tomhed og Vind sled jeg mig op dog er min Ret hos HERREN, min Løn er hos min Gud."</span> <span class="verse"><a name="5">5</a>Og nu siger HERREN, som danned mig fra Moders Liv til sin Tjener for at hjemføre Jakob til ham og samle Israel til ham og i HERRENs Øjne er jeg æret, min Gud er blevet min Styrke -</span> <span class="verse"><a name="6">6</a>han siger: "For lidt for dig som min Tjener at rejse jakobs Stammer og hjemføre Israels frelste! Jeg gør dig til Hedningers Lys, at min Frelse må nå til Jordens Ende."</span> <span class="verse"><a name="7">7</a>Så siger HERREN, Israels Genløser, dets Hellige, til den dybt foragtede, skyet af Folk, Herskernes Træl: Konger skal se det og rejse sig, Fyrster skal kaste sig ned for HERRENs Skyld, den trofaste, Israels Hellige, der udvælger dig.</span> <span class="verse"><a name="8">8</a>Så siger HERREN: Jeg hører dig i Nådens Stund, jeg hjælper dig på Frelsens Dag, vogter dig og gør dig til Folkepagt for at rejse Landet igen, udskifte øde Lodder</span> <span class="verse"><a name="9">9</a>og sige til de bundne: "Gå ud!" til dem i Mørket: "Kom frem!" Græs skal de finde langs Vejene, Græsgang på hver nøgen Høj;</span> <span class="verse"><a name="10">10</a>de hungrer og tørster ikke, dem stikker ej Hede og Sol. Thi deres Forbarmer fører dem, leder dem til Kildevæld;</span> <span class="verse"><a name="11">11</a>jeg gør alle Bjerge til Vej, og alle Stier skal højnes.</span> <span class="verse"><a name="12">12</a>Se, nogle kommer langvejsfra, nogle fra Nord og Vest, nogle fra Sinims Land.</span> <span class="verse"><a name="13">13</a>Jubler, I Himle, fryd dig, du Jord, I Bjerge, bryd ud i Jubel! Thi HERREN trøster sit Folk, forbarmer sig over sine arme.</span> <span class="verse"><a name="14">14</a>Dog siger Zion: "HERREN har svigtet mig, Herren har glemt mig!"</span> <span class="verse"><a name="15">15</a>Glemmer en Kvinde sit diende Barn, en Moder, hvad hun bar under Hjerte? Ja, selv om de kunde glemme, jeg glemmer ej dig.</span> <span class="verse"><a name="16">16</a>Se, i mine Hænder har jeg tegnet dig, dine Mure har jeg altid for Øje.</span> <span class="verse"><a name="17">17</a>Dine Børn kommer ilende; de, som nedbrød og lagde dig øde, går bort.</span> <span class="verse"><a name="18">18</a>Løft Øjnene, se dig om, de samles, kommer alle til dig. Så sandt jeg lever, lyder det fra HERREN: Du skal bære dem alle som Smykke, binde dem som Bruden sit Bælte.</span> <span class="verse"><a name="19">19</a>Thi dine Tomter og Grusdynger, dit hærgede Land ja, nu er du Beboerne for trang; de, som åd dig, er borte;</span> <span class="verse"><a name="20">20</a>end skal du høre dem sige, din Barnløsheds Børn: "Her er for trangt, så flyt dig, at jeg kan sidde!"</span> <span class="verse"><a name="21">21</a>Da tænker du i dit Hjerte: "Hvo fødte mig dem? Jeg var jo barnløs og gold, landflygtig og bortstødt, hvo fostrede dem? Ene sad jeg tilbage, hvor kommer de fra?"</span> <span class="verse"><a name="22">22</a>Så siger den Herre HERREN: Se, jeg løfter min Hånd for Folkene, rejser mit Banner for Folkeslag, og de bringer dine Sønner i Favnen, dine Døtre bæres på Skulder.</span> <span class="verse"><a name="23">23</a>Konger bliver Fosterfædre for dig, deres Dronninger skal være dine Ammer. De kaster sig på Ansigtet for dig, slikker dine Fødders Støv. Du skal kende, at jeg er HERREN; de, som bier på mig, bliver ikke til Skamme.</span> <span class="verse"><a name="24">24</a>Kan Bytte fratages en Helt, kan den stærkes Fanger slippe bort?</span> <span class="verse"><a name="25">25</a>Thi så siger HERREN: Om Fanger end fratages Helten, slipper Bytte end bort fra den stærke, jeg strider mod dem, der strider mod dig, og dine Børn vil jeg frelse.</span> <span class="verse"><a name="26">26</a>Dem, der trænger dig, lader jeg æde deres eget Kød, deres Blod skal de drikke som Most; REN, er din Frelser, din Genløser Jakobs Vældige.</span> </p></div</div></div></body></html>