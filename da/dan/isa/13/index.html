<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 13</strong></div><p><span class="verse"><a name="1">1</a>Et Udsagn om Babel, som Esajas, Amoz's Søn skuede:</span> <span class="verse"><a name="2">2</a>Rejs Banner på et nøgent Bjerg, råb også til dem, vink, så de drager igennem Fyrsternes Porte!</span> <span class="verse"><a name="3">3</a>Jeg har opbudt min viede Hær til at tjene min Vrede og kaldt mine Helte hid, de jublende, stolte.</span> <span class="verse"><a name="4">4</a>Hør i Bjergene Larm som af talrigt Krigsfolk, hør, hvor det buldrer af Riger, af samlede Folk! Hærskarers HERRE er ved at mønstre sin Krigshær.</span> <span class="verse"><a name="5">5</a>De kommer fra fjerne Egne, fra Himlens Grænse, HERREN og hans Vredes Værktøj for at hærge al Jorden.</span> <span class="verse"><a name="6">6</a>Jamrer, thi HERRENs Dag er nær, den kommer som Vold fra den Vældige.</span> <span class="verse"><a name="7">7</a>Derfor slappes hver Hånd, hvert Menneskehjerte smelter,</span> <span class="verse"><a name="8">8</a>de ræddes, gribes af Veer og Smerter, vånder sig som fødende Kvinde; de stirrer i Angst på hverandre med blussende røde Kinder.</span> <span class="verse"><a name="9">9</a>Se, HERRENs Dag kommer, grum, med Harme og brændende Vrede; Jorden gør den til Ørk og rydder dens Synder bort.</span> <span class="verse"><a name="10">10</a>Thi Himlens Stjerner og Billeder udsfråler ej deres Lys, mørk rinder Solen op, og Månen skinner ikke.</span> <span class="verse"><a name="11">11</a>Jeg hjemsøger Jorden for dens Ondskab, de gudløse for deres Brøde, gør Ende på frækkes Overmod, bøjer Voldsmænds Hovmod.</span> <span class="verse"><a name="12">12</a>En Mand gør jeg sjældnere end Guld og et Menneske end Ofirs Guld.</span> <span class="verse"><a name="13">13</a>Derfor bæver Himlen, og Jorden flytter sig skælvende ved Hærskarers HERREs Harme på hans brændende Vredes Dag.</span> <span class="verse"><a name="14">14</a>Og som en skræmt Gazel, som Får, der ej holdes i Flok, skal hver søge hjem til sit Folk, og hver skal fly til sit Land.</span> <span class="verse"><a name="15">15</a>Enhver, der indhentes, spiddes, enhver, der gribes, falder for Sværdet;</span> <span class="verse"><a name="16">16</a>deres spæde knuses for deres Øjne, Husene plyndres, Kvinderne skændes.</span> <span class="verse"><a name="17">17</a>Se, imod dem rejser jeg Mederne, som agter Sølv for intet og ej regner Guld for noget.</span> <span class="verse"><a name="18">18</a>Deres Buer fælder de unge, Livsfrugt skåner de ej, med Børn har deres Øjne ej Medynk.</span> <span class="verse"><a name="19">19</a>Det går med Babel, Rigernes Krone, Kaldæernes stolte Pryd, som dengang Gud omstyrtede Sodoma og Gomorra.</span> <span class="verse"><a name="20">20</a>Det skal aldrig i Evighed bebos, ej bebygges fra Slægt til Slægt; der telter Araberen ikke, der lejrer Hyrder sig ej;</span> <span class="verse"><a name="21">21</a>men Vildkatte lejrer sig der, og Husene fyldes med Ugler; der holder Strudsene til, og Bukketroldene springer;</span> <span class="verse"><a name="22">22</a>Sjakaler tuder i Borgene, Hyæner i de yppige Slotte. Dets Time stunder nu til, dets Dage bliver ej mange.</span> </p></div</div></div></body></html>