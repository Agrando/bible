<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 57</strong></div><p><span class="verse"><a name="1">1</a>Den retfærdige omkom, og ingen tænkte derover, fromme Mænd reves bort, det ænsede ingen; thi bort blev den retfærdige revet for Ondskabens Skyld</span> <span class="verse"><a name="2">2</a>og gik ind til Fred; på Gravlejet hviler nu de, som vandrede ret.</span> <span class="verse"><a name="3">3</a>Men I, kom nu her, I Troldkvindens Børn, I, Horkarls og Skøges Yngel:</span> <span class="verse"><a name="4">4</a>Hvem er det, I spotter? Hvem vrænger I Mund, hvem rækker I Tunge ad? Er I ej Syndens Børn og Løgnens Yngel?</span> <span class="verse"><a name="5">5</a>I, som er i Brynde ved Ege, under hvert grønt Træ, I, som slagter Børn i Dale. i Klippernes Kløfter!</span> <span class="verse"><a name="6">6</a>Dalenes glatte Sten er din Del og din Lod, du udgyder Drikofre for dem, bringer dem Gaver. Skal jeg være tilfreds med sligt?</span> <span class="verse"><a name="7">7</a>På høje og knejsende Bjerge redte du Leje, også der steg du op for at slagte dit Offer;</span> <span class="verse"><a name="8">8</a>bag Døren og Dørens Stolpe satte du dit Tegn; thi du sveg mig og blotted dig, steg op, gjorde lejet bredt, købte Samlejets Elskov af dem, så deres Skam;</span> <span class="verse"><a name="9">9</a>du salved dig med Olie for Molok og ødsled med Røgelse, sendte dine Bud til det fjerne, steg ned til Dødsriget,</span> <span class="verse"><a name="10">10</a>du blev træt af den lange Vej, men opgav ej Ævred; du samlede atter din Kraft og gav ikke op.</span> <span class="verse"><a name="11">11</a>For hvem var du ræd og angst? Thi på Løgn var du inde, og mig kom du ikke i Hu, brød dig ikke om mig. Jeg er jo stum og blind, mig frygted du ikke.</span> <span class="verse"><a name="12">12</a>Ja, jeg vil forkynde din Retfærd og dine Gerninger;</span> <span class="verse"><a name="13">13</a>din Gudeflok hjælper og redder dig ej på dit Råb; en Storm bortfejer dem alle, el Vindstød tager dem. Men den, der lider på mig, skal arve Landet og eje mit hellige Bjerg.</span> <span class="verse"><a name="14">14</a>Og det lyder: "Byg Vej, byg Vej og ban den. ryd Hindringer bort for mit Folk!"</span> <span class="verse"><a name="15">15</a>Thi så siger den højt ophøjede, som troner evigt, hvis Navn er "Hellig": I Højhed og Hellighed bor jeg, hos den knuste, i Ånden bøjede for at kalde de bøjedes Ånd og de knustes Hjerte til Live.</span> <span class="verse"><a name="16">16</a>Thi evigt går jeg ikke i Rette, evindelig vredes jeg ej; så vansmægted Ånden for mit Ansigt, Sjæle, som jeg har skabt,</span> <span class="verse"><a name="17">17</a>For hans Gridskheds Skyld blev jeg vred, slog ham og skjulte mig i Harme; han fulgte i Frafald sit Hjertes Vej.</span> <span class="verse"><a name="18">18</a>Jeg så hans Vej, men nu vil jeg læge og lede ham og give ham Trøst til Bod;</span> <span class="verse"><a name="19">19</a>hos de sørgende skaber jeg Læbernes Frugt, Fred, Fred for fjern og nær, siger HERREN, og nu vil jeg læge ham.</span> <span class="verse"><a name="20">20</a>Men de gudløse er som det oprørte Hav, der ikke kan komme til Ro, hvis Bølger opskyller Mudder og Dynd.</span> <span class="verse"><a name="21">21</a>De gudløse har ingen Fred, siger min Gud.</span> </p></div</div></div></body></html>