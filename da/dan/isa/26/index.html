<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 26</strong></div><p><span class="verse"><a name="1">1</a>På hin Dag skal denne Sang synges i Judas Land: "En stærk Stad har vi, til Frelse satte han Mur og Bolværk.</span> <span class="verse"><a name="2">2</a>Luk Portene op for et retfærdigt Folk, som gemmer på Troskab,</span> <span class="verse"><a name="3">3</a>hvis Sind er fast, som vogter på Fred, thi det stoler på dig.</span> <span class="verse"><a name="4">4</a>Stol for evigt på HERREN, thi HERREN er en evig Klippe.</span> <span class="verse"><a name="5">5</a>Thi han ydmyger dem, der bor i det høje, den knejsende By, styrter den til Jorden, lægger den i Støvet.</span> <span class="verse"><a name="6">6</a>De armes Fod, de ringes Trin skal træde den ned.</span> <span class="verse"><a name="7">7</a>Den retfærdiges Sti er jævn, du jævner den retfærdiges Vej.</span> <span class="verse"><a name="8">8</a>Ja, vi venter dig, HERRE, på dine Dommes Sti; til dit Navn og dit Ry står vor Sjæls Attrå.</span> <span class="verse"><a name="9">9</a>Min Sjæl attrår dig om Natten, min Ånd i mit indre søger dig. Thi når dine Domme rammer Jorden, lærer de; som bor på Jorderig, Retfærd.</span> <span class="verse"><a name="10">10</a>Vises der Nåde mod den gudløse, lærer han aldrig Retfærd; i Rettens Land gør han Uret og ser ikke HERRENs Højhed.</span> <span class="verse"><a name="11">11</a>HERRE, din Hånd er løftet, men de ser det ikke; lad dem med Skam se din Nidkærhed for Folket, lad dine Fjenders Ild fortære dem!</span> <span class="verse"><a name="12">12</a>HERRE, du skaffe os Fred, thi alt, hvad vi har udrettet, gjorde du for os.</span> <span class="verse"><a name="13">13</a>HERRE vor Gud, andre Herrer end du har hersket over os; men dit Navn alene priser vi.</span> <span class="verse"><a name="14">14</a>Døde bliver ikke levende, Dødninger står ikke op; derfor hjemsøgte og tilintetgjorde du dem og udslettede hvert et Minde om dem.</span> <span class="verse"><a name="15">15</a>Du har mangfoldiggjort Folket, HERRE, du har mangfoldiggjort Folket, du herliggjorde dig, du udvidede alle Landets Grænser.</span> <span class="verse"><a name="16">16</a>HERRE, i Nøden søgte de dig; de udgød stille Bønner, medens din Tugtelse var over dem.</span> <span class="verse"><a name="17">17</a>Som den frugtsommelige; der er ved at føde, vrider og vånder sig i Veer, således fik vi det, HERRE, fra dig.</span> <span class="verse"><a name="18">18</a>Vi er svangre og vrider os, som om vi fødte Vind; Landet frelser vi ikke og Jordboere fødes ikke til Verden.</span> <span class="verse"><a name="19">19</a>Dine døde skal blive levende, mine dødes Legemer opstå; de, som hviler i Støvet, skal vågne og juble. Thi en Lysets bug er din Dug, og Jorden giver Dødninger igen.</span> <span class="verse"><a name="20">20</a>Mit Folk, gå ind i dit Kammer og luk dine Døre bag dig; hold dig skjult en liden Stund, til Vreden er draget over.</span> <span class="verse"><a name="21">21</a>Thi HERREN går ud fra sin Bolig for at straffe Jordboernes Brøde; sit Blod bringer Jorden for Lyset og dølger ej mer sine dræbte.</span> </p></div</div></div></body></html>