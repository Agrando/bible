<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 9</strong></div><p><span class="verse"><a name="1">1</a>Men engang skal der ikke længer være Mørke i det Land, hvor der nu er Trængsel; i Fortiden bragte han Skændsel over Zebulons og Naftalis Land, Men i Fremtiden bringer han Ære over Vejen langs Søen, Landet hinsides Jordan, Hedningernes Kreds.</span> <span class="verse"><a name="2">2</a>Det Folk, som vandrer i Mørke, skal skue så stort et Lys; Lys stråler frem over dem, som bor i Mulmets Land.</span> <span class="verse"><a name="3">3</a>Du gør Fryden mangfoldig, Glæden stor, de glædes for dit Åsyn, som man glædes i Høst, ret som man jubler, når Bytte deles.</span> <span class="verse"><a name="4">4</a>Thi dets tunge Åg og Stokken til dets Ryg, dets Drivers Kæp, har du brudt som på Midjans Dag;</span> <span class="verse"><a name="5">5</a>ja, hver en Støvle, der tramper i Striden, og Kappen, der søles i Blod, skal brændes og ende som Luernes Rov.</span> <span class="verse"><a name="6">6</a>Thi et Barn er født os, en Søn er os givet, på hans Skulder skal Herredømmet hvile; og hans Navn skal være: Underfuld Rådgiver, Vældig Gud, Evigheds Fader, Fredsfyrste.</span> <span class="verse"><a name="7">7</a>Stort bliver Herredømmet, endeløs Freden over Davids Trone og over hans Rige, at det må grundes og fæstnes ved Ret og Retfærd fra nu og til evig Tid. Hærskarers HERREs Nidkærhed gør det.</span> <span class="verse"><a name="8">8</a>Et Ord sender Herren mod Jakob, i Israel slår det ned;</span> <span class="verse"><a name="9">9</a>alt Folket får det at kende, Efraim og Samarias Borgere. Thi de siger i Hovmod og Hjertets Stolthed:</span> <span class="verse"><a name="10">10</a>"Teglsten faldt, vi bygger med Kvader, Morbærtræer blev fældet, vi får Cedre i Stedet!"</span> <span class="verse"><a name="11">11</a>Da rejser HERREN dets Uvenner mod det og ægger dets Fjender op,</span> <span class="verse"><a name="12">12</a>Syrerne forfra, Filisterne bagfra, de æder Israel med opspilet Gab. Men trods alt har hans Vrede ej lagt sig, hans Hånd er fremdeles rakt ud.</span> <span class="verse"><a name="13">13</a>Men til ham, der slår det, vender Folket ej om, de, søger ej Hærskarers HERRE.</span> <span class="verse"><a name="14">14</a>Da hugger HERREN Hoved og Hale af Israel, Palme og Siv på en eneste Dag.</span> <span class="verse"><a name="15">15</a>Den ældste og agtede er Hoved, Løgnprofeten er Hale.</span> <span class="verse"><a name="16">16</a>De ledende i dette Folk leder vild, og de, der ledes, opsluges.</span> <span class="verse"><a name="17">17</a>Derfor glædes ej Herren ved dets unge Mænd, har ej Medynk med dets faderløse og Enker. Thi alle er Niddinger og Ugerningsmænd, og hver en Mund taler Dårskab. Men trods alt har hans Vrede ej lagt sig, hans Hånd er fremdeles rakt ud.</span> <span class="verse"><a name="18">18</a>Thi Gudløshed brænder som Ild, fortærer Torn og Tidsel, sætter Ild på det tætte Krat, så det hvirvler op i Røg.</span> <span class="verse"><a name="19">19</a>Ved Hærskarers HERREs Vrede står Landet i Brand, og Folket bliver som Føde for Ilden; de skåner ikke hverandre.</span> <span class="verse"><a name="20">20</a>Man snapper til højre og hungrer, æder om sig til venstre og mættes dog ej. Hver æder sin Næstes Kød,</span> <span class="verse"><a name="21">21</a>Manasse Efraim, Efraim Manasse, og de overfalder Juda sammen. Men trods alt har hans Vrede ej lagt sig, hans Hånd er fremdeles rakt ud.</span> </p></div</div></div></body></html>