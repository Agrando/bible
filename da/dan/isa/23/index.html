<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 23</strong></div><p><span class="verse"><a name="1">1</a>Et Udsagn om Tyrus. Jamrer, I Tarsisskibe, eders Fæstning er i Grus! De får det at vide på Vejen fra Kyperns Land.</span> <span class="verse"><a name="2">2</a>Det er ude med Kystlandets Folk, med Zidons Købmænd, hvis Sendebud for over Havet,</span> <span class="verse"><a name="3">3</a>de mange Vande, hvis Indkomst var Sjihors Sæd, hvis Vinding Alverdens Varer.</span> <span class="verse"><a name="4">4</a>Skam få du, Zidon, thi Havet siger: "Jeg har ikke haft Veer, jeg fødte ikke, ej har jeg fostret Ynglinge, opfødt Jomfruer!"</span> <span class="verse"><a name="5">5</a>Når Rygtet når Ægypten, skælver de ved Rygtet om Tyrus. 6 Drag over til Tarsis og jamrer, I Kystlandets Folk!</span> <span class="verse"><a name="6">6</a>Er det eders jublende By fra Urtids Dage, hvis Fødder førte den viden om som Gæst?</span> <span class="verse"><a name="7">7</a>Hvo satte sig dette for mod det kronede Tyrus, hvis Købmænd var Fyrster, hvis Kræmmere Jordens Adel?</span> <span class="verse"><a name="8">8</a>Det gjorde Hærskarers HERRE for at vanære Hovmod, skænde al Stolthed, al Jordens Adel.</span> <span class="verse"><a name="9">9</a>Græd, I Tarsisskibe, Havn er der ikke mer!</span> <span class="verse"><a name="10">10</a>Han udrakte Hånden mod Havet, rystede Riger, HERREN samled Folk for at jævne Kana'ans Fæstninger.</span> <span class="verse"><a name="11">11</a>Han sagde: "Aldrig mer skal du juble, du voldtagne Jomfru, Zidons Datter! Stå op, drag over til Kypern, selv der skal du ej finde Hvile!"</span> <span class="verse"><a name="12">12</a>Se til Kyprioternes Land! Søfarere grunded det Folk; de rejste dets Vagttårne, Byer og Borge. Han gjorde det til en Ruinhob.</span> <span class="verse"><a name="13">13</a>Jamrer, I Tarsisskibe, eders Fæstning er i Grus!</span> <span class="verse"><a name="14">14</a>På hin Dag skal Tyrus gå ad Glemme i halvfjerdsindstyve År, som i een Konges Dage. Men efter halvfjerdsindstyve Års Forløb skal det gå med Tyrus som med Skøgen i Visen:</span> <span class="verse"><a name="15">15</a>Tag din Citer, gå rundt i Byen, du glemte Skøge, leg smukt på Strenge, syng, hvad du kan, så du kommes i Hu!"</span> <span class="verse"><a name="16">16</a>Efter halvfjerdsindstyve Års Forløb vil HERREN se til Tyrus; det skal atter modtage Skøgeløn og bole med Alverdens Riger på den vide Jord.</span> <span class="verse"><a name="17">17</a>Men dets Vinding og Skøgeløn skal helliges HERREN; den skal ikke gemmes hen eller lægges op; dem, der bor for HERRENs Åsyn, skal dets Vinding tjene til Føde, Mættelse og prægtige Klæder.</span> </p></div</div></div></body></html>