<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 32</strong></div><p><span class="verse"><a name="1">1</a>Se, en Konge skal herske med Retfærd, Fyrster styre med Ret,</span> <span class="verse"><a name="2">2</a>hver af dem som Læ imod Storm og Ly imod Regnskyl, som Bække i Ørk, som en vældig Klippes Skygge i tørstende Land.</span> <span class="verse"><a name="3">3</a>De seendes Øjne skal ej være blinde, de hørendes Ører skal lytte;</span> <span class="verse"><a name="4">4</a>letsindiges Hjerte skal nemme Kundskab, stammendes Tunge tale flydende, rent.</span> <span class="verse"><a name="5">5</a>Dåren skal ikke mer kaldes ædel, højsindet ikke Skalken.</span> <span class="verse"><a name="6">6</a>Thi Dåren taler kun Dårskab, hans Hjerte udtænker Uret for at øve Niddingsværk og prædike Frafald fra HERREN, lade den sultne være tom og den tørstige mangle Vand.</span> <span class="verse"><a name="7">7</a>Skalkens Midler er onde, han oplægger lumske Råd for at ødelægge arme med Løgn, skønt Fattigmand godtgør sin Ret.</span> <span class="verse"><a name="8">8</a>Men den ædle har ædelt for og står fast i, hvad ædelt er.</span> <span class="verse"><a name="9">9</a>Op, hør min Røst, I sorgløse Kvinder, I trygge Døtre, lyt til min Tale!</span> <span class="verse"><a name="10">10</a>Om År og Dag skal I trygge skælve, thi med Vinhøst er det ude, der kommer ej Frugthøst.</span> <span class="verse"><a name="11">11</a>Bæv, I sorgløse, skælv, I trygge, klæd jer af og blot jer, bind Sæk om Lænd;</span> <span class="verse"><a name="12">12</a>slå jer for Brystet og klag over yndige Marker, frugtbare Vinstokke,</span> <span class="verse"><a name="13">13</a>mit Folks med Tidseltorn dækkede Jord, ja, hvert Glædens Hus, den jublende By!</span> <span class="verse"><a name="14">14</a>Thi Paladset er øde, Bylarmen standset, Ofel med Tårnet en Grushob for evigt, Vildæslers Fryd, en Græsgang for Hjorde -</span> <span class="verse"><a name="15">15</a>til Ånd fra det høje udgydes over os. Da bliver Ørkenen til Frugthave, Frugthaven regnes for Skov.</span> <span class="verse"><a name="16">16</a>Ret fæster Bo i Ørkenen, i Frugthaven dvæler Retfærd;</span> <span class="verse"><a name="17">17</a>Retfærds Frugt bliver Fred og Rettens Vinding Tryghed for evigt.</span> <span class="verse"><a name="18">18</a>Da bor mit Folk i Fredens Hjem, i trygge Boliger, sorgfri Pauluner.</span> <span class="verse"><a name="19">19</a>Skoven styrter helt, Byen bøjes dybt.</span> <span class="verse"><a name="20">20</a>Salige I, som sår ved alle Vande, lader Okse og Æsel frit løbe om!</span> </p></div</div></div></body></html>