<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 14</strong></div><p><span class="verse"><a name="1">1</a>Thi HERREN forbarmer sig over Jakob og udvælger atter Israel. Han lader dem fæste Bo i deres eget Land, og fremmede skal slutte sig til dem og føjes til Jakobs Hus.</span> <span class="verse"><a name="2">2</a>Folkeslag skal tage dem og bringe dem hjem igen; og Israels Hus skal i HERRENs Land tage Folkeslagene i Eje som Trælle og Trælkvinder; de skal gøre dem til Fanger, hvis Fanger de var, og herske over deres Bødler.</span> <span class="verse"><a name="3">3</a>På den Dag HERREN giver dig Hvile for din Møje og Uro og for den hårde Trældom, der lagdes på dig,</span> <span class="verse"><a name="4">4</a>skal du istemme denne Spottevise om Babels Konge: Hvor er dog Bødlen stille, Tvangshuset tyst!</span> <span class="verse"><a name="5">5</a>HERREN har brudt de gudløses Stok, Herskernes Kæp,</span> <span class="verse"><a name="6">6</a>som slog i Vrede Folkeslag, Slag i Slag, og tvang i Harme Folk med skånselsløs Tvang.</span> <span class="verse"><a name="7">7</a>Al Jorden har Fred og Ro, bryder ud i Jubel;</span> <span class="verse"><a name="8">8</a>selv Cypresserne glæder sig over dig, Libanons Cedre: "Siden dit Fald kommer ingen op for at fælde os!"</span> <span class="verse"><a name="9">9</a>Dødsriget nedentil stormer dig heftigt i Møde, vækker for din Skyld Dødninger, al Jordens store, jager alle Folkenes Konger op fra Tronen;</span> <span class="verse"><a name="10">10</a>de tager alle til Orde og siger til dig: "Også du blev kraftløs som vi, du blev vor Lige!"</span> <span class="verse"><a name="11">11</a>Til Dødsriget sendtes din Højhed, dine Harpers Brus, dit Leje er redt med Råddenskab, dit Tæppe er Orme.</span> <span class="verse"><a name="12">12</a>Nej, at du faldt fra Himlen; du strålende Morgenstjerne, fældet og kastet til Jorden, du Folkebetvinger!</span> <span class="verse"><a name="13">13</a>Du, som sagde. i Hjertet: "Jeg stormer Himlen, rejser min, Trone deroppe over Guds Stjerner, tager Sæde på Stævnets Bjerg i yderste Nord,</span> <span class="verse"><a name="14">14</a>stiger op over Skyernes Højder, den Højeste lig" -</span> <span class="verse"><a name="15">15</a>ja, ned i Dødsriget styrtes du, nederst i Hulen!</span> <span class="verse"><a name="16">16</a>Ser man dig, stirrer man på dig med undrende Blikke: "Er det ham, som fik Jorden til at bæve, Riger til at skælve,</span> <span class="verse"><a name="17">17</a>ham, som gjorde Verden til Ørk og jævnede Byer, ikke gav Fangerne fri til at drage mod Hjemmet?"</span> <span class="verse"><a name="18">18</a>Folkenes Konger hviler med Ære hver i sit Hus,</span> <span class="verse"><a name="19">19</a>men du er slængt hen uden Grav som et usseligt Foster, dækket af faldne, slagne med Sværd og kastet i Stenbruddets Hul som et nedtrådt Ådsel.</span> <span class="verse"><a name="20">20</a>I Graven samles du ikke med dine Fædre, fordi du ødte dit Land og dræbte dit Folk. Ugerningsmændenes Afkom skal aldrig nævnes.</span> <span class="verse"><a name="21">21</a>Bered hans Sønner et Blodbad for Faderens Brøde! De skal ikke stå op og indtage Jorden og fylde Verden med Sfæder.</span> <span class="verse"><a name="22">22</a>Jeg står op imod dem, lyder det fra Hærskarers HERRE, og udrydder af Babel Navn og Rest, Skud og Spire, lyder det fra HERREN;</span> <span class="verse"><a name="23">23</a>jeg gør det til Rørdrummers Eje og til side Sumpe; jeg fejer det bort med Undergangens Kost, lyder det fra Hærskarers HERRE.</span> <span class="verse"><a name="24">24</a>Hærskarers HERRE har svoret således: Visselig, som jeg har tænkt det, så skal det ske, og som jeg satte mig for, så står det fast:</span> <span class="verse"><a name="25">25</a>Jeg knuser Assur i mit Land, ned tramper ham på mine Bjerge, hans Åg skal vige fra dem, hans Byrde skal vige fra dets Skuldre.</span> <span class="verse"><a name="26">26</a>Det er, hvad jeg satte mig for imod al Jorden, det er den Hånd, som er udrakt mod alle Folk.</span> <span class="verse"><a name="27">27</a>Thi Hærskarers HERREs Råd, hvo kuldkaster det? Hans udrakte Hånd, hvo tvinger vel den tilbage?</span> <span class="verse"><a name="28">28</a>I Kong Akaz's Dødsår kom dette Udsagn:</span> <span class="verse"><a name="29">29</a>Glæd dig ej, hele Filisterland, at kæppen, der slog dig, er brudt! Thi af Slangerod kommer en Øgle, dens frugt er en flyvende Drage.</span> <span class="verse"><a name="30">30</a>På min Vang skal de ringe græsse de fattige lejre sig trygt; men jeg dræber dit Afkom ved Sult; hvad der levnes, slår jeg ihjel.</span> <span class="verse"><a name="31">31</a>Hyl, Port, skrig, By, Angst gribe dig, hele Filisterland! Thi nordenfra kommer Røg, i Fjendeskaren nøler ingen.</span> <span class="verse"><a name="32">32</a>Og hvad skal der svares Folkets Sendebud? At HERREN har grundfæstet Zion, og de arme i hans Folk søger Tilflugt der.</span> </p></div</div></div></body></html>