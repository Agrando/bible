<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 1</strong></div><p><span class="verse"><a name="1">1</a>Det Syn, Esajas, Amoz's Søn, skuede om Juda og Jerusalem, i de dage da Uzzija, Jotam, Akaz og Ezekias var Konger i Juda.</span> <span class="verse"><a name="2">2</a>Hør, I Himle, lyt, du Jord, thi HERREN taler: Børn har jeg opfødt og fostret, men de forbrød sig imod mig.</span> <span class="verse"><a name="3">3</a>En Okse kender sin Ejer, et Æsel sin Herres Krybbe; men Israel kender intet, mit Folk kan intet fatte.</span> <span class="verse"><a name="4">4</a>Ve det syndefulde Folk, en brødetynget Slægt, Ugerningsmænds Æt, vanartede Børn! De svigtede HERREN, lod hånt om Israels Hellige, vendte ham Ryg.</span> <span class="verse"><a name="5">5</a>Kan I tåle flere Hug, siden I stadig falder fra? Kun Sår er Hovedet, sygt hele Hjertet;</span> <span class="verse"><a name="6">6</a>fra Fodsål til isse er intet helt kun Flænger, Strimer og friske Sår; de er ej trykket ud, ej heller forbundet og ikke lindret med Olie.</span> <span class="verse"><a name="7">7</a>Eders Land er øde, eders Byer brændt, fremmede æder eders Jord for eders Øjne så øde som ved Sodomas Undergang.</span> <span class="verse"><a name="8">8</a>Zions Datter er levnet som en Hytte i en Vingård, et Vagtskur i en Græskarmark en omringet By.</span> <span class="verse"><a name="9">9</a>Havde ikke Hærskarers HERRE levnet os en Rest, da var vi som Sodoma, ligned Gomorra.</span> <span class="verse"><a name="10">10</a>Lån Øre til HERRENs Ord i Sodomadommere, lyt til vor Guds Åbenbaring, du Gomorrafolk!</span> <span class="verse"><a name="11">11</a>Hvad skal jeg med alle eders Slagtofre? siger HERREN;jeg er mæt af Væderbrændofre, af Fedekalves Fedt, har ej Lyst til Blod af Okser og Lam og Bukke.</span> <span class="verse"><a name="12">12</a>Når I kommer at stedes for mit Åsyn, hvo kræver da af jer, at min Forgård trampes ned?</span> <span class="verse"><a name="13">13</a>Bring ej flere tomme Afgrødeofre, vederstyggelig Offerrøg er de mig! Nymånefest, Sabbat og festligt Stævne jeg afskyr Uret og festlig Samling.</span> <span class="verse"><a name="14">14</a>Eders Nymånefester og Højtider hader min, Sjæl de er mig en Byrde, jeg er træt af at bære.</span> <span class="verse"><a name="15">15</a>Breder I Hænderne ud, skjuler jeg Øjnene for jer. Hvor meget I så end beder, jeg hører det ikke. Eders Hænder er fulde af Blod;</span> <span class="verse"><a name="16">16</a>tvæt jer, rens jer, bort med de onde Gerninger fra mine Øjne! Hør op med det onde,</span> <span class="verse"><a name="17">17</a>lær det gode, læg Vind på, hvad Ret er; hjælp fortrykte, skaf faderløse Ret, før Enkens Sag!</span> <span class="verse"><a name="18">18</a>Kom, lad os gå i Rette med hinanden, siger HERREN. Er eders Synder som Skarlagen, de skal blive hvide som Sne; er de end røde som Purpur, de skal dog blive som Uld.</span> <span class="verse"><a name="19">19</a>Lyder I villigt, skal I æde Landets Goder;</span> <span class="verse"><a name="20">20</a>står I genstridigt imod, skal I ædes af Sværd. Thi HERRENs Mund har talt.</span> <span class="verse"><a name="21">21</a>At den skulde ende som Skøge, den trofaste By, Zion, så fuld af Ret, Retfærdigheds Hjem, men nu er der Mordere.</span> <span class="verse"><a name="22">22</a>Dit Sølv er blevet til Slagger, din Vin er spædet med Vand.</span> <span class="verse"><a name="23">23</a>Tøjlesløse er dine Førere, Venner med Tyve; Gaver elsker de alle, jager efter Stikpenge, skaffer ej faderløse Ret og tager sig ikke af Enkens Sag.</span> <span class="verse"><a name="24">24</a>Derfor lyder det fra Herren, Hærskarers HERRE, Israels Vældige: "Min Gengælds Ve over Avindsmænd, min Hævn over Fjender!</span> <span class="verse"><a name="25">25</a>Jeg vender min Hånd imod dig, renser ud dine Slagger i Ovnen og udskiller alt dit Bly.</span> <span class="verse"><a name="26">26</a>Jeg giver dig Dommere som fordum, Rådsherrer som før; så kaldes du Retfærdigheds By, den trofaste Stad.</span> <span class="verse"><a name="27">27</a>Zion genløses ved Ret, de omvendte der ved Retfærd.</span> <span class="verse"><a name="28">28</a>Men Overtrædere og Syndere knuses til Hobe; hvo HERREN svigter, forgår.</span> <span class="verse"><a name="29">29</a>Thi Skam vil I få af de Ege, I elsker, Skuffelse af Lundene, I sætter så højt;</span> <span class="verse"><a name="30">30</a>thi I bliver som en Eg med visnende Løv, som en Lund, hvor der ikke er Vand. 31 Den stærke bliver til Blår, hans Værk til en Gnist; begge brænder med hinanden, og ingen slukker.</span> </p></div</div></div></body></html>