<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/isa/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/isa">Isaiah</a> &gt <strong>Chapter 52</strong></div><p><span class="verse"><a name="1">1</a>Vågn op, vågn op, ifør dig tag dit Højtidsskrud på, Jerusalem, hellige By! Thi uomskårne, urene Folk skal ej mer komme ind.</span> <span class="verse"><a name="2">2</a>Ryst Støvet af dig, stå op, tag Sæde, Jerusalem, fri dig for Halslænken, Zions fangne Datter!</span> <span class="verse"><a name="3">3</a>Thi så siger HERREN: For intet solgtes I, og uden Sølv skal I løskøbes.</span> <span class="verse"><a name="4">4</a>Thi så siger den Herre HERREN: I Begyndelsen drog mit Folk ned til Ægypten for at bo der som fremmed, og siden undertrykte Assyrien det uden Vederlag.</span> <span class="verse"><a name="5">5</a>Og nu? Hvad har jeg at gøre her? lyder det fra HERREN; mit Folk er jo ranet for intet. De, der hersker over det, brovter, lyder det fra HERREN, og mit Navn vanæres ustandseligt Dagen lang.</span> <span class="verse"><a name="6">6</a>Derfor skal mit Folk kende mit Navn på hin Dag, at det er mig, som har talet, ja mig.</span> <span class="verse"><a name="7">7</a>Hvor liflige er på Bjergene Glædesbudets Fodtrin, han, som udråber Fred, bringer gode Tidender, udråber Frelse, som siger til Zion: "Din Gud har vist, han er Konge."</span> <span class="verse"><a name="8">8</a>Hør, dine Vægtere råber, de jubler til Hobe, thi de ser for deres Øjne HERREN vende hjem til Zion.</span> <span class="verse"><a name="9">9</a>Bryd ud til Hobe i Jubel, Jerusalems Tomter! Thi HERREN trøster sit Folk, genløser Jerusalem.</span> <span class="verse"><a name="10">10</a>Han blotter sin hellige Arm for al Folkenes Øjne, den vide Jord skal skue Frelsen fra vor Gud.</span> <span class="verse"><a name="11">11</a>Bort, bort, drag ud derfra, rør ej noget urent, bort, tvæt jer, I, som bærer HERRENs Kar!</span> <span class="verse"><a name="12">12</a>Thi i Hast skal I ej drage ud, I skal ikke flygte; nej, foran eder går HERREN, eders Tog slutter Israels Gud.</span> <span class="verse"><a name="13">13</a>Se, min Tjener får Fremgang han stiger, løftes og ophøjes såre.</span> <span class="verse"><a name="14">14</a>Som mange blev målløse over ham, så umenneskelig ussel så han ud, han ligned ej Menneskenes Børn</span> <span class="verse"><a name="15">15</a>skal Folk i Mængde undres, Konger blive stumme over ham; thi hvad ikke var sagt dem, ser de, de skuer, hvad de ikke havde hørt.</span> </p></div</div></div></body></html>