<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gal/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gal">Galatians</a> &gt <strong>Chapter 4</strong></div><p><span class="verse"><a name="1">1</a>Men jeg siger: Så længe Arvingen er umyndig, er der ingen Forskel imellem ham og en Træl, skønt han er Herre over alt Godset;</span> <span class="verse"><a name="2">2</a>men han står under Formyndere og Husholdere indtil den af Faderen bestemte Tid.</span> <span class="verse"><a name="3">3</a>Således stode også vi, dengang vi vare umyndige, som Trælle under Verdens Børnelærdom.</span> <span class="verse"><a name="4">4</a>Men da Tidens Fylde kom, udsendte Gud sin Søn, født af en Kvinde, født under Loven,</span> <span class="verse"><a name="5">5</a>for at han skulde løskøbe dem, som vare under Loven, for at vi skulde få Sønneudkårelsen.</span> <span class="verse"><a name="6">6</a>Men fordi I ere Sønner, har Gud udsendt i vore Hjerter sin Søns Ånd, som råber: Abba, Fader!</span> <span class="verse"><a name="7">7</a>Altså er du ikke længer Træl, men Søn; men er du Søn, da er du også Arving ved Gud.</span> <span class="verse"><a name="8">8</a>Dengang derimod, da I ikke kendte Gud, trællede I for de Guder, som af Natur ikke ere det.</span> <span class="verse"><a name="9">9</a>Men nu, da I have lært Gud at kende, ja, meget mere ere blevne kendte af Gud, hvor kunne I da atter vende tilbage til den svage og fattige Børnelærdom, som I atter forfra ville trælle under?</span> <span class="verse"><a name="10">10</a>I tage Vare på Dage og Måneder og Tider og År.</span> <span class="verse"><a name="11">11</a>Jeg frygter for, at jeg måske har arbejdet forgæves på eder.</span> <span class="verse"><a name="12">12</a>Vorder ligesom jeg, thi også jeg er bleven som I, Brødre! jeg beder eder. I have ikke gjort mig nogen Uret.</span> <span class="verse"><a name="13">13</a>Men I vide, at det var på Grund af en Kødets Svaghed, at jeg første Gang forkyndte Evangeliet for eder;</span> <span class="verse"><a name="14">14</a>og det, som i mit Kød var eder til Fristelse, ringeagtede I ikke og afskyede I ikke, men I modtoge mig som en Guds Engel, som Kristus Jesus.</span> <span class="verse"><a name="15">15</a>Hvor er da nu eders Saligprisning? Thi jeg giver eder det Vidnesbyrd, at, om det havde været muligt, havde I udrevet eders Øjne og givet mig dem.</span> <span class="verse"><a name="16">16</a>Så er jeg vel bleven eders Fjende ved at tale Sandhed til eder?</span> <span class="verse"><a name="17">17</a>De ere nidkære for eder, dog ikke for det gode; men de ville udelukke eder, for at I skulle være nidkære for dem.</span> <span class="verse"><a name="18">18</a>Men det er godt at vise sig nidkær i det gode til enhver Tid, og ikke alene, når jeg er nærværende hos eder.</span> <span class="verse"><a name="19">19</a>Mine Børn, som jeg atter føder med Smerte, indtil Kristus har vundet Skikkelse i eder!</span> <span class="verse"><a name="20">20</a>- ja, jeg vilde ønske, at jeg nu var til Stede hos eder og kunde omskifte min Røst; thi jeg er rådvild over for eder.</span> <span class="verse"><a name="21">21</a>Siger mig, I, som ville være under Loven, høre I ikke Loven?</span> <span class="verse"><a name="22">22</a>Der er jo skrevet, at Abraham havde to Sønner, en med Tjenestekvinden og en med den frie Kvinde.</span> <span class="verse"><a name="23">23</a>Men Tjenestekvindens Søn er avlet efter Kødet, den frie Kvindes ved Forjættelsen.</span> <span class="verse"><a name="24">24</a>Dette har en billedlig Betydning. Thi disse Kvinder ere tvende Pagter, den ene fra Sinai Bjerg, som føder til Trældom: denne er Hagar.</span> <span class="verse"><a name="25">25</a>Thi "Hagar" er Sinai Bjerg i Arabien, men svarer til det nuværende Jerusalem; thi det er i Trældom med sine Børn.</span> <span class="verse"><a name="26">26</a>Men Jerusalem heroventil er frit, og hun er vor Moder.</span> <span class="verse"><a name="27">27</a>Thi der er skrevet: "Fryd dig, du ufrugtbare, du, som ikke føder!  bryd ud og råb, du, som ikke har Fødselsveer! thi mange ere den enliges Børn fremfor hendes, som har Manden."</span> <span class="verse"><a name="28">28</a>Men vi, Brødre! ere Forjættelsens Børn i Lighed med Isak.</span> <span class="verse"><a name="29">29</a>Men ligesom dengang han, som var avlet efter Kødet, forfulgte ham, som var avlet efter Ånden, således også nu.</span> <span class="verse"><a name="30">30</a>Men hvad siger Skriften?"Uddriv Tjenestekvinden og hendes Søn; thi Tjenestekvindens Søn skal ingenlunde arve med den frie Kvindes Søn."</span> <span class="verse"><a name="31">31</a>Derfor, Brødre! ere vi ikke Tjenestekvindens Børn, men den frie Kvindes.</span> </p></div</div></div></body></html>