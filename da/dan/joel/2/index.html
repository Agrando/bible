<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/joel/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/joel">Joel</a> &gt <strong>Chapter 2</strong></div><p><span class="verse"><a name="1">1</a>Stød i horn på Zion, blæs alarm på mit hellige Bjerg! Alle i landet skal bæve, thi HERRENs Dag, den kommer;</span> <span class="verse"><a name="2">2</a>ja, nær er Mulms og Mørkes Dag, Skyers og Tåges Dag. Et stort, et vældigt Folk er bredt som Gry over Bjerge. Dets Lige har aldrig været, skal aldrig komme herefter til fjerneste Slægters År.</span> <span class="verse"><a name="3">3</a>Foran det æder Ild, og bag det flammer Lue; foran det er Landet som Eden og bag det en øde Ørk; fra det slipper ingen bort.</span> <span class="verse"><a name="4">4</a>At se til er de som Heste, som Hingste farer de frem;</span> <span class="verse"><a name="5">5</a>det lyder som raslende Vogne, når de hopper på Bjergenes Tinder, som knitrende Lue, der æder Strå, som en vældig Hær, der er rustet til Strid.</span> <span class="verse"><a name="6">6</a>Folkeslag skælver for dem, alle Ansigter blusser.</span> <span class="verse"><a name="7">7</a>Som Helte haster de frem, som Stridsmænd stormer de Mure; enhver går lige ud, de bøjer ej af fra vejen.</span> <span class="verse"><a name="8">8</a>De trænger ikke hverandre, hver følger sin egen Sti. Trods Våbenmagt styrter de frem uden at lade sig standse, de kaster sig over Byen,</span> <span class="verse"><a name="9">9</a>stormer Mulen i Løb; i Husene trænger de ind, gennem Vinduer kommer de som Tyve.</span> <span class="verse"><a name="10">10</a>Foran dem skælver Jorden, Himlen bæver; Sol og Måne sortner, Stjernerne mister deres Glans.</span> <span class="verse"><a name="11">11</a>Foran sin Stridsmagt løfter HERREN sin Røst, thi såre stor er hans Hær, ja, hans Ords Fuldbyrder er vældig; thi stor er HERRENs Dag og såre frygtelig; hvem holder den ud?</span> <span class="verse"><a name="12">12</a>Selv nu, så lyder det fra HERREN, vend om til mig af ganske Hjerte, med Faste og Gråd og Klage!</span> <span class="verse"><a name="13">13</a>Sønderriv Hjerterne, ej eders Klæder, vend om til HERREN eders Gud! Thi nådig og barmhjertig er han, langmodig og rig på Miskundhed, han angrer det onde.</span> <span class="verse"><a name="14">14</a>Måske slår han om og angrer og levner Velsignelse efter sig, Afgrødeoffer og Drikoffer til HERREN eders Gud.</span> <span class="verse"><a name="15">15</a>Stød i Horn på Zion, helliger Faste, udråb festlig Samling,</span> <span class="verse"><a name="16">16</a>kald Folket sammen, helliger et Stævne, lad de gamle samles, kald Børnene sammen, også dem, som dier Bryst; lad Brudgom gå ud af sit Kammer, Brud af sit Telt!</span> <span class="verse"><a name="17">17</a>Imellem Forhal og Alter skal Præsterne, HERRENs Tjenere, græde og sige: "HERRE, spar dog dit Folk! Overgiv ej din Arv til Skændsel, til Hedningers Spot! Hvi skal man sige blandt Folkene: Hvor er deres Gud?"</span> <span class="verse"><a name="18">18</a>Og HERREN blev nidkær for sit Land og fik Medynk med sit Folk.</span> <span class="verse"><a name="19">19</a>Og HERREN svarede sit Folk: Se, jeg sender eder korn, Most og Olie, så I kan mættes deraf; og jeg vil ikke længer gøre eder til Skændsel iblandt Hedningerne.</span> <span class="verse"><a name="20">20</a>Fjenden fra Nord driver jeg langt bort fra eder og støder ham ud i et tørt og øde Land, hans Fortrop ud i Havet i Øst og hans Bagtrop i Havet i Vest, og han skal udsprede Stank og ilde Lugt; thi han udførte store Ting.</span> <span class="verse"><a name="21">21</a>Frygt ikke, Jord, fryd dig, vær glad! Thi HERREN har udført store Ting.</span> <span class="verse"><a name="22">22</a>Frygt ikke, I Markens Dyr! Thi Ørkenens Græsmarker grønnes, og Træerne bærer Frugt; Figentræ og Vinstok giver alt, hvad de kan.</span> <span class="verse"><a name="23">23</a>Og I, Zions Sønner, fryd eder, vær glade i HERREN eders Gud! Thi han giver eder Føde til Frelse, idet han sender eder Regn, Tidligregn og Sildigregn, som før.</span> <span class="verse"><a name="24">24</a>Tærskepladserne skal fyldes med Korn, Persekummerne løbe over med Most og Olie.</span> <span class="verse"><a name="25">25</a>Og jeg godtgør eder de År, da Græshoppen, Springeren, Æderen og Gnaveren hærgede, min store Hær, som jeg sendte imod eder.</span> <span class="verse"><a name="26">26</a>I skal spise og mættes og love HERREN eders Guds Navn, fordi han handler underfuldt med eder; og mit Folk skal i Evighed ikke blive til Skamme.</span> <span class="verse"><a name="27">27</a>Og I skal kende, at jeg er i Israels Midte, og at jeg, og ingen anden er HERREN eders Gud; og mit Folk skal i Evighed ikke blive til Skamme.</span> </p></div</div></div></body></html>