<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/joel/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/joel">Joel</a> &gt <strong>Chapter 3</strong></div><p><span class="verse"><a name="1">1</a>Og det skal ske derefter, at jeg vil udgyde min ånd over alt kød, eders Sønner og eders Døtre skal profetere, eders gamle skal drømme Drømme og eders unge skue Syner;</span> <span class="verse"><a name="2">2</a>også over Trælle og Trælkvinder vil jeg udgyde min Ånd i de Dage.</span> <span class="verse"><a name="3">3</a>Og jeg lader ske Tegn på Himmelen og på Jorden, Blod, Ild og Røgstøtter.</span> <span class="verse"><a name="4">4</a>Solen skal vendes til Mørke og Månen til Blod, før HERRENs store og frygtelige Dag kommer.</span> <span class="verse"><a name="5">5</a>Men enhver, som påkalder HERRENs Navn, skal frelses; thi på Zions Bjerg og i Jerusalem skal der være Frelse, som HERREN har sagt; og til de undslupne skal hver den høre, som HERREN kalder.</span> <span class="verse"><a name="6">6</a>Thi se, i de Dage og på den Tid, når jeg vender Judas og Jerusalems Skæbne,</span> <span class="verse"><a name="7">7</a>samler jeg alle Hedningefolk og fører dem ned i Josafats Dal. Der vil jeg holde Rettergang med dem om mit Folk og min Arvelod Israel, som de spredte blandt Folkene; og de delte mit Land,</span> <span class="verse"><a name="8">8</a>kastede Lod om mit Folk, gav en Dreng for en Skøge og solgte en Pige for Vin, som de drak.</span> <span class="verse"><a name="9">9</a>Og desuden, hvad vil I mig, Tyrus og Zidon og alle Filisterlands Kredse? Er der noget, I vil gengælde mig, eller vil I gøre mig noget? Hastigt og brat lader jeg Gengældelse komme over eders Hoved,</span> <span class="verse"><a name="10">10</a>I, som tog mit Sølv og Guld, bortførte mine kostbareste Ting til eders Borge</span> <span class="verse"><a name="11">11</a>og solgte Judæerne og Jerusalems Borgere til Grækerne, for at de skulde føres langt bort fra deres Hjem.</span> <span class="verse"><a name="12">12</a>Se, jeg vækker dem op fra det Sted, I solgte dem til, og lader Gengældelse komme over eders Hoved.</span> <span class="verse"><a name="13">13</a>Jeg sælger eders Sønner og Døtre til Judæerne, og de skal sælge dem til Sabæerne, Folket i det fjerne Land, så sandt HERREN har talet.</span> <span class="verse"><a name="14">14</a>Råb det ud blandt Folkene, helliger en Krig, væk Heltene op! Lad alle våbenføre Mænd komme og drage op!</span> <span class="verse"><a name="15">15</a>Smed eders Plovjern om til Sværd, eders Vingårdsknive til Spyd! Svæklingen skal sige: "Jeg er en Helt!"</span> <span class="verse"><a name="16">16</a>Skynd eder og kom, alle Hedningefolk viden om, og saml eder! Før dine Helte derned, HERRE!</span> <span class="verse"><a name="17">17</a>Hedningefolkene skal vækkes op og drage til Josafats Dal; thi der vil jeg sidde til Doms over alle Hedningefolk viden om.</span> <span class="verse"><a name="18">18</a>Sving Seglen, thi Høsten er moden; kom og stamp, thi Persekummen er fuld!  Persekarrene løber over, thi stor er Folkenes Ondskab.</span> <span class="verse"><a name="19">19</a>Skarer på Skarer i Opgørets Dal! Thi nær er HERRENs Dag i Opgørets Dal.</span> <span class="verse"><a name="20">20</a>Sol og Måne sortner, og Stjernerne mister deres Glans.</span> <span class="verse"><a name="21">21</a>HERREN brøler fra Zion, fra Jerusalem løfter han sin Røst; Himmelen og Jorden skælver. Men HERREN er Ly for sit Folk og Værn for Israels Børn.</span> <span class="verse"><a name="22">22</a>Og I skal kende, at jeg er HERREN eders Gud, som bor på Zion, mit hellige Bjerg. Jerusalem skal blive en Helligdom, og fremmede skal ikke mere drage derigennem.</span> <span class="verse"><a name="23">23</a>På hin Dag skal Bjergene dryppe af Most og Højene flyde med Mælk; alle Judas Bække skal strømme med Vand, og en kilde skal vælde frem fra HERRENs Hus og vande Akaciedalen.</span> <span class="verse"><a name="24">24</a>Ægypten skal blive øde, Edom en øde Ørk for deres Vold mod Judæerne, i hvis Land de udgød uskyldigt Blod.</span> <span class="verse"><a name="25">25</a>Og Juda skal være beboet evindelig, Jerusalem fra Slægt til Slægt.</span> <span class="verse"><a name="26">26</a>Jeg hævner deres Blod, som jeg endnu ikke har hævnet; og HERREN bor på Zion.</span> </p></div</div></div></body></html>