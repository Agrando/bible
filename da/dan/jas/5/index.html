<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/jas/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/jas">James</a> &gt <strong>Chapter 5</strong></div><p><span class="verse"><a name="1">1</a>De Ældste iblandt eder formaner jeg som Medældste og Vidne til Kristi Lidelser, som den, der også har Del i Herligheden, der skal åbenbares:</span> <span class="verse"><a name="2">2</a>Vogter Guds Hjord hos eder, og fører Tilsyn med den, ikke tvungne, men frivilligt, ikke for slet Vindings Skyld, men med Redebonhed;</span> <span class="verse"><a name="3">3</a>ikke heller som de, der ville herske over Menighederne, men som Mønstre for Hjorden;</span> <span class="verse"><a name="4">4</a>og når da Overhyrden åbenbares, skulle I få Herlighedens uvisnelige Krans.</span> <span class="verse"><a name="5">5</a>Ligeså, I unge! underordner eder under de ældre; og ifører eder alle Ydmyghed imod hverandre; thi "Gud står de hoffærdige imod, men de ydmyge giver han Nåde."</span> <span class="verse"><a name="6">6</a>Derfor ydmyger eder under Guds vældige Hånd, for at han i sin Tid må ophøje eder.</span> <span class="verse"><a name="7">7</a>Kaster al eders Sørg på ham, thi han har Omsorg for eder.</span> <span class="verse"><a name="8">8</a>Vær ædru, våger; eders Modstander, Djævelen, går omkring som en brølende Løve, søgende, hvem han kan opsluge.</span> <span class="verse"><a name="9">9</a>Står ham imod, faste i Troen, vidende, at de samme Lidelser fuldbyrdes på eders Brødre i Verden.</span> <span class="verse"><a name="10">10</a>Men al Nådes Gud, som kaldte eder til sin evige Herlighed i Kristus Jesus efter en kort Tids Lidelse, han vil selv fuldelig berede eder, styrke, bekræfte, grundfæste eder!</span> <span class="verse"><a name="11">11</a>Ham tilhører Magten i Evighedernes Evigheder! Amen.</span> <span class="verse"><a name="12">12</a>Med Silvanus, den trofaste Broder (thi det holder jeg ham for), har jeg i Korthed skrevet eder til for at formane og bevidne, at dette er Guds sande Nåde, hvori I stå.</span> <span class="verse"><a name="13">13</a>Den medudvalgte) i Babylon og min Søn, Markus, hilser eder.</span> <span class="verse"><a name="14">14</a>Hilser hverandre med Kærligheds Kys! Fred være med eder alle, som ere i Kristus!</span> </p></div</div></div></body></html>