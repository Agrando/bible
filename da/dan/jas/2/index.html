<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/jas">James</a> &gt <strong>Chapter 2</strong></div><p><span class="verse"><a name="1">1</a>Derfor aflægger al Ondskab og al Svig og Hykleri og Avind og al Bagtalelse,</span> <span class="verse"><a name="2">2</a>og higer som nyfødte Børn efter Ordets uforfalskede Mælk, for at I kunne vokse ved den til Frelse,</span> <span class="verse"><a name="3">3</a>om I da have smagt, at Herren er god.</span> <span class="verse"><a name="4">4</a>Kommer til ham, den levende Sten, der vel er forkastet af Menneskene, men er udvalgt og dyrebar for Gud,</span> <span class="verse"><a name="5">5</a>og lader eder selv som levende Sten opbygge som et åndeligt Hus, til et helligt Præsteskab, til at frembære åndelige Ofre, velbehagelige for Gud ved Jesus Kristus.</span> <span class="verse"><a name="6">6</a>Thi det hedder i et Skriftsted: "Se, jeg lægger i Zion en Hovedhjørnesten, som er udvalgt og dyrebar; og den, som tror på ham, skal ingenlunde blive til Skamme."</span> <span class="verse"><a name="7">7</a>Eder altså, som tro, hører Æren til; men for de vantro er denne Sten, som Bygningsmændene forkastede, bleven til en Hovedhjørnesten og en Anstødssten og en Forargelses Klippe;</span> <span class="verse"><a name="8">8</a>og de støde an, idet de ere genstridige imod Ordet, hvortil de også vare bestemte.</span> <span class="verse"><a name="9">9</a>Men I ere en udvalgt Slægt, et kongeligt Præsteskab, et helligt Folk, et Folk til Ejendom, for at I skulle forkynde hans Dyder, som kaldte eder fra Mørke til sit underfulde Lys,</span> <span class="verse"><a name="10">10</a>I, som fordum ikke vare et Folk, men nu ere Guds Folk, I, som ikke fandt Barmhjertighed, men nu have fundet Barmhjertighed.</span> <span class="verse"><a name="11">11</a>I elskede! jeg formaner eder som fremmede og Udlændinge til at afolde eder fra kødelige Lyster, som jo føre Krig imod Sjælen,</span> <span class="verse"><a name="12">12</a>så I føre en god Vandel iblandt Hedningerne, for at de på Grund af de gode Gerninger, som de få at se, kunne prise Gud på Besøgelsens Dag for det, som de bagtale eder for som Ugerningsmænd.</span> <span class="verse"><a name="13">13</a>Underordner eder under al menneskelig Ordning for Herrens Skyld, være sig en Konge som den højeste,</span> <span class="verse"><a name="14">14</a>eller Landshøvdinger som dem, der sendes af ham til Straf for Ugerningsmænd, men til Ros for dem, som gøre det gode.</span> <span class="verse"><a name="15">15</a>Thi således er det Guds Villie, at I ved at gøre det gode skulle bringe de uforstandige Menneskers Vankundighed til at tie;</span> <span class="verse"><a name="16">16</a>som frie, og ikke som de, der have Friheden til Ondskabs Skjul, men som Guds Tjenere.</span> <span class="verse"><a name="17">17</a>Ærer alle, elsker Broderskabet, frygter Gud, ærer Kongen!</span> <span class="verse"><a name="18">18</a>I Trælle! underordner eder under eders Herrer i al Frygt, ikke alene de gode og milde, men også de urimelige.</span> <span class="verse"><a name="19">19</a>Thi dette finder Yndest, dersom nogen, bunden til Gud i sin Samvittighed, udholder Genvordigheder, skønt han lider uretfærdigt.</span> <span class="verse"><a name="20">20</a>Thi hvad Ros er det, om I holde ud, når I Synde og derfor få Næveslag? Men dersom I holde ud, når I gøre det gode og lide derfor, dette finder Yndest hos Gud.</span> <span class="verse"><a name="21">21</a>Thi dertil bleve I kaldede, efterdi også Kristus har lidt for eder, efterladende eder et Forbillede, for at I skulle følge i hans Fodspor,</span> <span class="verse"><a name="22">22</a>han, som ikke gjorde Synd, ikke heller blev der fundet Svig i hans Mund,</span> <span class="verse"><a name="23">23</a>han, som ikke skældte igen, da han blev udskældt, ikke truede, da han led, men overgav det til ham, som dømmer retfærdigt,</span> <span class="verse"><a name="24">24</a>han, som selv bar vore Synder på sit Legeme op på Træet, for at vi, afdøde fra vore Synder, skulle leve for Retfærdigheden, han, ved hvis Sår I ere blevne lægte.</span> <span class="verse"><a name="25">25</a>Thi I vare vildfarende som Får, men ere nu vendte om til eders Sjæles Hyrde og Tilsynsmand.</span> </p></div</div></div></body></html>