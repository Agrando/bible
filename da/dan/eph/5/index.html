<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/eph">Ephesians</a> &gt <strong>Chapter 5</strong></div><p><span class="verse"><a name="1">1</a>Vorder derfor Guds Efterlignere som elskede Børn,</span> <span class="verse"><a name="2">2</a>og vandrer i Kærlighed, ligesom også Kristus elskede os og gav sig selv hen for os som en Gave og et Slagtoffer, Gud til en velbehagelig Lugt.</span> <span class="verse"><a name="3">3</a>Men Utugt og al Urenhed eller Havesyge bør end ikke nævnes iblandt eder, som det sømmer sig for hellige,</span> <span class="verse"><a name="4">4</a>ej heller ublu Væsen eller dårlig Snak eller letfærdig Skæmt, hvilket er utilbørligt, men hellere Taksigelse.</span> <span class="verse"><a name="5">5</a>Thi dette vide og erkende I, at ingen utugtig eller uren eller havesyg, hvilket er en Afgudsdyrker, har Arv i Kristi og Guds Rige.</span> <span class="verse"><a name="6">6</a>Ingen bedrage eder med tomme Ord; thi for disse Ting kommer Guds Vrede over Genstridighedens Børn.</span> <span class="verse"><a name="7">7</a>Derfor, bliver ikke meddelagtige med dem!</span> <span class="verse"><a name="8">8</a>Thi I vare forhen Mørke, men nu ere I Lys i Herren; vandrer som Lysets Børn;</span> <span class="verse"><a name="9">9</a>(Lysets Frugt viser sig jo i al Godhed og Retfærdighed og Sandhed,)</span> <span class="verse"><a name="10">10</a>så I prøve, hvad der er velbehageligt for Herren.</span> <span class="verse"><a name="11">11</a>Og haver ikke Samfund med Mørkets ufrugtbare Gerninger. Men revser dem hellere;</span> <span class="verse"><a name="12">12</a>thi hvad der lønligt bedrives af dem, er skammeligt endog at sige;</span> <span class="verse"><a name="13">13</a>men alt dette bliver åbenbaret, når det revses af Lyset. Thi alt det, som bliver åbenbaret, er Lys.</span> <span class="verse"><a name="14">14</a>Derfor hedder det: "Vågn op, du, som sover, og stå op fra de døde, og Kristus skal lyse for dig!"</span> <span class="verse"><a name="15">15</a>Ser derfor nøje til, hvorledes I vandre, ikke som uvise, men som vise,</span> <span class="verse"><a name="16">16</a>så I købe den belejlige Tid, efterdi Dagene ere onde.</span> <span class="verse"><a name="17">17</a>Derfor bliver ikke uforstandige, men skønner, hvad Herrens Villie er.</span> <span class="verse"><a name="18">18</a>Og drikker eder ikke drukne i Vin, i hvilket der er Ryggesløshed, men lader eder fylde med Ånden,</span> <span class="verse"><a name="19">19</a>så I tale hverandre til med Salmer og Lovsange og åndelige Viser og synge og spille i eders Hjerte for Herren</span> <span class="verse"><a name="20">20</a>og altid sige Gud og Faderen Tak for alle Ting i vor Herres Jesu Kristi Navn</span> <span class="verse"><a name="21">21</a>og underordne eder under hverandre i Kristi Frygt;</span> <span class="verse"><a name="22">22</a>Hustruerne skulle underordne sig under deres egne Mænd, som under Herren;</span> <span class="verse"><a name="23">23</a>thi en Mand er sin Hustrus Hoved, ligesom også Kristus er Menighedens Hoved. Han er sit Legemes Frelser.</span> <span class="verse"><a name="24">24</a>Dog, ligesom Menigheden underordner sig under Kristus, således skulle også Hustruerne underordne sig under deres Mænd i alle Ting.</span> <span class="verse"><a name="25">25</a>I Mænd! elsker eders Hustruer, ligesom også Kristus elskede Menigheden og hengav sig selv for den,</span> <span class="verse"><a name="26">26</a>for at han kunde hellige den, idet han rensede den ved Vandbadet med et Ord,</span> <span class="verse"><a name="27">27</a>for at han selv kunde fremstille Menigheden for sig som herlig, uden Plet eller Rynke eller noget deslige, men for at den måtte være hellig og ulastelig.</span> <span class="verse"><a name="28">28</a>Således ere Mændene skyldige at elske deres egne Hustruer som deres egne Legemer; den,som elsker sin egen Hustru, elsker sig selv.</span> <span class="verse"><a name="29">29</a>Ingen har jo nogen Sinde hadet sit eget Kød, men han nærer og plejer det, ligesom også Kristus Menigheden.</span> <span class="verse"><a name="30">30</a>Thi vi ere Lemmer på hans Legeme.</span> <span class="verse"><a name="31">31</a>Derfor skal et Menneske forlade sin Fader og Moder og holde fast ved sin Hustru, og de to skulle være eet Kød.</span> <span class="verse"><a name="32">32</a>Denne Hemmelighed er stor - jeg sigter nemlig til Kristus og til Menigheden.</span> <span class="verse"><a name="33">33</a>Dog, også I skulle elske hver især sin egen Hustru som sig selv; men Hustruen have Ærefrygt for Manden!</span> </p></div</div></div></body></html>