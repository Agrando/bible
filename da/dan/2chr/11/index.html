<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/2chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/2chr">2 Chronicles</a> &gt <strong>Chapter 11</strong></div><p><span class="verse"><a name="1">1</a>Da Rehabeam var kommet til Jerusalem, samlede han hele Judas og Benjamins Hus, 180.000 udsøgte Folk, øvede Krigere, til at føre Krig med Israel og vinde Kongedømmet tilbage til Rehabeam.</span> <span class="verse"><a name="2">2</a>Men da kom HERRENs Ord til den Guds Mand Sjemaja således:</span> <span class="verse"><a name="3">3</a>"Sig til Judas Konge Rehabeam, Salomos Søn, og til hele Israel i Juda og Benjamin:</span> <span class="verse"><a name="4">4</a>Så siger HERREN: I må ikke drage op og kæmpe med eders Brødre; vend hjem hver til sit, thi hvad her er sket, har jeg tilskikket!" Da adlød de HERRENs Ord og vendte tilbage og drog ikke mod Jeroboam.</span> <span class="verse"><a name="5">5</a>Rehabeam boede så i Jerusalem, og han befæstede flere Byer i Juda.</span> <span class="verse"><a name="6">6</a>Således befæstede han Betlehem, Etam, Tekoa, Bet-Zur, Soko, Adullam,</span> <span class="verse"><a name="7">7</a>Gat, Maresj a, Zif,</span> <span class="verse"><a name="8">8</a>Adorajim, Lakisj, Azeka,</span> <span class="verse"><a name="9">9</a>Zor'a, Ajjalon og Hebron, alle i Juda og Benjamin;</span> <span class="verse"><a name="10">10</a>og han gjorde Fæstningerne stærke, indsatte Befalingsmænd i dem og forsynede dem med Forråd af Levnedsmidler, Olie og Vin</span> <span class="verse"><a name="11">11</a>og hver enkelt By med Skjolde og Spyd og gjorde dem således meget stærke.  Ham tilhørte Juda og Benjamin.</span> <span class="verse"><a name="12">12</a>Præsterne og Leviterne i hele Israel kom alle Vegne fra, hvor de boede, og stillede sig til hans Tjeneste;</span> <span class="verse"><a name="13">13</a>thi Leviterne forlod deres Græsmarker og Ejendom og begav sig til Juda og Jerusalem, fordi Jeroboam og hans Sønner afsatte dem fra Stillingen som HERRENs Præster,</span> <span class="verse"><a name="14">14</a>idet han indsatte sig Præster for Offerhøjene og Bukketroldene og Tyrekalvene, som han, havde ladet lave.</span> <span class="verse"><a name="15">15</a>Og i Følge med Leviterne kom fra alle Israels Stammer de, hvis Hjerte var vendt til at søge HERREN, Israels Gud, til Jerusalem for at ofre til HERREN, deres Fædres Gud;</span> <span class="verse"><a name="16">16</a>og de styrkede Juda Rige og hævdede Rehabeams, Salomos Søns, Magt i et Tidsrum af tre År. Thi i tre År fulgte han Davids og Salomos Veje.</span> <span class="verse"><a name="17">17</a>Rehabeam ægtede Mahalat; en Datter af Davids Søn Jerimot og Abihajil, en Datter af Eliab, Isajs Søn.</span> <span class="verse"><a name="18">18</a>Hun fødte ham Sønnerne Je'usj, Sjemarja og Zaham.</span> <span class="verse"><a name="19">19</a>Senere ægtede han Absaloms Datter Ma'aka, som fødte ham Abija, Attaj, Ziza og Sjelomit.</span> <span class="verse"><a name="20">20</a>Rehabeam elskede Absaloms Datter Ma'aka højere end sine andre Hustruer og Medhustruer; han havde nemlig atten Hustruer og tresindstyve Medhustruer og avlede otte og tyve Sønner og tresindstyve Døtre.</span> <span class="verse"><a name="21">21</a>Og Rehabeam satte Ma'akas Søn Abija til Overhoved, til Fyrste blandt hans Brødre; thi han havde i Sinde at gøre, ham til Konge;</span> <span class="verse"><a name="22">22</a>og han fordelte klogelig alle sine Sønner rundt i alle Judas og Benjamins Landsdele og i alle de befæstede Byer og gav dem rigeligt Underhold og skaffede dem Hustruer.</span> </p></div</div></div></body></html>