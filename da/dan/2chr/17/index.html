<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/2chr/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/2chr">2 Chronicles</a> &gt <strong>Chapter 17</strong></div><p><span class="verse"><a name="1">1</a>Hans Søn Josafat blev Konge i hans Sted. Han styrkede sin Stilling over for Israel</span> <span class="verse"><a name="2">2</a>ved at lægge Besætning i alle Judas befæstede Byer og indsætte Fogeder i Judas Land og de efraimitiske Byer, hans Fader Asa havde indtaget.</span> <span class="verse"><a name="3">3</a>Og HERREN var med Josafat, thi han vandrede de Veje, hans Fader David til at begynde med havde vandret, og søgte ikke hen til Ba'alerne,</span> <span class="verse"><a name="4">4</a>men til sin Faders Gud og fulgte hans Bud og gjorde ikke som Israel.</span> <span class="verse"><a name="5">5</a>Derfor grundfæstede HERREN Kongedømmet i hans Hånd; og hele Juda bragte Josafat Gaver, så han vandt stor Rigdom og Ære.</span> <span class="verse"><a name="6">6</a>Da voksede hans Mod til at vandre på HERRENs Veje, så han også udryddede Offerhøjene og Asjerastøtterne i Juda.</span> <span class="verse"><a name="7">7</a>I sit tredje Regeringsår sendte han sine Øverster Benhajil, Obadja, Zekarja, Netan'el og Mika ud for at undevise i Judas Byer,</span> <span class="verse"><a name="8">8</a>ledsaget af Leviterne Sjemaja, Netanja, Zebadja, Asa'el, Sjemiramot, Jonatan, Adonija, Tobija og Tob-Adonija, Leviterne, og præsterne Elisjama og Joram.</span> <span class="verse"><a name="9">9</a>De havde HERRENs Lovbog med sig og undeviste i Juda, og de drog rundt i alle Judas Byer og underviste Folket.</span> <span class="verse"><a name="10">10</a>En HERRENs Rædsel kom over alle Lande og Riger rundt om Juda, så de ikke indlod sig i Krig med Josafat.</span> <span class="verse"><a name="11">11</a>Fra Filisterne kom der Folk, som bragte Josafat Gaver og svarede Sølv i Skat; også Araberne bragte ham Småkvæg, 7700 Vædre og 7700 Bukke.</span> <span class="verse"><a name="12">12</a>Således gik det stadig fremad for Josafat, så han til sidst fik meget stor Magt; og han byggede Borge og Forrådsbyer i Juda,</span> <span class="verse"><a name="13">13</a>og han havde store Forråd i Judas Byer og Krigsfolk, dygtige Krigere i Jerusalem.</span> <span class="verse"><a name="14">14</a>Her følger en Fortegnelse over dem efter deres Fædrenehuse. Til Juda hørte følgende Tusindførere: Øversten Adna med 300.000 dygtige Krigere;</span> <span class="verse"><a name="15">15</a>ved Siden af ham Øversten Johanan med 280.000 Mand;</span> <span class="verse"><a name="16">16</a>ved Siden af ham Amasja, Zikris Søn, der frivilligt gav sig i HERRENs Tjeneste, med 200.000 dygtige Krigere;</span> <span class="verse"><a name="17">17</a>fra Benjamin var Eljada, en dygtig Koger, med 200.000 Mand, væbnet med Bue og Skjold;</span> <span class="verse"><a name="18">18</a>ved Siden af ham Jozabad med 80.000 vel rustede Mand.</span> <span class="verse"><a name="19">19</a>Disse stod i Kongens Tjeneste, og dertil kom de, som Kongen havde lagt i de befæstede Byer hele Juda over.</span> </p></div</div></div></body></html>