<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1sam/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1sam">1 Samuel</a> &gt <strong>Chapter 31</strong></div><p><span class="verse"><a name="1">1</a>Imidlertid angreb Filisterne Israel; og Israels Mænd flygtede for Filisterne, og de faldne lå rundt om på Gilboas Bjerg.</span> <span class="verse"><a name="2">2</a>Og Filisterne forfulgte Saul og hans Sønner og dræbte Sauls Sønner, Jonatan, Abinadab og Malkisjua.</span> <span class="verse"><a name="3">3</a>Kampen rasede om Saul, og han blev opdaget af Bueskytterne og grebes af stor Angst for dem.</span> <span class="verse"><a name="4">4</a>Da sagde Saul til sin Våbendrager: "Drag dit Sværd og gennembor mig, for at ikke disse uomskårne skal komme og gennembore mig og mishandle mig!" Men Våbendrageren vilde ikke, thi han gøs tilbage derfor. Da tog Saul Sværdet og styrtede sig i det;</span> <span class="verse"><a name="5">5</a>og da Våbendrageren så, at Saul var død, styrtede også han sig i sit Sværd og fulgte ham i Døden.</span> <span class="verse"><a name="6">6</a>Således fulgtes denne Dag Saul, hans tre Sønner, hans Våbendrager og alle hans Mænd i Døden.</span> <span class="verse"><a name="7">7</a>Men da Israels Mænd i Byerne i Dalen og ved Jordan så, at Israels Mænd var flygtet, og at Saul og hans Sønner var faldet, forlod de Byerne og flygtede, hvorpå Filisterne kom og besatte dem.</span> <span class="verse"><a name="8">8</a>Da Filisterne Dagen efter kom for at plyndre de faldne, fandt de Saul og hans tre Sønner liggende på Gilboas Bjerg;</span> <span class="verse"><a name="9">9</a>de huggede da Hovedet at ham, afførte ham hans Våben og sendte Bud rundt i Filisternes Land for at bringe deres Afguder og Folket Glædesbudet.</span> <span class="verse"><a name="10">10</a>Våbnene lagde de i Astartes Tempel, men Kroppen hængte de op på Bet-Sjans Mur.</span> <span class="verse"><a name="11">11</a>Men da Indbyggerne i Jabesj i Gilead hørte, hvad Filisterne havde gjort ved Saul,</span> <span class="verse"><a name="12">12</a>brød alle våbenføre Mænd op, og efter at have gået hele Natten igennem tog de Sauls og hans Sønners Kroppe ned fra Bet-Sjans Mur, bragte dem med til Jabesj og brændte dem der.</span> <span class="verse"><a name="13">13</a>Så tog de deres Ben og jordede dem under Tamarisken i Jabesj og fastede syv Dage.</span> </p></div</div></div></body></html>