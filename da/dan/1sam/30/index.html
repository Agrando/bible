<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1sam/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1sam">1 Samuel</a> &gt <strong>Chapter 30</strong></div><p><span class="verse"><a name="1">1</a>Da David og hans Mænd Tredjedagen efter kom til Ziklag, var Amalekiterne faldet ind i Sydlandet og Ziklag, og de havde indtaget Ziklag og stukket det i Brand;</span> <span class="verse"><a name="2">2</a>Kvinderne og alle, som var der, små og store, havde de taget til Fange; de havde ingen dræbt, men ført dem med sig, da de drog bort.</span> <span class="verse"><a name="3">3</a>Da David og hans Mænd kom til Byen, se, da var den nedbrændt og deres Hustruer, Sønner og Døtre taget til Fange.</span> <span class="verse"><a name="4">4</a>Da brast David og hans Krigere i lydelig Gråd, og de græd, til de ikke kunde mere.</span> <span class="verse"><a name="5">5</a>Også Davids to Hustruer Ahinoam fra Jizre'el og Abigajil, Karmeliten Nabals Hustru, var taget til Fange.</span> <span class="verse"><a name="6">6</a>Og David kom i stor Vånde, thi Folkene tænkte på at stene ham, da de alle græmmede sig over deres Sønner eller Døtre. Men David søgte Styrke hos HERREN sin Gud;</span> <span class="verse"><a name="7">7</a>og David sagde til Præsten Ebjatar, Ahimeleks Søn: "Bring mig Efoden hid!" Og Ebjatar bragte David den.</span> <span class="verse"><a name="8">8</a>Da rådspurgte David HERREN: "Skal jeg sætte efter denne Røverskare? Kan jeg indhente den?" Han svarede: "Sæt efter den; thi du skal indhente den og bringe Redning!"</span> <span class="verse"><a name="9">9</a>Så drog David af Sted med de 600 Mand, som var hos ham, og de kom til Besorbækken, hvor de, som skulde lades tilbage, blev stående;</span> <span class="verse"><a name="10">10</a>men David begyndte Forfølgelsen med 400 Mand, medens 200 Mand, som var for udmattede til at gå over Besorbækken, blev tilbage.</span> <span class="verse"><a name="11">11</a>Og de fandt en Ægypter liggende på Marken; ham tog de med til David og gav ham Brød at spise og Vand at drikke;</span> <span class="verse"><a name="12">12</a>desuden gav de ham en Figenkage og to Rosinkager. Da han havde spist, kom han til Kræfter; - thi han havde hverken spist eller drukket i hele tre Døgn.</span> <span class="verse"><a name="13">13</a>David spurgte ham da: "Hvem tilhører du, og hvor er du fra?" Han svarede: "Jeg er en ung Ægypter, Træl hos en Amalekit; min Herre efterlod mig her, da jeg for tre Dage siden blev syg.</span> <span class="verse"><a name="14">14</a>Vi gjorde Indfald i det kretiske Sydland, i Judas Område og i Kalebs Sydland, og Ziklag stak vi i Brand."</span> <span class="verse"><a name="15">15</a>Da sagde David til ham: "Vil du vise mig Vej til denne Røverskare?" Han svarede: "Tilsværg mig ved Gud, at du hverken vil dræbe mig eller udlevere mig til min Herre, så vil jeg vise dig Vej til den!"</span> <span class="verse"><a name="16">16</a>Så viste han dem Vej, og de traf dem spredte rundt om i hele Egnen i Færd med at spise og drikke og holde Fest på hele det store Bytte, de havde taget fra Filisterlandet og Judas Land.</span> <span class="verse"><a name="17">17</a>David huggede dem da ned fra Dæmring til Aften; og ingen af dem undslap undtagen 400 unge Mænd, som svang sig på Kamelerne og flygtede.</span> <span class="verse"><a name="18">18</a>Og David reddede alt, hvad Amalekiterne havde røvet, også sine to Hustruer.</span> <span class="verse"><a name="19">19</a>Og der savnedes intet, hverken småt eller stort, hverken Byttet eller Sønnerne og Døtrene eller noget af, hvad de havde taget med; det hele bragte David tilbage.</span> <span class="verse"><a name="20">20</a>Da tog de alt Småkvæget og Hornkvæget og drev det hen for David og sagde: "Her er Davids Bytte!"</span> <span class="verse"><a name="21">21</a>Da David kom til de 200 Mand, som havde været for udmattede til at følge ham, og som han havde ladet blive ved Besorbækken, gik de David og hans Folk i Møde, og David gik hen til Folkene og hilste på dem.</span> <span class="verse"><a name="22">22</a>Men alle ildesindede Niddinger blandt dem, som havde fulgt David, tog til Orde og sagde: "De fulgte os ikke, derfor vil vi intet give dem af Byttet, vi har reddet; kun deres Hustruer og Børn må de tage med hjem!"</span> <span class="verse"><a name="23">23</a>David sagde: "Således må I ikke gøre, nu da HERREN har været gavmild imod os og skærmet os og givet Røverskaren, som overfaldt os, i vor Hånd.</span> <span class="verse"><a name="24">24</a>Hvem er der vel, som vil følge eder i det? Nej, den, der drog i Kampen, og den, der blev ved Trosset, skal have lige Del, de skal dele med hinanden!"</span> <span class="verse"><a name="25">25</a>Og derved blev det både den Dag og siden; han gjorde det til Lov og Ret i Israel, som det er den Dag i bag.</span> <span class="verse"><a name="26">26</a>Da David kom til Ziklag, sendte han noget af Byttet til de Ældste i Juda, som var hans Venner, med det Bud: "Her er en Gave til eder af Byttet, der er taget fra HERRENs Fjender!"</span> <span class="verse"><a name="27">27</a>Det var til dem i Betel, i Ramot i Sydlandet, i Jattir,</span> <span class="verse"><a name="28">28</a>dem i Ar'ara, i Sifmot, i Esjtemoa,</span> <span class="verse"><a name="29">29</a>i Karmel, i Jerame'eliternes Byer, i Keniternes Byer,</span> <span class="verse"><a name="30">30</a>i Horma, i Bor-Asjan, i Atak,</span> <span class="verse"><a name="31">31</a>i Hebron, og ligeledes til alle de andre Steder, hvor David havde færdedes med sine Mænd.</span> </p></div</div></div></body></html>