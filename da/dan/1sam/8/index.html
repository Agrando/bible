<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1sam">1 Samuel</a> &gt <strong>Chapter 8</strong></div><p><span class="verse"><a name="1">1</a>Da Samuel var blevet gammel, satte han sine Sønner til Dommere over Israel;</span> <span class="verse"><a name="2">2</a>hans førstefødte Søn hed Joel og hans anden Søn Abija; de dømte i Be'ersjeba.</span> <span class="verse"><a name="3">3</a>Men hans Sønner vandrede ikke i hans Spor; de lod sig lede af egen Fordel, tog imod Bestikkelse og bøjede Retten.</span> <span class="verse"><a name="4">4</a>Da kom alle Israels Ældste sammen og begav sig til Samuel i Rama</span> <span class="verse"><a name="5">5</a>og sagde til ham: "Se, du er blevet gammel, og dine Sønner vandrer ikke i dit Spor. Sæt derfor en Konge over os til at dømme os, ligesom alle de andre Folk har det!"</span> <span class="verse"><a name="6">6</a>Men det vakte Samuels Mishag, at de sagde: "Giv os en Konge, som kan dømme os!" Og Samuel bad til HERREN.</span> <span class="verse"><a name="7">7</a>Da sagde HERREN til Samuel: "Ret dig i et og alt efter, hvad Folket siger, thi det er ikke dig, de vrager, men det er mig, de vrager som deres Konge.</span> <span class="verse"><a name="8">8</a>Ganske som de har handlet imod mig, lige siden jeg førte dem ud af Ægypten og indtil denne Dag, idet de forlod mig og dyrkede andre Guder, således handler de også imod dig.</span> <span class="verse"><a name="9">9</a>Men ret dig nu efter dem; dog skal du indtrængende advare dem og lade dem vide, hvad Ret den Konge skal have, som skal herske over dem!"</span> <span class="verse"><a name="10">10</a>Så forebragte Samuel Folket, som krævede en Konge af ham, alle HERRENs Ord</span> <span class="verse"><a name="11">11</a>og sagde: "Denne Ret skal den Konge have, som skal herske over eder: Eders Sønner skal han tage og sætte ved sin Vogn og sine Heste, så de må løbe foran hans Vogn,</span> <span class="verse"><a name="12">12</a>og sætte dem til Tusindførere og Halvhundredførere og til at pløje og høste for ham og lave hans Krigsredskaber og Vogntøj.</span> <span class="verse"><a name="13">13</a>Eders Døtre skal han tage til at blande Salver, koge og bage.</span> <span class="verse"><a name="14">14</a>De bedste af eders Marker, Vingårde og Oliventræer skal han tage og give sine Folk.</span> <span class="verse"><a name="15">15</a>Af eders Sæd og Vinhøst skal han tage Tiende og give sine Hofmænd og Tjenere.</span> <span class="verse"><a name="16">16</a>De bedste af eders Trælle og Trælkvinder, det bedste af eders Hornkvæg og Æsler skal han tage og bruge til sit eget Arbejde.</span> <span class="verse"><a name="17">17</a>Af eders Småkvæg skal han tage Tiende; og I selv skal blive hans Trælle.</span> <span class="verse"><a name="18">18</a>Og når l da til den Tid klager over eders Konge, som I har valgt eder, så vil HERREN ikke bønhøre eder!"</span> <span class="verse"><a name="19">19</a>Folket vilde dog ikke rette sig efter Samuel, men sagde: "Nej, en Konge vil vi have over os,</span> <span class="verse"><a name="20">20</a>vi vil have det som alle de andre Folk; vor Konge skal dømme os og drage ud i Spidsen for os og føre vore Krige!"</span> <span class="verse"><a name="21">21</a>Da Samuel havde hørt alle Folkets Ord. forebragte han HERREN dem;</span> <span class="verse"><a name="22">22</a>og HERREN sagde til Samuel: "Ret dig efter dem og sæt en Konge over dem!" Da sagde Samuel til Israels Mænd: "Gå hjem, hver til sin By!"</span> </p></div</div></div></body></html>