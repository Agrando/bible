<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1cor/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1cor">1 Corinthians</a> &gt <strong>Chapter 1</strong></div><p><span class="verse"><a name="1">1</a>Paulus, Jesu Kristi kaldede Apostel ved Guds Villie, og Broderen Sosthenes</span> <span class="verse"><a name="2">2</a>til Guds Menighed, som er i Korinth, helligede i Kristus Jesus, hellige ifølge Kald tillige med alle dem, der på ethvert Sted påkalde vor Herres Jesu Kristi, deres og vor Herres Navn:</span> <span class="verse"><a name="3">3</a>Nåde være med eder og Fred fra Gud vor Fader og den Herre Jesus Kristus!</span> <span class="verse"><a name="4">4</a>Jeg takker min Gud altid for eder, for den Guds Nåde, som blev givet eder i Kristus Jesus,</span> <span class="verse"><a name="5">5</a>at I ved ham ere blevne rige i alt, i al Tale og al Kundskab,</span> <span class="verse"><a name="6">6</a>ligesom Vidnesbyrdet om Kristus er blevet stadfæstet hos eder,</span> <span class="verse"><a name="7">7</a>så at I ikke stå tilbage i nogen Nådegave, idet I forvente vor Herres Jesu Kristi Åbenbarelse,</span> <span class="verse"><a name="8">8</a>han, som også skal stadfæste eder indtil Enden som ustraffelige på vor Herres Jesu Kristi Dag,</span> <span class="verse"><a name="9">9</a>Trofast er Gud, ved hvem I bleve kaldede til Samfund med hans Søn, Jesus Kristus, vor Herre.</span> <span class="verse"><a name="10">10</a>Men jeg formaner eder, Brødre! ved vor Herres Jesu Kristi Navn, at I alle skulle føre samme Tale, og at der ikke må findes Splittelser iblandt eder, men at I skulle være forenede i det samme Sind og i den samme Mening.</span> <span class="verse"><a name="11">11</a>Thi det er blevet mig fortalt om eder, mine Brødre! af Bloes Husfolk, at der er Splidagtighed iblandt eder.</span> <span class="verse"><a name="12">12</a>Jeg mener dette, at enhver af eder siger: Jeg hører Paulus til, og jeg Apollos, og jeg Kefas, og jeg Kristus.</span> <span class="verse"><a name="13">13</a>Er Kristus delt? mon Paulus blev korsfæstet for eder? eller bleve I døbte til Paulus's Navn?</span> <span class="verse"><a name="14">14</a>Jeg takker Gud for, at jeg ikke døbte nogen af eder, uden Krispus og Kajus,</span> <span class="verse"><a name="15">15</a>for at ikke nogen skal sige, at I bleve døbte til mit Navn.</span> <span class="verse"><a name="16">16</a>Dog, jeg døbte også Stefanas's Hus; ellers ved jeg ikke, om jeg døbte nogen anden.</span> <span class="verse"><a name="17">17</a>Thi Kristus sendte mig ikke for at døbe, men for at forkynde Evangeliet, ikke med vise Ord, for at Kristi Kors ikke skulde tabe sin Kraft.</span> <span class="verse"><a name="18">18</a>Thi Korsets Ord er vel for dem, som fortabes, en Dårskab, men for dem, som frelses, for os er det en Guds Kraft.</span> <span class="verse"><a name="19">19</a>Thi der er skrevet: "Jeg vil lægge de vises Visdom øde, og de forstandiges Forstand vil jeg gøre til intet."</span> <span class="verse"><a name="20">20</a>Hvor er der en viis? hvor er der en skriftklog? hvor er der en Ordkæmper al denne verden? har Gud ikke gjort Verdens Visdom til Dårskab?</span> <span class="verse"><a name="21">21</a>Thi efterdi Verden ved sin Visdom ikke erkendte Gud i hans Visdom, behagede det Gud ved Prædikenens Dårskab at frelse dem, som tro,</span> <span class="verse"><a name="22">22</a>eftersom både Jøder kræve Tegn, og Grækere søge Visdom,</span> <span class="verse"><a name="23">23</a>vi derimod prædike Kristus som korsfæstet, for Jøder en Forargelse og for Hedninger en Dårskab,</span> <span class="verse"><a name="24">24</a>men for selve de kaldede både Jøder og Grækere, Kristus som Guds Kraft og Guds Visdom.</span> <span class="verse"><a name="25">25</a>Thi Guds Dårskab er visere end Menneskene, og Guds Svaghed er stærkere end Menneskene.</span> <span class="verse"><a name="26">26</a>Thi ser, Brødre! på eders Kaldelse, at I ere ikke mange vise efter Kødet, ikke mange mægtige, ikke mange fornemme;</span> <span class="verse"><a name="27">27</a>men det, som var Dårskab for Verden udvalgte Gud for at beskæmme de vise, og det, som var svagt for Verden, udvalgte Gud for at beskæmme det stærke;</span> <span class="verse"><a name="28">28</a>og det for Verden uædle og det ringeagtede, det, som intet var, udvalgte Gud for at gøre det, som var noget, til intet,</span> <span class="verse"><a name="29">29</a>for at intet Kød skal rose sig for Gud.</span> <span class="verse"><a name="30">30</a>Men ud af ham ere I i Kristus Jesus, som blev os Visdom fra Gud, både Retfærdighed og Helliggørelse og Forløsning;</span> <span class="verse"><a name="31">31</a>for at, som der er skrevet: "Den, som roser sig, rose sig af Herren!"</span> </p></div</div></div></body></html>