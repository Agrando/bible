<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1cor">1 Corinthians</a> &gt <strong>Chapter 12</strong></div><p><span class="verse"><a name="1">1</a>Men hvad de åndelige Gaver angår, Brødre! vil jeg ikke, at I skulle være uvidende.</span> <span class="verse"><a name="2">2</a>I vide, at da I vare Hedninger, droges I hen til de stumme Afguder, som man drog eder.</span> <span class="verse"><a name="3">3</a>Derfor kundgør jeg eder, at ingen, som taler ved Guds Ånd, siger: "Jesus er en Forbandelse," og ingen kan sige: "Jesus er Herre" uden ved den Helligånd.</span> <span class="verse"><a name="4">4</a>Der er Forskel på Nådegaver, men det er den samme Ånd;</span> <span class="verse"><a name="5">5</a>og der er Forskel på Tjenester, og det er den samme Herre;</span> <span class="verse"><a name="6">6</a>og der er Forskel på kraftige Gerninger, men det er den samme Gud, som virker alt i alle.</span> <span class="verse"><a name="7">7</a>Men til enhver gives Åndens Åbenbarelse til det, som er gavnligt.</span> <span class="verse"><a name="8">8</a>En gives der nemlig ved Ånden Visdoms Tale; en anden Kundskabs Tale ifølge den samme Ånd;</span> <span class="verse"><a name="9">9</a>en anden Tro i den samme Ånd; en anden Gaver til at helbrede i den ene Ånd;</span> <span class="verse"><a name="10">10</a>en anden at udføre kraftige Gerninger; en anden profetisk Gave; en anden at bedømme Ånder; en anden forskellige Slags Tungetale; en anden Udlægning af Tungetale.</span> <span class="verse"><a name="11">11</a>Men alt dette virker den ene og samme Ånd, som uddeler til enhver især; efter som han vil.</span> <span class="verse"><a name="12">12</a>Thi ligesom Legemet er eet og har mange Lemmer, men alle Legemets Lemmer, skønt de ere mange, dog ere eet Legeme, således også Kristus.</span> <span class="verse"><a name="13">13</a>Thi med een Ånd bleve vi jo alle døbte til at være eet Legeme, hvad enten vi ere Jøder eller Grækere, Trælle eller frie; og alle fik vi een Ånd at drikke</span> <span class="verse"><a name="14">14</a>Legemet er jo heller ikke eet Lem, men mange.</span> <span class="verse"><a name="15">15</a>Dersom Foden vilde sige: "Fordi jeg ikke er Hånd, hører jeg ikke til Legemet," så ophører den dog ikke derfor at høre til Legemet.</span> <span class="verse"><a name="16">16</a>Og dersom Øret vilde sige: "Fordi jeg ikke er Øje, hører jeg ikke til Legemet," så ophører det dog ikke derfor at høre til Legemet.</span> <span class="verse"><a name="17">17</a>Dersom hele Legemet var Øje, hvor blev da Hørelsen? Dersom det helt var Hørelse, hvor blev da Lugten?</span> <span class="verse"><a name="18">18</a>Men nu har Gud sat Lemmerne, ethvert af dem, på Legemet, efter som han vilde.</span> <span class="verse"><a name="19">19</a>Men dersom de alle vare eet Lem, hvor blev da Legemet?</span> <span class="verse"><a name="20">20</a>Nu er der derimod mange Lemmer og dog kun eet Legeme.</span> <span class="verse"><a name="21">21</a>Øjet kan ikke sige til Hånden: "Jeg har dig ikke nødig," eller atter Hovedet til Fødderne: "Jeg har eder ikke nødig."</span> <span class="verse"><a name="22">22</a>Nej, langt snarere ere de Lemmer på Legemet nødvendige, som synes at være de svageste,</span> <span class="verse"><a name="23">23</a>og de, som synes os mindre ærefolde på Legemet, dem klæde vi med des mere Ære; og de Lemmer, vi blues ved, omgives med desto større Blufærdighed;</span> <span class="verse"><a name="24">24</a>de derimod, som vi ikke blues ved, have det ikke nødig. Men Gud har sammenføjet Legemet således, at han tillagde det ringere mere Ære;</span> <span class="verse"><a name="25">25</a>for at der ikke skal være Splid i Legemet, men, for at Lemmerne skulle have samme Omsorg for hverandre;</span> <span class="verse"><a name="26">26</a>og hvad enten eet Lem lider, lide alle Lemmerne med, eller eet Lem bliver hædret, glæde alle Lemmerne sig med.</span> <span class="verse"><a name="27">27</a>Men I ere Kristi Legeme, og Lemmer enhver især.</span> <span class="verse"><a name="28">28</a>Og nogle satte Gud i Menigheden for det første til Apostle, for det andet til Profeter, for det tredje til Lærere, dernæst kraftige Gerninger, dernæst Gaver til at helbrede. til at hjælpe, til at styre, og forskellige Slags Tungetale.</span> <span class="verse"><a name="29">29</a>Mon alle ere Apostle? mon alle ere Profeter? mon alle ere Lærere?  mon alle gøre kraftige Gerninger?</span> <span class="verse"><a name="30">30</a>mon alle have Gaver til at helbrede? mon alle tale i Tunger? mon alle udlægge?</span> <span class="verse"><a name="31">31</a>Men tragter efter de største Nådegaver! Og yder mere viser jeg eder en ypperlig Vej.</span> </p></div</div></div></body></html>