<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1cor">1 Corinthians</a> &gt <strong>Chapter 9</strong></div><p><span class="verse"><a name="1">1</a>Er jeg ikke fri? er jeg ikke Apostel? har jeg ikke set Jesus, vor Herre? er I ikke min Gerning i Herren?</span> <span class="verse"><a name="2">2</a>Er jeg ikke Apostel for andre, så er jeg det dog i det mindste for eder; thi Seglet på min Apostelgerning ere I i Herren.</span> <span class="verse"><a name="3">3</a>Dette er mit Forsvar imod dem, som bedømme mig.</span> <span class="verse"><a name="4">4</a>Have vi ikke Ret til at spise og drikke?</span> <span class="verse"><a name="5">5</a>Have vi ikke Ret til at føre en Søster med om som Hustru, som også de andre Apostle og Herrens Brødre og Kefas?</span> <span class="verse"><a name="6">6</a>Eller have alene jeg og Barnabas ingen Ret til at lade være at arbejde?</span> <span class="verse"><a name="7">7</a>Hvem tjener vel nogen Sinde i Krig på egen Sold? Hvem planter en Vingård og spiser ikke dens Frugt? Eller hvem vogter en Hjord og nyder ikke af Hjordens Mælk?</span> <span class="verse"><a name="8">8</a>Taler jeg vel dette blot efter menneskelig Vis, eller siger ikke også Loven dette?</span> <span class="verse"><a name="9">9</a>Thi i Mose Lov er der skrevet: "Du må ikke binde Munden til på en Okse, som tærsker." Er det Okserne, Gud bekymrer sig om,</span> <span class="verse"><a name="10">10</a>eller siger han det ikke i hvert Tilfælde for vor Skyld? For vor Skyld blev det jo skrevet, fordi den, som pløjer, bør pløje i Håb, og den, som tærsker, bør gøre det i Håb om at få sin Del.</span> <span class="verse"><a name="11">11</a>Når vi have sået eder de åndelige Ting, er det da noget stort, om vi høste eders timelige?</span> <span class="verse"><a name="12">12</a>Dersom andre nyde sådan Ret over eder, kunde da vi ikke snarere? Dog have vi ikke brugt denne Ret; men vi tåle alt, for at vi ikke skulle lægge noget i Vejen for Kristi Evangelium.</span> <span class="verse"><a name="13">13</a>Vide I ikke, at de, som udføre de hellige Tjenester, få deres Føde fra Helligdommen, de, som tjene ved Alteret, dele med Alteret?</span> <span class="verse"><a name="14">14</a>Således har også Herren forordnet for dem, som forkynde Evangeliet, at de skulle leve af Evangeliet.</span> <span class="verse"><a name="15">15</a>Jeg derimod har ikke gjort Brug af noget af dette. Jeg skriver dog ikke dette, for at det skal ske således med mig; thi jeg vil hellere dø, end at nogen skulde gøre min Ros til intet.</span> <span class="verse"><a name="16">16</a>Thi om jeg forkynder Evangeliet, har jeg ikke noget at rose mig af; der påligger mig nemlig en Nødvendighed, thi ve mig, om jeg ikke forkynder det!</span> <span class="verse"><a name="17">17</a>Gør jeg nemlig dette af fri Villie, så får jeg Løn; men har jeg imod min Villie fået en Husholdning betroet,</span> <span class="verse"><a name="18">18</a>hvad er da min Løn? For at jeg, når jeg forkynder Evangeliet, skal fremsætte det for intet, så at jeg ikke gør Brug af min Ret i Evangeliet.</span> <span class="verse"><a name="19">19</a>Thi skønt jeg er fri over for alle, har jeg dog gjort mig selv til Tjener for alle, for at jeg kunde vinde des flere.</span> <span class="verse"><a name="20">20</a>Og jeg er bleven Jøderne som en Jøde, for at jeg kunde vinde Jøder; dem under Loven som en under Loven, skønt jeg ikke selv er under Loven, for at jeg kunde vinde dem, som ere under Loven;</span> <span class="verse"><a name="21">21</a>dem uden for Loven som en uden for Loven, skønt jeg ikke er uden Lov for God, men under Kristi Lov, for at jeg kunde vinde dem, som ere uden for Loven.</span> <span class="verse"><a name="22">22</a>Jeg er bleven skrøbelig for de skrøbelige, for at jeg kunde vinde de skrøbelige; jeg er bleven alt for alle, for at jeg i ethvert Fald kunde frelse nogle.</span> <span class="verse"><a name="23">23</a>Men alt gør jeg for Evangeliets Skyld, for at jeg kan blive meddelagtig deri.</span> <span class="verse"><a name="24">24</a>Vide I ikke, at de, som løbe på Banen, løbe vel alle, men ikkun een får Prisen? Således skulle I løbe, for at I kunne vinde den.</span> <span class="verse"><a name="25">25</a>Enhver, som deltager i Kamplegene, er afholdende i alt; hine nu vel for at få en forkrænkelig Krans, men vi en uforkrænkelig.</span> <span class="verse"><a name="26">26</a>Jeg løber derfor ikke som på det uvisse jeg fægter som en, der ikke slår i Luften;</span> <span class="verse"><a name="27">27</a>men jeg bekæmper mit Legeme og holder det i Trældom, for at ikke jeg, som har prædiket for andre, selv skal blive forkastet.</span> </p></div</div></div></body></html>