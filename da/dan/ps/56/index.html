<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 56</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/56"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 56</strong></div><p><span class="verse"><a name="1">1</a>Vær mig nådig Gud, thi Mennesker vil mig til livs, jeg trænges stadig af Stridsmænd;</span> <span class="verse"><a name="2">2</a>mine Fjender vil mig stadig til Livs, thi mange strider bittert imod mig!</span> <span class="verse"><a name="3">3</a>Når jeg gribes af Frygt, vil jeg stole på dig,</span> <span class="verse"><a name="4">4</a>og med Guds Hjælp skal jeg prise hans Ord. Jeg stoler på Gud, jeg frygter ikke, hvad kan Kød vel gøre mig?</span> <span class="verse"><a name="5">5</a>De oplægger stadig Råd imod mig, alle deres Tanker går ud på ondt.</span> <span class="verse"><a name="6">6</a>De flokker sig sammen, ligger på Lur, jeg har dem lige i Hælene, de står mig jo efter Livet.</span> <span class="verse"><a name="7">7</a>Gengæld du dem det onde, stød Folkene ned i Vrede, o Gud!</span> <span class="verse"><a name="8">8</a>Selv har du talt mine Suk, i din Lædersæk har du gemt mine Tårer; de står jo i din Bog.</span> <span class="verse"><a name="9">9</a>Da skal Fjenderne vige, den Dag jeg kalder; så meget ved jeg, at Gud er med mig.</span> <span class="verse"><a name="10">10</a>Med Guds Hjælp skal jeg prise hans Ord, med HERRENs Hjælp skal jeg prise hans Ord.</span> <span class="verse"><a name="11">11</a>Jeg stoler på Gud, jeg frygter ikke, hvad kan et Menneske gøre mig?</span> <span class="verse"><a name="12">12</a>Jeg har Løfter til dig at indfri, o Gud, med Takofre vil jeg betale dig.</span> <span class="verse"><a name="13">13</a>Thi fra Døden frier du min Sjæl, ja min Fod fra Fald, at jeg kan vandre for Guds Åsyn i Livets Lys.</span> </p></div</div></div></body></html>