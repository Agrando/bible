<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 38</strong></div><p><span class="verse"><a name="1">1</a>HERRE, revs mig ej i din vrede, tugt mig ej i din Harme!</span> <span class="verse"><a name="2">2</a>Thi dine pile sidder i mig, din Hånd har lagt sig på mig.</span> <span class="verse"><a name="3">3</a>Intet er karskt på min Krop for din Vredes Skyld, intet uskadt i mine Ledemod for mine Synders Skyld;</span> <span class="verse"><a name="4">4</a>thi over mit Hoved skyller min Brøde som en tyngende Byrde, for tung for mig.</span> <span class="verse"><a name="5">5</a>Mine Sår både stinker og rådner, for min Dårskabs Skyld går jeg bøjet;</span> <span class="verse"><a name="6">6</a>jeg er såre nedtrykt, sorgfuld vandrer jeg Dagen lang.</span> <span class="verse"><a name="7">7</a>Thi Lænderne er fulde af Brand, intet er karskt på min Krop,</span> <span class="verse"><a name="8">8</a>jeg er lammet og fuldkommen knust, jeg skriger i Hjertets Vånde.</span> <span class="verse"><a name="9">9</a>HERRE, du kender al min Attrå, mit Suk er ej skjult for dig;</span> <span class="verse"><a name="10">10</a>mit Hjerte banker, min Kraft har svigtet, selv mit Øje har mistet sin Glans.</span> <span class="verse"><a name="11">11</a>For min Plages Skyld flyr mig Ven og Frænde, mine Nærmeste holder sig fjert;</span> <span class="verse"><a name="12">12</a>de, der vil mig til Livs, sætter Snarer, og de, der vil mig ondt, lægger Råd om Fordærv, de tænker Dagen igennem på Svig.</span> <span class="verse"><a name="13">13</a>Men jeg er som en døv, der intet hører, som en stum, der ej åbner sin Mund,</span> <span class="verse"><a name="14">14</a>som en Mand, der ikke kan høre, i hvis Mund der ikke er Svar.</span> <span class="verse"><a name="15">15</a>Thi til dig står mit Håb, o HERRE, du vil bønhøre, Herre min Gud,</span> <span class="verse"><a name="16">16</a>når jeg siger: "Lad dem ikke glæde sig over mig, hovmode sig over min vaklende Fod!"</span> <span class="verse"><a name="17">17</a>Thi jeg står allerede for Fald, mine Smerter minder mig stadig;</span> <span class="verse"><a name="18">18</a>thi jeg må bekende min Skyld må sørge over min Synd.</span> <span class="verse"><a name="19">19</a>Mange er de, der med Urette er mine Fjender, talrige de, der hader mig uden Grund,</span> <span class="verse"><a name="20">20</a>som lønner mig godt med ondt, som står mig imod, fordi jeg søger det gode.</span> <span class="verse"><a name="21">21</a>HERRE, forlad mig ikke, min Gud, hold dig ikke borte fra mig,</span> <span class="verse"><a name="22">22</a>il mig til Hjælp, o Herre, min Frelse!</span> </p></div</div></div></body></html>