<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 69</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/69"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 69</strong></div><p><span class="verse"><a name="1">1</a>Frels mig Gud, thi Vandene når mig til Sjælen,</span> <span class="verse"><a name="2">2</a>jeg er sunket i bundløst Dynd, hvor der intet Fodfæste er, kommet i Vandenes Dyb, og Strømmen går over mig;</span> <span class="verse"><a name="3">3</a>træt har jeg skreget mig, Struben brænder, mit Øje er mat af at bie på min Gud;</span> <span class="verse"><a name="4">4</a>flere end mit Hoveds Hår er de, der hader mig uden Grund, mange er de, som vil mig til Livs, uden Skel er mig fjendske; hvad jeg ikke har ranet, skal jeg dog erstatte!</span> <span class="verse"><a name="5">5</a>Gud, du kender min Dårskab, min Skyld er ej skjult for dig.</span> <span class="verse"><a name="6">6</a>Lad mig ej bringe Skam over dem, som bier på dig, o Herre, Hærskarers HERRE, lad mig ej bringe Skændsel over dem der søger dig, Israels Gud!</span> <span class="verse"><a name="7">7</a>Thi for din Skyld bærer jeg Spot, mit Åsyn dækkes af Skændsel;</span> <span class="verse"><a name="8">8</a>fremmed er jeg for mine Brødre en Udlænding for min Moders Sønner.</span> <span class="verse"><a name="9">9</a>Thi Nidkærhed for dit Hus har fortæret mig, Spotten mod dig er faldet på mig:</span> <span class="verse"><a name="10">10</a>jeg spæged min Sjæl med Faste, og det blev mig til Spot;</span> <span class="verse"><a name="11">11</a>i Sæk har jeg klædt mig, jeg blev dem et Mundheld.</span> <span class="verse"><a name="12">12</a>De, der sidder i Porten, taler om mig, ved Drikkelagene synger de om mig.</span> <span class="verse"><a name="13">13</a>Men jeg beder, HERRE, til dig i Nådens Tid, o Gud, i din store Miskundhed svare du mig!</span> <span class="verse"><a name="14">14</a>Frels mig med din trofaste Hjælp fra Dyndet, at jeg ikke skal synke; red mig fra dem, der hader mig, fra Vandenes Dyb,</span> <span class="verse"><a name="15">15</a>lad Strømmen ikke gå over mig; lad Dybet ikke sluge mig eller Brønden lukke sig over mig.</span> <span class="verse"><a name="16">16</a>Svar mig, HERRE, thi god er din Nåde, vend dig til mig efter din store Barmhjertighed;</span> <span class="verse"><a name="17">17</a>dit Åsyn skjule du ej for din Tjener, thi jeg er i Våde, skynd dig og svar mig;</span> <span class="verse"><a name="18">18</a>kom til min Sjæl og løs den, fri mig for mine Fjenders Skyld!</span> <span class="verse"><a name="19">19</a>Du ved, hvorledes jeg smædes og bærer Skam og Skændsel; du har Rede på alle mine Fjender.</span> <span class="verse"><a name="20">20</a>Spot har ulægeligt knust mit Hjerte; jeg bied forgæves på Medynk, på Trøstere uden at finde;</span> <span class="verse"><a name="21">21</a>de gav mig Malurt at spise og slukked min Tørst med Eddike.</span> <span class="verse"><a name="22">22</a>Lad Bordet foran dem blive en Snare, deres Takofre blive en Fælde;</span> <span class="verse"><a name="23">23</a>lad Øjnene slukkes, så Synet svigter, lad Lænderne altid vakle!</span> <span class="verse"><a name="24">24</a>Din Vrede udøse du over dem din glødende Harme nå dem;</span> <span class="verse"><a name="25">25</a>deres Teltlejr blive et Øde, og ingen bo i deres Telte!</span> <span class="verse"><a name="26">26</a>Thi de forfølger den, du slog, og øger Smerten for dem, du såred.</span> <span class="verse"><a name="27">27</a>Tilregn dem hver eneste Brøde lad dem ikke få Del i din Retfærd;</span> <span class="verse"><a name="28">28</a>lad dem slettes af Livets Bog, ej optegnes blandt de retfærdige!</span> <span class="verse"><a name="29">29</a>Men mig, som er arm og lidende, bjærge din Frelse, o Gud!</span> <span class="verse"><a name="30">30</a>Jeg vil prise Guds Navn med Sang og ophøje ham med Tak;</span> <span class="verse"><a name="31">31</a>det er mer for HERREN end Okser end Tyre med Horn og Klove!</span> <span class="verse"><a name="32">32</a>Når de ydmyge ser det, glæder de sig; I, som søger Gud, eders Hjerte oplives!</span> <span class="verse"><a name="33">33</a>Thi HERREN låner de fattige Øre, han agter ej fangne Venner ringe.</span> <span class="verse"><a name="34">34</a>Himmel og Jord skal prise ham, Havet og alt, hvad der rører sig der;</span> <span class="verse"><a name="35">35</a>thi Gud vil frelse Zion og opbygge Judas Byer; der skal de bo og tage det i Eje;</span> <span class="verse"><a name="36">36</a>hans Tjeneres Afkom skal arve det, de, der elsker hans Navn, skal bo deri.</span> </p></div</div></div></body></html>