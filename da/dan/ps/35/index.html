<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 35</strong></div><p><span class="verse"><a name="1">1</a>HERRE, træt med dem, der trætter med mig, strid imod dem, der strider mod mig,</span> <span class="verse"><a name="2">2</a>grib dit Skjold og dit Værge, rejs dig og hjælp mig,</span> <span class="verse"><a name="3">3</a>tag Spyd og Økse frem mod dem, der forfølger mig, sig til min Sjæl: "Jeg er din Frelse!"</span> <span class="verse"><a name="4">4</a>Lad dem beskæmmes og blues, som vil mig til Livs, og de, der ønsker mig ondt, lad dem rødmende vige,</span> <span class="verse"><a name="5">5</a>de blive som Avner for Vinden, og HERRENs Engel nedstøde dem,</span> <span class="verse"><a name="6">6</a>deres Vej blive mørk og glat, og HERRENs Engel forfølge dem!</span> <span class="verse"><a name="7">7</a>Thi uden Grund har de sat deres Garn for mig, gravet min Sjæl en Grav.</span> <span class="verse"><a name="8">8</a>Lad Undergang uventet ramme ham, lad Garnet, han satte, hilde ham selv, lad ham falde i Graven.</span> <span class="verse"><a name="9">9</a>Min Sjæl skal juble i HERREN, glædes ved hans Frelse,</span> <span class="verse"><a name="10">10</a>alle mine Ledemod sige: "HERRE, hvo er som du, du, som frelser den arme fra hans Overmand, den arme og fattige fra Røveren!"</span> <span class="verse"><a name="11">11</a>Falske Vidner står frem, de spørger mig om, hvad jeg ej kender til;</span> <span class="verse"><a name="12">12</a>de lønner mig godt med ondt, min Sjæl er forladt.</span> <span class="verse"><a name="13">13</a>Da de var syge, gik jeg i Sæk, med Faste spæged jeg mig, jeg bad med sænket Hoved,</span> <span class="verse"><a name="14">14</a>som var det en Ven eller Broder; jeg gik, som sørged jeg over min Moder, knuget af Sorg.</span> <span class="verse"><a name="15">15</a>Men nu jeg vakler, glæder de sig, de stimler sammen, Uslinger, fremmede for mig, stimler sammen imod mig, håner mig uden Ophør;</span> <span class="verse"><a name="16">16</a>for min Venlighed dænger de mig med Hån, de skærer Tænder imod mig.</span> <span class="verse"><a name="17">17</a>Herre, hvor længe vil du se til? Frels dog min Sjæl fra deres Brøl, min eneste fra Løver.</span> <span class="verse"><a name="18">18</a>Jeg vil takke dig i en stor Forsamling, love dig blandt mange Folk.</span> <span class="verse"><a name="19">19</a>Lad ej dem, som med Urette er mine Fjender, glæde sig over mig, lad ej dem, som hader mig uden Grund, sende spotske Blikke!</span> <span class="verse"><a name="20">20</a>Thi de taler ej Fred mod de stille i Landet udtænker de Svig;</span> <span class="verse"><a name="21">21</a>de spærrer Munden op imod mig og siger: "Ha, ha! Vi så det med egne Øjne!"</span> <span class="verse"><a name="22">22</a>Du så det, HERRE, vær ikke tavs, Herre, hold dig ej borte fra mig;</span> <span class="verse"><a name="23">23</a>rejs dig, vågn op for min Ret, for min Sag, min Gud og Herre,</span> <span class="verse"><a name="24">24</a>døm mig efter din Retfærd HERRE, min Gud, lad dem ikke glæde sig over mig</span> <span class="verse"><a name="25">25</a>Og sige i Hjertet: "Ha! som vi ønsked!" lad dem ikke sige: "Vi slugte ham!"</span> <span class="verse"><a name="26">26</a>Til Skam og Skændsel blive enhver, hvem min Ulykke glæder; lad dem, der hovmoder sig over mig, hyldes i Spot og Spe.</span> <span class="verse"><a name="27">27</a>Men de, der vil min Ret, lad dem juble og glæde sig, stadigen sige: "Lovet være HERREN, som under sin Tjener Fred!"</span> <span class="verse"><a name="28">28</a>Min Tunge skal forkynde din Retfærd, Dagen igennem din Pris.</span> </p></div</div></div></body></html>