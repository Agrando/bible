<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 27</strong></div><p><span class="verse"><a name="1">1</a>HERREN er mit Lys og min Frelse, hvem skal jeg frygte? HERREN er Værn for mit Liv, for hvem skal jeg ræddes?</span> <span class="verse"><a name="2">2</a>Når onde kommer imod mig for at æde mit Kød, så snubler og falder de, Uvenner og Fjender!</span> <span class="verse"><a name="3">3</a>Om en Hær end lejrer sig mod mig, er mit Hjerte uden Frygt; om Krig bryder løs imod mig, dog er jeg tryg.</span> <span class="verse"><a name="4">4</a>Om eet har jeg bedet HERREN, det attrår jeg: alle mine Dage at bo i HERRENs Hus for at skue HERRENs Livsalighed og grunde i hans Tempel.</span> <span class="verse"><a name="5">5</a>Thi han gemmer mig i sin Hytte på Ulykkens Dag, skjuler mig i sit Telt og løfter mig op på en Klippe.</span> <span class="verse"><a name="6">6</a>Derfor løfter mit Hoved sig over mine Fjender omkring mig. I hans Telt vil jeg ofre Jubelofre, med Sang og med Spil vil jeg prise HERREN.</span> <span class="verse"><a name="7">7</a>HERRE, hør mit Råb, vær nådig og svar mig!</span> <span class="verse"><a name="8">8</a>Jeg mindes, du sagde: "Søg mit Åsyn!" Dit Åsyn søger jeg, HERRE;</span> <span class="verse"><a name="9">9</a>skjul ikke dit Åsyn for mig! Bortstød ikke din Tjener i Vrede, du er min Hjælp, opgiv og slip mig ikke, min Frelses Gud!</span> <span class="verse"><a name="10">10</a>Thi Fader og Moder forlod mig, men HERREN tager mig til sig.</span> <span class="verse"><a name="11">11</a>Vis mig, HERRE, din Vej og led mig ad jævne Stier for Fjendernes Skyld;</span> <span class="verse"><a name="12">12</a>giv mig ikke i glubske Uvenners Magt! Thi falske Vidner, der udånder Vold, står frem imod mig.</span> <span class="verse"><a name="13">13</a>Havde jeg ikke troet, at jeg skulde skue HERRENs Godhed i de levendes Land -</span> <span class="verse"><a name="14">14</a>Bi på HERREN, fat Mod, dit Hjerte være stærkt, ja bi på HERREN!</span> </p></div</div></div></body></html>