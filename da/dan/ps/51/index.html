<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 51</strong></div><p><span class="verse"><a name="1">1</a>Gud, vær mig nådig efter din Miskundhed, udslet mine Overtrædelser efter din store Barmhjertighed,</span> <span class="verse"><a name="2">2</a>tvæt mig fuldkommen ren for min Skyld og rens mig for min Synd!</span> <span class="verse"><a name="3">3</a>Mine Overtrædelser kender jeg jo, min Synd står mig altid for Øje.</span> <span class="verse"><a name="4">4</a>Mod dig har jeg syndet, mod dig alene, og gjort, hvad i dine Øjne er ondt, at du må få Ret, når du taler, stå ren, når du dømmer.</span> <span class="verse"><a name="5">5</a>Se, jeg er født i Misgerning, min Moder undfanged mig i Synd.</span> <span class="verse"><a name="6">6</a>Du elsker jo Sandhed i Hjertets Løndom, så lær mig da Visdom i Hjertedybet.</span> <span class="verse"><a name="7">7</a>Rens mig for Synd med Ysop, tvæt mig hvidere end Sne;</span> <span class="verse"><a name="8">8</a>mæt mig med Fryd og Glæde, lad de Ben, du knuste, juble;</span> <span class="verse"><a name="9">9</a>skjul dit Åsyn for mine Synder, udslet alle mine Misgerninger;</span> <span class="verse"><a name="10">10</a>skab mig, o Gud, et rent Hjerte, giv en ny, en stadig Ånd i mit Indre;</span> <span class="verse"><a name="11">11</a>kast mig ikke bort fra dit Åsyn, tag ikke din hellige Ånd fra mig;</span> <span class="verse"><a name="12">12</a>glæd mig igen med din Frelse, giv mig til Støtte en villig Ånd!</span> <span class="verse"><a name="13">13</a>Da vil jeg lære Overtrædere dine Veje, og Syndere skal vende om til dig.</span> <span class="verse"><a name="14">14</a>Fri mig fra Blodskyld, Gud, min Frelses Gud, så skal min Tunge lovsynge din Retfærd;</span> <span class="verse"><a name="15">15</a>Herre, åben mine Læber, så skal min Mund forkynde din Pris.</span> <span class="verse"><a name="16">16</a>Thi i Slagtoffer har du ikke Behag, og gav jeg et Brændoffer, vandt det dig ikke.</span> <span class="verse"><a name="17">17</a>Offer for Gud er en sønderbrudt Ånd; et sønderbrudt, sønderknust Hjerte agter du ikke ringe, o Gud.</span> <span class="verse"><a name="18">18</a>Gør vel i din Nåde mod Zion, opbyg Jerusalems Mure!</span> <span class="verse"><a name="19">19</a>Da skal du have Behag i rette Ofre, Brænd- og Heloffer, da bringes Tyre op på dit Alter.</span> </p></div</div></div></body></html>