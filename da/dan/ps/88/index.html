<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 88</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/88"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 88</strong></div><p><span class="verse"><a name="1">1</a>HERRE min Gud, jeg råber om dagen, om Natten når mit Skrig til dig;</span> <span class="verse"><a name="2">2</a>lad min Bøn komme frem for dit Åsyn, til mit Klageråb låne du Øre!</span> <span class="verse"><a name="3">3</a>Thi min Sjæl er mæt af Lidelser, mit Liv er Dødsriget nær,</span> <span class="verse"><a name="4">4</a>jeg regnes blandt dem, der sank i Graven, er blevet som den, det er ude med,</span> <span class="verse"><a name="5">5</a>kastet hen imellem de døde, blandt faldne, der hviler i Graven, hvem du ej mindes mere, thi fra din Hånd er de revet.</span> <span class="verse"><a name="6">6</a>Du har lagt mig i den underste Grube, på det mørke, det dybe Sted;</span> <span class="verse"><a name="7">7</a>tungt hviler din Vrede på mig, alle dine Brændinger lod du gå over mig. - Sela.</span> <span class="verse"><a name="8">8</a>Du har fjernet mine Frænder fra mig, gjort mig vederstyggelig for dem; jeg er fængslet, kan ikke gå ud,</span> <span class="verse"><a name="9">9</a>mit Øje er sløvt af Vånde. Hver Dag, HERRE, råber jeg til dig og rækker mine Hænder imod dig.</span> <span class="verse"><a name="10">10</a>Gør du Undere for de døde, står Skyggerne op og takker dig?  - Sela.</span> <span class="verse"><a name="11">11</a>Tales der om din Nåde i Graven, i Afgrunden om din Trofasthed?</span> <span class="verse"><a name="12">12</a>Er dit Under kendt i Mørket, din Retfærd i Glemselens Land?</span> <span class="verse"><a name="13">13</a>Men jeg, o HERRE, jeg råber til dig, om Morgenen kommer min Bøn dig i Møde.</span> <span class="verse"><a name="14">14</a>Hvorfor forstøder du, HERRE, min Sjæl og skjuler dit Åsyn for mig?</span> <span class="verse"><a name="15">15</a>Elendig er jeg og Døden nær, dine Rædsler har omgivet mig fra min Ungdom;</span> <span class="verse"><a name="16">16</a>din Vredes Luer går over mig, dine Rædsler har lagt mig øde,</span> <span class="verse"><a name="17">17</a>som Vand er de om mig Dagen lang, til Hobe slutter de Kreds om mig;</span> <span class="verse"><a name="18">18</a>Ven og Frænde fjerned du fra mig, holdt mine Kendinge borte.</span> </p></div</div></div></body></html>