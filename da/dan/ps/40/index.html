<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 40</strong></div><p><span class="verse"><a name="1">1</a>Jeg biede troligt på Herren, han bøjede sig til mig, og hørte mit Skrig.</span> <span class="verse"><a name="2">2</a>Han drog mig op af den brusende Grav, af det skidne Dynd, han satte min Fod på en Klippe, gav Skridtene Fasthed,</span> <span class="verse"><a name="3">3</a>en ny Sang lagde han i min Mund, en Lovsang til vor Gud. Mange skal se det og frygte og stole på HERREN.</span> <span class="verse"><a name="4">4</a>Salig den Mand, der sætter sin Lid til HERREN, ej vender sig til hovmodige eller dem, der hælder til Løgn.</span> <span class="verse"><a name="5">5</a>Mange Undere gjorde du, HERRE min Gud, og mange Tanker tænkte du for os; de kan ikke opregnes for dig; ellers forkyndte og fortalte jeg dem; til at tælles er de for mange.</span> <span class="verse"><a name="6">6</a>Til Slagt- og Afgrødeoffer har du ej Lyst, du gav mig åbne Ører, Brænd- og Syndoffer kræver du ikke.</span> <span class="verse"><a name="7">7</a>Da sagde jeg: "Se, jeg kommer, i Bogrullen er der givet mig Forskrift;</span> <span class="verse"><a name="8">8</a>at gøre din Vilje, min Gud, er min Lyst, og din Lov er i mit Indre."</span> <span class="verse"><a name="9">9</a>I en stor Forsamling forkyndte jeg Retfærd, se, mine Læber lukked jeg ikke; HERRE, du ved det.</span> <span class="verse"><a name="10">10</a>Din Retfærd dulgte jeg ej i mit Hjerte, din Trofasthed og Frelse talte jeg Om, din Nåde og Sandhed fornægted jeg ej i en stor Forsamling.</span> <span class="verse"><a name="11">11</a>Du, HERRE, vil ikke lukke dit Hjerte for mig, din Nåde og Sandhed skal altid være mit Værn.</span> <span class="verse"><a name="12">12</a>Thi Ulykker lejrer sig om mig i talløs Mængde, mine Synder har indhentet mig, så jeg ikke kan se, de er flere end Hovedets Hår, og Modet har svigtet.</span> <span class="verse"><a name="13">13</a>Du værdiges, HERRE, at fri mig, HERRE, il mig til Hjælp.</span> <span class="verse"><a name="14">14</a>Lad dem beskæmmes og rødme, som vil mig til Livs, og de, der ønsker mig ondt, lad dem vige med Skændsel;</span> <span class="verse"><a name="15">15</a>Lad dem stivne af Rædsel ved deres Skam, de, som siger: "Ha, ha!" til mig!</span> <span class="verse"><a name="16">16</a>Lad alle, som søger dig, frydes og glædes i dig; lad dem, som elsker din Frelse, bestandig sige: "HERREN er stor!"</span> <span class="verse"><a name="17">17</a>Er jeg end arm og fattig, vil Herren dog tænke på mig. Du er min Hjælp og min Frelser; tøv ej, min Gud!</span> </p></div</div></div></body></html>