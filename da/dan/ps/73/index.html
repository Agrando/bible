<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 73</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/73"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 73</strong></div><p><span class="verse"><a name="1">1</a>Visselig, god er Gud mod Israel; mod dem, der er rene af Hjertet!</span> <span class="verse"><a name="2">2</a>Mine Fødder var nær ved at snuble, mine Skridt var lige ved at glide;</span> <span class="verse"><a name="3">3</a>thi over Dårerne græmmed jeg mig, jeg så, at det gik de gudløse vel;</span> <span class="verse"><a name="4">4</a>thi de kender ikke til Kvaler, deres Livskraft er frisk og sund;</span> <span class="verse"><a name="5">5</a>de kender ikke til menneskelig Nød, de plages ikke som andre.</span> <span class="verse"><a name="6">6</a>Derfor har de Hovmod til Halssmykke, Vold er Kappen, de svøber sig i.</span> <span class="verse"><a name="7">7</a>Deres Brøde udgår af deres Indre, Hjertets Tanker bryder igennem.</span> <span class="verse"><a name="8">8</a>I det dybe taler de ondt, i det høje fører de Urettens Tale,</span> <span class="verse"><a name="9">9</a>de løfter Munden mod Himlen, Tungen farer om på Jorden.</span> <span class="verse"><a name="10">10</a>Derfor vender mit Folk sig hid og drikker Vand i fulde Drag.</span> <span class="verse"><a name="11">11</a>De siger: "Hvor skulde Gud vel vide det, skulde den Højeste kende dertil?"</span> <span class="verse"><a name="12">12</a>Se, det er de gudløses kår, altid i Tryghed, voksende Velstand!</span> <span class="verse"><a name="13">13</a>Forgæves holdt jeg mit Hjerte rent og tvætted mine Hænder i Uskyld,</span> <span class="verse"><a name="14">14</a>jeg plagedes Dagen igennem, blev revset på ny hver Morgen!</span> <span class="verse"><a name="15">15</a>Men jeg tænkte: "Taler jeg så, se, da er jeg troløs imod dine Sønners Slægt."</span> <span class="verse"><a name="16">16</a>Så grundede jeg på at forstå det, møjsommeligt var det i mine Øjne,</span> <span class="verse"><a name="17">17</a>Til jeg kom ind i Guds Helligdomme, skønned, hvordan deres Endeligt bliver:</span> <span class="verse"><a name="18">18</a>Du sætter dem jo på glatte Steder, i Undergang styrter du dem.</span> <span class="verse"><a name="19">19</a>Hvor brat de dog lægges øde, går under, det ender med Rædsel!</span> <span class="verse"><a name="20">20</a>De er som en Drøm, når man vågner, man vågner og regner sit Syn for intet.</span> <span class="verse"><a name="21">21</a>Så længe mit Hjerte var bittert og det nagede i mine Nyrer,</span> <span class="verse"><a name="22">22</a>var jeg et Dyr og fattede intet, jeg var for dig som Kvæg.</span> <span class="verse"><a name="23">23</a>Dog bliver jeg altid hos dig, du holder mig fast om min højre;</span> <span class="verse"><a name="24">24</a>du leder mig med dit Råd og tager mig siden bort i Herlighed.</span> <span class="verse"><a name="25">25</a>Hvem har jeg i Himlen? Og har jeg blot dig, da attrår jeg intet på Jorden!</span> <span class="verse"><a name="26">26</a>Lad kun mit Kød og mit Hjerte vansmægte, Gud er mit Hjertes Klippe, min Del for evigt.</span> <span class="verse"><a name="27">27</a>Thi de, der fjerner sig fra dig, går under, - du udsletter hver, som er dig utro.</span> <span class="verse"><a name="28">28</a>Men at leve Gud nær er min Lykke, min Lid har jeg sat til den Herre HERREN, at jeg kan vidne om alle dine Gerninger.</span> </p></div</div></div></body></html>