<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 22</strong></div><p><span class="verse"><a name="1">1</a>Min Gud, min Gud, hvorfor har du forladt mig? Mit Skrig til Trods er Frelsen mig fjern.</span> <span class="verse"><a name="2">2</a>Min Gud, jeg råber om Dagen, du svarer ikke, om Natten, men finder ej Hvile.</span> <span class="verse"><a name="3">3</a>Og dog er du den hellige, som troner på Israels Lovsange.</span> <span class="verse"><a name="4">4</a>På dig forlod vore Fædre sig, forlod sig, og du friede dem;</span> <span class="verse"><a name="5">5</a>de råbte til dig og frelstes, forlod sig på dig og blev ikke til Skamme.</span> <span class="verse"><a name="6">6</a>Men jeg er en Orm og ikke en Mand, til Spot for Mennesker, Folk til Spe;</span> <span class="verse"><a name="7">7</a>alle, der ser mig, håner mig, vrænger Mund og ryster på Hovedet:</span> <span class="verse"><a name="8">8</a>"Han har væltet sin Sag på HERREN; han fri ham og frelse ham, han har jo Velbehag i ham."</span> <span class="verse"><a name="9">9</a>Ja, du drog mig af Moders Liv, lod mig hvile trygt ved min Moders Bryst;</span> <span class="verse"><a name="10">10</a>på dig blev jeg kastet fra Moders Skød, fra Moders Liv var du min Gud.</span> <span class="verse"><a name="11">11</a>Vær mig ikke fjern, thi Trængslen er nær, og ingen er der, som hjælper!</span> <span class="verse"><a name="12">12</a>Stærke Tyre står omkring mig, Basans vældige omringer mig,</span> <span class="verse"><a name="13">13</a>spiler Gabet op imod mig som rovgridske, brølende Løver.</span> <span class="verse"><a name="14">14</a>Jeg er som Vand, der er udgydt, alle mine Knogler skilles, mit Hjerte er blevet som Voks, det smelter i Livet på mig;</span> <span class="verse"><a name="15">15</a>min Gane er tør som et Potteskår til Gummerne klæber min Tunge, du lægger mig ned i Dødens Støv.</span> <span class="verse"><a name="16">16</a>Thi Hunde står omkring mig, onde i Flok omringer mig, de har gennemboret mine Hænder og Fødder,</span> <span class="verse"><a name="17">17</a>jeg kan tælle alle mine Ben; med Skadefryd ser de på mig.</span> <span class="verse"><a name="18">18</a>Mine Klæder deler de mellem sig, om Kjortelen kaster de Lod.</span> <span class="verse"><a name="19">19</a>Men du, o HERRE, vær ikke fjern, min Redning, il mig til Hjælp!</span> <span class="verse"><a name="20">20</a>Udfri min Sjæl fra Sværdet, min eneste af Hundes Vold!</span> <span class="verse"><a name="21">21</a>Frels mig fra Løvens Gab, fra Vildoksens Horn! Du har bønhørt mig.</span> <span class="verse"><a name="22">22</a>Dit Navn vil jeg kundgøre for mine Brødre, prise dig midt i Forsamlingen:</span> <span class="verse"><a name="23">23</a>"I, som frygter HERREN, pris ham, ær ham; al Jakobs Æt, bæv for ham, al Israels Æt!</span> <span class="verse"><a name="24">24</a>Thi han foragtede ikke, forsmåede ikke den armes Råb, skjulte ikke sit Åsyn for ham, men hørte, da han råbte til ham!"</span> <span class="verse"><a name="25">25</a>Jeg vil synge din Pris i en stor Forsamling, indfri mine Løfter iblandt de fromme;</span> <span class="verse"><a name="26">26</a>de ydmyge skal spise og mættes; hvo HERREN søger, skal prise ham; deres Hjerte leve for evigt!</span> <span class="verse"><a name="27">27</a>Den vide Jord skal mærke sig det og omvende sig til HERREN, og alle Folkenes Slægter skal tilbede for hans Åsyn;</span> <span class="verse"><a name="28">28</a>thi HERRENs er Riget, han er Folkenes Hersker.</span> <span class="verse"><a name="29">29</a>De skal tilbede ham alene, alle Jordens mægtige; de skal bøje sig for hans Åsyn, alle, der nedsteg i Støvet og ikke holdt deres Sjæl i Live.</span> <span class="verse"><a name="30">30</a>Ham skal Efterkommeme tjene; om HERREN skal tales til Slægten, der kommer;</span> <span class="verse"><a name="31">31</a>de skal forkynde et Folk, der fødes, hans Retfærd. Thi han greb ind.</span> </p></div</div></div></body></html>