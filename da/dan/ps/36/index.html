<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 36</strong></div><p><span class="verse"><a name="1">1</a>Synden taler til den Gudløse inde i hans Hjerte; Gudsfrygt har han ikke for Øje;</span> <span class="verse"><a name="2">2</a>thi den smigrer ham frækt og siger, at ingen skal finde hans Brøde og hade ham.</span> <span class="verse"><a name="3">3</a>Hans Munds Ord er Uret og Svig, han har ophørt at handle klogt og godt;</span> <span class="verse"><a name="4">4</a>på sit Leje udtænker han Uret, han træder en Vej, som ikke er god; det onde afskyr han ikke.</span> <span class="verse"><a name="5">5</a>HERRE, din Miskundhed rækker til Himlen, din Trofasthed når til Skyerne,</span> <span class="verse"><a name="6">6</a>din Retfærd er som Guds Bjerge, dine Domme som det store Dyb; HERRE, du frelser Folk og Fæ,</span> <span class="verse"><a name="7">7</a>hvor dyrebar er dog din Miskundhed, Gud! Og Menneskebørnene skjuler sig i dine Vingers Skygge;</span> <span class="verse"><a name="8">8</a>de kvæges ved dit Huses Fedme, du læsker dem af din Lifligheds Strøm;</span> <span class="verse"><a name="9">9</a>thi hos dig er Livets Kilde, i dit Lys skuer vi Lys!</span> <span class="verse"><a name="10">10</a>Lad din Miskundhed blive over dem, der kender dig, din Retfærd over de oprigtige af Hjertet.</span> <span class="verse"><a name="11">11</a>Lad Hovmods Fod ej træde mig ned, gudløses Hånd ej jage mig bort.</span> <span class="verse"><a name="12">12</a>Se, Udådsmændene falder, slås ned, så de ikke kan rejse sig.</span> </p></div</div></div></body></html>