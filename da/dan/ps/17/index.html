<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 17</strong></div><p><span class="verse"><a name="1">1</a>HERRE, hør en retfærdig Sag, lyt til min Klage lån Øre til Bøn fra svigløse Læber!</span> <span class="verse"><a name="2">2</a>Fra dig skal min Ret udgå, thi hvad ret er, ser dine Øjne.</span> <span class="verse"><a name="3">3</a>Prøv mit Hjerte, se efter om Natten, ransag mig, du finder ej Svig hos mig.</span> <span class="verse"><a name="4">4</a>Ej synded min Mund, hvad end Mennesker gjorde; ved dine Læbers Ord vogted jeg mig for Voldsmænds Veje;</span> <span class="verse"><a name="5">5</a>mine Skridt har holdt dine Spor, jeg vaklede ej på min Gang.</span> <span class="verse"><a name="6">6</a>Jeg råber til dig, thi du svarer mig, Gud, bøj Øret til mig, hør på mit Ord!</span> <span class="verse"><a name="7">7</a>Vis, dig underfuldt nådig, du Frelser for dem, der tyr til din højre for Fjender!</span> <span class="verse"><a name="8">8</a>Vogt mig som Øjestenen, skjul mig i dine Vingers Skygge</span> <span class="verse"><a name="9">9</a>for gudløse, der øver Vold imod mig, glubske Fjender, som omringer mig;</span> <span class="verse"><a name="10">10</a>de har lukket deres Hjerte med Fedt, deres Mund fører Hovmodstale.</span> <span class="verse"><a name="11">11</a>De omringer os, overalt hvor vi går, de sigter på at slå os til Jorden.</span> <span class="verse"><a name="12">12</a>De er som den rovgridske Løve, den unge Løve, der ligger på Lur.</span> <span class="verse"><a name="13">13</a>Rejs dig, HERRE, træd ham i Møde, kast ham til Jorden, fri med dit Sværd min Sjæl fra den gudløses Vold,</span> <span class="verse"><a name="14">14</a>fra Mændene, HERRE, med din Hånd, fra dødelige Mænd - lad dem få deres Del i levende Live! Fyld deres Bug med dit Forråd af Vrede, lad Børnene mættes dermed og efterlade deres Børn, hvad de levner!</span> <span class="verse"><a name="15">15</a>Men jeg skal i Retfærd skue dit Åsyn, mættes ved din Skikkelse, når jeg vågner.</span> </p></div</div></div></body></html>