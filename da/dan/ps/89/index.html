<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 89</strong></div><p><span class="verse"><a name="1">1</a>Om HERRENs, Nåde vil jeg evigt synge, fra Slægt til Slægt med min Mund forkynde din Trofasthed.</span> <span class="verse"><a name="2">2</a>Thi du har sagt: "En evig Bygning er Nåden!" I Himlen har du grundfæstet din Trofasthed.</span> <span class="verse"><a name="3">3</a>Jeg sluttede en Pagt med min udvalgte, tilsvor David, min Tjener:</span> <span class="verse"><a name="4">4</a>"Jeg lader din Sæd bestå for evigt, jeg bygger din Trone fra Slægt til Slægt!" - Sela.</span> <span class="verse"><a name="5">5</a>Og Himlen priser dit Under, HERRE, din Trofasthed i de Helliges Forsamling.</span> <span class="verse"><a name="6">6</a>Thi hvem i Sky er HERRENs Lige, hvo er som HERREN iblandt Guds Sønner?</span> <span class="verse"><a name="7">7</a>En forfærdelig Gud i de Helliges Kreds, stor og frygtelig over alle omkring ham.</span> <span class="verse"><a name="8">8</a>HERRE, Hærskarers Gud, hvo er som du? HERRE, din Nåde og Trofasthed omgiver dig.</span> <span class="verse"><a name="9">9</a>Du mestrer Havets Overmod; når Bølgerne bruser, stiller du dem.</span> <span class="verse"><a name="10">10</a>Du knuste Rahab som en fældet Kriger, splitted dine Fjender med vældig Arm.</span> <span class="verse"><a name="11">11</a>Din er Himlen, og din er Jorden, du grundede Jorderig med dets Fylde.</span> <span class="verse"><a name="12">12</a>Norden og Sønden skabte du, Tabor og Hermon jubler over dit Navn.</span> <span class="verse"><a name="13">13</a>Du har en Arm med Vælde, din Hånd er stærk, din højre løftet.</span> <span class="verse"><a name="14">14</a>Retfærd og Ret er din Trones Grundvold, Nåde og Sandhed står for dit Åsyn.</span> <span class="verse"><a name="15">15</a>Saligt det Folk, der kender til Frydesang, vandrer, HERRE, i dit Åsyns Lys!</span> <span class="verse"><a name="16">16</a>De lovsynger Dagen igennem dit Navn, ophøjes ved din Retfærdighed.</span> <span class="verse"><a name="17">17</a>Thi du er vor Styrkes Stolthed, du løfter vort Horn ved din Yndest;</span> <span class="verse"><a name="18">18</a>thi vort Skjold er hos HERREN, vor Konge er Israels Hellige!</span> <span class="verse"><a name="19">19</a>Du taled engang i et Syn til dine fromme : "Krone satte jeg på en Helt, ophøjed en Yngling af Folket;</span> <span class="verse"><a name="20">20</a>jeg har fundet David, min Tjener, salvet ham med min hellige Olie;</span> <span class="verse"><a name="21">21</a>thi min Hånd skal holde ham fast, og min Arm skal give ham Styrke.</span> <span class="verse"><a name="22">22</a>Ingen Fjende skal overvælde ham, ingen Nidding trykke ham ned;</span> <span class="verse"><a name="23">23</a>jeg knuser hans Fjender foran ham og nedstøder dem, der bader ham;</span> <span class="verse"><a name="24">24</a>med ham skal min Trofasthed og Miskundhed være, hans Horn skal løfte sig ved mit Navn;</span> <span class="verse"><a name="25">25</a>jeg lægger Havet under hans Hånd og Strømmene under hans højre;</span> <span class="verse"><a name="26">26</a>mig skal han kalde: min Fader, min Gud og min Frelses Klippe.</span> <span class="verse"><a name="27">27</a>Jeg gør ham til førstefødt, den største blandt Jordens Konger;</span> <span class="verse"><a name="28">28</a>jeg bevarer for evigt min Miskundhed mod ham, min Pagt skal holdes ham troligt;</span> <span class="verse"><a name="29">29</a>jeg lader hans Æt bestå for evigt, hans Trone, så længe Himlen er til.</span> <span class="verse"><a name="30">30</a>Hvis hans Sønner svigter min Lov og ikke følger mine Lovbud,</span> <span class="verse"><a name="31">31</a>hvis de bryder min Vedtægt og ikke holder mit Bud,</span> <span class="verse"><a name="32">32</a>da hjemsøger jeg deres Synd med Ris, deres Brøde med hårde Slag;</span> <span class="verse"><a name="33">33</a>men min Nåde tager jeg ikke fra ham, min Trofasthed svigter jeg ikke;</span> <span class="verse"><a name="34">34</a>jeg bryder ikke min Pagt og ændrer ej mine Læbers Udsagn.</span> <span class="verse"><a name="35">35</a>Ved min Hellighed svor jeg een Gang for alle - David sviger jeg ikke:</span> <span class="verse"><a name="36">36</a>Hans Æt skal blive for evigt, hans Trone for mig som Solen,</span> <span class="verse"><a name="37">37</a>stå fast som Månen for evigt, og Vidnet på Himlen er sanddru, - Sela.</span> <span class="verse"><a name="38">38</a>Men du har forstødt og forkastet din Salvede og handlet i Vrede imod ham;</span> <span class="verse"><a name="39">39</a>Pagten med din Tjener har du brudt, vanæret hans Krone og trådt den i Støvet;</span> <span class="verse"><a name="40">40</a>du har nedbrudt alle hans Mure, i Grus har du lagt hans Fæstninger;</span> <span class="verse"><a name="41">41</a>alle vejfarende plyndrer ham, sine Naboer blev han til Spot.</span> <span class="verse"><a name="42">42</a>Du har løftet hans Uvenners højre og glædet alle hans Fjender;</span> <span class="verse"><a name="43">43</a>hans Sværd lod du vige for Fjenden, du holdt ham ej oppe i Kampen;</span> <span class="verse"><a name="44">44</a>du vristed ham Staven af Hænde og styrted hans Trone til Jorden,</span> <span class="verse"><a name="45">45</a>afkorted hans Ungdoms Dage og hylled ham ind i Skam. - Sela.</span> <span class="verse"><a name="46">46</a>Hvor længe vil du skjule dig, HERRE, for evigt, hvor længe skal din Vrede lue som Ild?</span> <span class="verse"><a name="47">47</a>Herre, kom i Hu, hvad Livet er, til hvilken Tomhed du skabte hvert Menneskebarn!</span> <span class="verse"><a name="48">48</a>Hvo bliver i Live og skuer ej Død, hvo frelser sin sjæl fra Dødsrigets Hånd? - Sela.</span> <span class="verse"><a name="49">49</a>Hvor er din fordums Nåde, Herre, som du i Trofasthed tilsvor David?</span> <span class="verse"><a name="50">50</a>Kom, Herre, din Tjeners Skændsel i Hu, at jeg bærer Folkenes Spot i min Favn,</span> <span class="verse"><a name="51">51</a>hvorledes dine Fjender håner, HERRE, hvorledes de håner din Salvedes Fodspor.</span> <span class="verse"><a name="52">52</a>Lovet være HERREN i Evighed, Amen, Amen!</span> </p></div</div></div></body></html>