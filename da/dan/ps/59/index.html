<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 59</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/59"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 59</strong></div><p><span class="verse"><a name="1">1</a>Fri mig fra mine Fjender, min Gud bjærg mig fra dem, der rejser sig mod mig;</span> <span class="verse"><a name="2">2</a>fri mig fra Udådsmænd, frels mig fra blodstænkte Mænd!</span> <span class="verse"><a name="3">3</a>Thi se, de lurer efter min Sjæl, stærke Mænd stimler sammen imod mig, uden at jeg har Skyld eller Brøde.</span> <span class="verse"><a name="4">4</a>Uden at jeg har forbrudt mig, HERRE, stormer de frem og stiller sig op. Vågn op og kom mig i Møde, se til!</span> <span class="verse"><a name="5">5</a>Du er jo HERREN, Hærskarers Gud, Israels Gud. Vågn op og hjemsøg alle Folkene, skån ej een af de troløse Niddinger! - Sela.</span> <span class="verse"><a name="6">6</a>Ved Aften kommer de tilbage, hyler som Hunde og stryger gennem Byen!</span> <span class="verse"><a name="7">7</a>Se, deres Mund løber over, på deres Læber er Sværd, thi: "Hvem skulde høre det?"</span> <span class="verse"><a name="8">8</a>Men du, o HERRE, du ler ad dem, du spotter alle Folk,</span> <span class="verse"><a name="9">9</a>dig vil jeg lovsynge, du, min Styrke, thi Gud er mit Værn;</span> <span class="verse"><a name="10">10</a>med Nåde kommer min Gud mig i Møde, Gud lader mig se mine Fjender med Fryd!</span> <span class="verse"><a name="11">11</a>Slå dem ikke ihjel, at ikke mit Folk skal glemme, gør dem hjemløse med din Vælde og styrt dem,</span> <span class="verse"><a name="12">12</a>giv dem hen, o Herre, i Mundens Synd, i Læbernes Ord, og lad dem hildes i deres Hovmod for de Eder og Løgne, de siger;</span> <span class="verse"><a name="13">13</a>udryd dem i Vrede, gør Ende på dem, så man kan kende til Jordens Ender, at Gud er Hersker i Jakob! - Sela.</span> <span class="verse"><a name="14">14</a>Ved Aften kommer de tilbage, hyler som Hunde og stryger gennem Byen,</span> <span class="verse"><a name="15">15</a>vanker rundt efter Føde og knurrer, når de ikke mættes.</span> <span class="verse"><a name="16">16</a>Men jeg, jeg vil synge om din Styrke, juble hver Morgen over din Nåde; thi du blev mig et Værn, en Tilflugt på Nødens Dag.</span> <span class="verse"><a name="17">17</a>Dig vil jeg lovsynge, du, min Styrke, thi Gud er mit Værn, min nådige Gud.</span> </p></div</div></div></body></html>