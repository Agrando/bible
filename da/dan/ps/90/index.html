<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 90</strong></div><p><span class="verse"><a name="1">1</a>Herre, du var vor Bolig slægt efter slægt.</span> <span class="verse"><a name="2">2</a>Førend Bjergene fødtes og Jord og Jorderig blev til, fra Evighed til Evighed er du, o Gud!</span> <span class="verse"><a name="3">3</a>Mennesket gør du til Støv igen, du siger: "Vend tilbage, I Menneskebørn!"</span> <span class="verse"><a name="4">4</a>Thi tusind År er i dine Øjne som Dagen i Går, der svandt, som en Nattevagt.</span> <span class="verse"><a name="5">5</a>Du skyller dem bort, de bliver som en Søvn. Ved Morgen er de som Græsset, der gror;</span> <span class="verse"><a name="6">6</a>ved Morgen gror det og blomstrer, ved Aften er det vissent og tørt.</span> <span class="verse"><a name="7">7</a>Thi ved din Vrede svinder vi hen, og ved din Harme forfærdes vi.</span> <span class="verse"><a name="8">8</a>Vor Skyld har du stillet dig for Øje, vor skjulte Brøst for dit Åsyns Lys.</span> <span class="verse"><a name="9">9</a>Thi alle vore Dage glider hen i din Vrede, vore År svinder hen som et Suk.</span> <span class="verse"><a name="10">10</a>Vore Livsdage er halvfjerdsindstyve År, og kommer det højt, da firsindstyve. Deres Herlighed er Møje og Slid, thi hastigt går det, vi flyver af Sted.</span> <span class="verse"><a name="11">11</a>Hvem fatter din Vredes Vælde, din Harme i Frygt for dig!</span> <span class="verse"><a name="12">12</a>At tælle vore Dage lære du os, så vi kan få Visdom i Hjertet!</span> <span class="verse"><a name="13">13</a>Vend tilbage, HERRE! Hvor længe! Hav Medynk med dine Tjenere;</span> <span class="verse"><a name="14">14</a>mæt os årle med din Miskundhed, så vi kan fryde og glæde os alle vore Dage.</span> <span class="verse"><a name="15">15</a>Glæd os det Dagetal, du ydmygede os, det Åremål, da vi led ondt!</span> <span class="verse"><a name="16">16</a>Lad dit Værk åbenbares for dine Tjenere og din Herlighed over deres Børn!</span> <span class="verse"><a name="17">17</a>HERREN vor Guds Livsalighed være over os! Og frem vore Hænders Værk for os, ja frem vore Hænders Værk!</span> </p></div</div></div></body></html>