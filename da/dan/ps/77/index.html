<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 77</strong></div><p><span class="verse"><a name="1">1</a>Jeg råber, højt til Gud, og han hører mig,</span> <span class="verse"><a name="2">2</a>jeg søger Herren på Nødens Dag, min Hånd er om Natten utrættet udrakt, min Sjæl vil ikke lade sig trøste;</span> <span class="verse"><a name="3">3</a>jeg ihukommer Gud og stønner, jeg sukker, min Ånd vansmægter. - Sela.</span> <span class="verse"><a name="4">4</a>Du holder mine Øjne vågne, jeg er urolig og målløs.</span> <span class="verse"><a name="5">5</a>Jeg tænker på fordums dage, ihukommer længst henrundne År;</span> <span class="verse"><a name="6">6</a>jeg gransker om Natten i Hjertet, grunder og ransager min Ånd.</span> <span class="verse"><a name="7">7</a>Vil Herren bortstøde for evigt og aldrig mer vise Nåde,</span> <span class="verse"><a name="8">8</a>er hans Miskundhed ude for stedse, hans Trofasthed omme for evigt og altid,</span> <span class="verse"><a name="9">9</a>har Gud da glemt at ynkes, lukket sit Hjerte i Vrede? - Sela.</span> <span class="verse"><a name="10">10</a>Jeg sagde: Det er min Smerte; at den Højestes højre er ikke som før.</span> <span class="verse"><a name="11">11</a>Jeg kommer HERRENs Gerninger i Hu, ja kommer dine fordums Undere i Hu.</span> <span class="verse"><a name="12">12</a>Jeg tænker på al din Gerning og grunder over dine Værker.</span> <span class="verse"><a name="13">13</a>Gud, din Vej var i Hellighed, hvo er en Gud så stor som Gud!</span> <span class="verse"><a name="14">14</a>Du er en Gud, som gør Undere, du gjorde din Vælde kendt blandt Folkene,</span> <span class="verse"><a name="15">15</a>udøste dit Folk med din Arm, Jakobs og Josefs Sønner. - Sela.</span> <span class="verse"><a name="16">16</a>Vandene så dig, Gud, Vandene så dig og vred sig i Angst, ja Dybet tog til at skælve;</span> <span class="verse"><a name="17">17</a>Skyerne udøste Vand, Skyhimlens Stemme gjaldede, dine Pile for hid og did;</span> <span class="verse"><a name="18">18</a>din bragende Torden rullede, Lynene oplyste Jorderig, Jorden bæved og skjalv;</span> <span class="verse"><a name="19">19</a>din Vej gik midt gennem Havet, din Sti gennem store Vande, dine Fodspor kendtes ikke.</span> <span class="verse"><a name="20">20</a>Du førte dit Folk som en Hjord ved Moses's og Arons Hånd.</span> </p></div</div></div></body></html>