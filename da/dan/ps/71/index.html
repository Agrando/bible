<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 71</strong></div><p><span class="verse"><a name="1">1</a>HERRE, jeg lider på dig, lad mig aldrig i evighed skuffes.</span> <span class="verse"><a name="2">2</a>Frels mig og udfri mig i din Retfærdighed, du bøjede dit Øre til mig;</span> <span class="verse"><a name="3">3</a>red mig og vær mig en Tilflugtsklippe, en Klippeborg til min Frelse; thi du er min Klippe og Borg!</span> <span class="verse"><a name="4">4</a>Min Gud, fri mig ud af gudløses Hånd, af Niddings og Voldsmands Kløer;</span> <span class="verse"><a name="5">5</a>thi du er mit Håb, o Herre! Fra min Ungdom var HERREN min Tillid;</span> <span class="verse"><a name="6">6</a>fra Moders Skød har jeg støttet mig til dig, min Forsørger var du fra Moders Liv, dig gælder altid min Lovsang.</span> <span class="verse"><a name="7">7</a>For mange står jeg som mærket af Gud, men du er min stærke Tilflugt;</span> <span class="verse"><a name="8">8</a>min Mund er fuld af din Lovsang, af din Ære Dagen lang.</span> <span class="verse"><a name="9">9</a>Forkast mig ikke i Alderdommens Tid og svigt mig ikke, nu Kraften svinder;</span> <span class="verse"><a name="10">10</a>thi mine Fjender taler om mig, de der lurer på min Sjæl, holder Råd:</span> <span class="verse"><a name="11">11</a>"Gud har svigtet ham! Efter ham! Grib ham, thi ingen frelser!"</span> <span class="verse"><a name="12">12</a>Gud, hold dig ikke borte fra mig, il mig til Hjælp, min Gud;</span> <span class="verse"><a name="13">13</a>lad dem blive til Skam og Skændsel, dem, der står mig imod, lad dem hylles i Spot og Spe, dem, der vil mig ondt!</span> <span class="verse"><a name="14">14</a>Men jeg, jeg vil altid håbe, blive ved at istemme din Pris;</span> <span class="verse"><a name="15">15</a>min Mund skal vidne om din Retfærd, om din Frelse Dagen lang; thi jeg kender ej Ende derpå.</span> <span class="verse"><a name="16">16</a>Jeg vil minde om den Herre HERRENs Vælde, lovsynge din Retfærd, kun den alene.</span> <span class="verse"><a name="17">17</a>Gud, du har vejledt mig fra min Ungdom af, dine Undere har jeg forkyndt til nu;</span> <span class="verse"><a name="18">18</a>indtil Alderdommens Tid og de grånende Hår svigte du mig ikke, o Gud. End skal jeg prise din Arm for alle kommende Slægter.</span> <span class="verse"><a name="19">19</a>Din Vælde og din Retfærdighed når til Himlen, o Gud; du, som øvede store Ting, hvo er din Lige, Gud?</span> <span class="verse"><a name="20">20</a>Du, som lod os skue mange fold Trængsel og Nød, du kalder os atter til Live og drager os atter af Jordens Dyb;</span> <span class="verse"><a name="21">21</a>du vil øge min Storhed og atter trøste mig.</span> <span class="verse"><a name="22">22</a>Til Gengæld vil jeg til Harpespil prise din Trofasthed, min Gud, lege på Citer for dig, du Israels Hellige;</span> <span class="verse"><a name="23">23</a>juble skal mine Læber - ja, jeg vil lovsynge dig og min Sjæl, som du udløste;</span> <span class="verse"><a name="24">24</a>også min Tunge skal Dagen igennem forkynde din Retfærd, thi Skam og Skændsel får de, som vil mig ilde.</span> </p></div</div></div></body></html>