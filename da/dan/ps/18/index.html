<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 18</strong></div><p><span class="verse"><a name="1">1</a>HERRE, jeg har dig! hjerteligt kær, min Styrke!</span> <span class="verse"><a name="2">2</a>HERRE, min Klippe, min Borg. min Befrier, min Gud, mit Bjerg, hvortil jeg tyr, mit Skjold, mit Frelseshorn, mit Værn!</span> <span class="verse"><a name="3">3</a>Jeg påkalder HERREN, den Højlovede, og frelses fra mine Fjender.</span> <span class="verse"><a name="4">4</a>Dødens Reb omsluttede mig, Ødelæggelsens Strømme forfærdede mig,</span> <span class="verse"><a name="5">5</a>Dødsrigets Reb omspændte mig, Dødens Snarer faldt over mig;</span> <span class="verse"><a name="6">6</a>i min Vånde påkaldte jeg HERREN og råbte til min Gud. Han hørte min Røst fra sin Helligdom, mit Råb fandt ind til hans Ører!</span> <span class="verse"><a name="7">7</a>Da rystede Jorden og skjalv, Bjergenes Grundvolde bæved og rysted, thi hans Vrede blussede op.</span> <span class="verse"><a name="8">8</a>Røg for ud af hans Næse, fortærende Ild af hans Mund, Gløder gnistrede fra ham.</span> <span class="verse"><a name="9">9</a>Han sænkede Himlen, steg ned med Skymulm under sine Fødder;</span> <span class="verse"><a name="10">10</a>båret af Keruber fløj han, svæved på Vindens Vinger;</span> <span class="verse"><a name="11">11</a>han omgav sig med Mulm som en Bolig, mørke Vandmasser, vandfyldte Skyer.</span> <span class="verse"><a name="12">12</a>Fra Glansen foran ham for der Hagl og Ildgløder gennem hans Skyer.</span> <span class="verse"><a name="13">13</a>HERREN tordnede fra Himlen, den Højeste lod høre sin Røst, Hagl og Ildgløder.</span> <span class="verse"><a name="14">14</a>Han udslyngede Pile, adsplittede dem, Lyn i Mængde og skræmmede dem.</span> <span class="verse"><a name="15">15</a>Vandenes Bund kom til Syne, Jordens Grundvolde blottedes ved din Trusel, HERRE, for din Vredes Pust.</span> <span class="verse"><a name="16">16</a>Han udrakte Hånden fra det høje og greb mig, drog mig op af de vældige Vande,</span> <span class="verse"><a name="17">17</a>frelste mig fra mine mægtige Fjender, fra mine Avindsmænd; de var mig for stærke.</span> <span class="verse"><a name="18">18</a>På min Ulykkes Dag faldt de over mig, men HERREN blev mig til Værn.</span> <span class="verse"><a name="19">19</a>Han førte mig ud i åbent Land, han frelste mig, thi han havde Behag i mig.</span> <span class="verse"><a name="20">20</a>HERREN gengældte mig efter min Retfærd, lønned mig efter mine Hænders Uskyld;</span> <span class="verse"><a name="21">21</a>thi jeg holdt mig til HERRENs Veje, svigted i Gudløshed ikke min Gud</span> <span class="verse"><a name="22">22</a>hans Bud stod mig alle for Øje, hans Lov skød jeg ikke fra mig.</span> <span class="verse"><a name="23">23</a>Ustraffelig var jeg for ham og vogtede mig for Brøde.</span> <span class="verse"><a name="24">24</a>HERREN lønned mig efter min Retfærd, mine Hænders Uskyld, som stod ham for Øje!</span> <span class="verse"><a name="25">25</a>Du viser dig from mod den fromme, retsindig mod den retsindige,</span> <span class="verse"><a name="26">26</a>du viser dig ren mod den rene og vrang mod den svigefulde.</span> <span class="verse"><a name="27">27</a>De arme giver du Frelse, hovmodiges Øjne Skam!</span> <span class="verse"><a name="28">28</a>Ja, min Lampe lader du lyse, HERRE, min Gud opklarer mit Mørke.</span> <span class="verse"><a name="29">29</a>Thi ved din Hjælp søndrer jeg Mure, ved min Guds Hjælp springer jeg over Volde.</span> <span class="verse"><a name="30">30</a>Fuldkommen er Guds Vej, lutret er HERRENs Ord. Han er et Skjold for alle, der sætter deres Lid til ham.</span> <span class="verse"><a name="31">31</a>Ja, hvem er Gud uden HERREN, hvem er en Klippe uden vor Gud,</span> <span class="verse"><a name="32">32</a>den Gud, der omgjorded mig med Kraft, jævnede Vejen for mig,</span> <span class="verse"><a name="33">33</a>gjorde mine Fødder som Hindens og gav mig Fodfæste på Højene,</span> <span class="verse"><a name="34">34</a>oplærte min Hånd til Krig, så mine Arme spændte Kobberbuen!</span> <span class="verse"><a name="35">35</a>Du gav mig din Frelses Skjold, din højre støttede mig, din Nedladelse gjorde mig stor;</span> <span class="verse"><a name="36">36</a>du skaffede Plads for mine Skridt, mine Ankler vaklede ikke.</span> <span class="verse"><a name="37">37</a>Jeg jog mine Fjender, indhentede dem, vendte først om, da de var gjort til intet,</span> <span class="verse"><a name="38">38</a>slog dem ned, så de ej kunde rejse sig, men lå faldne under min Fod.</span> <span class="verse"><a name="39">39</a>Du omgjorded mig med Kraft til Kampen, mine Modstandere tvang du i Knæ for mig;</span> <span class="verse"><a name="40">40</a>du slog mine Fjender på Flugt, mine Avindsmænd rydded jeg af Vejen.</span> <span class="verse"><a name="41">41</a>De råbte, men ingen hjalp, til HERREN, han svared dem ikke.</span> <span class="verse"><a name="42">42</a>Jeg knuste dem som Støv for Vinden, fejed dem bort som Gadeskarn.</span> <span class="verse"><a name="43">43</a>Du friede mig af Folkekampe, du satte mig til Folkeslags Høvding; nu tjener mig ukendte Folk;</span> <span class="verse"><a name="44">44</a>hører de om mig, lyder de mig, Udlandets Sønner kryber for mig;</span> <span class="verse"><a name="45">45</a>Udlandets Sønner vansmægter, slæber sig frem af deres Skjul.</span> <span class="verse"><a name="46">46</a>HERREN lever, højlovet min Klippe, ophøjet være min Frelses Gud,</span> <span class="verse"><a name="47">47</a>den Gud, som giver mig Hævn, tvinger Folkeslag under min Fod</span> <span class="verse"><a name="48">48</a>og frier mig fra mine vrede Fjender! Du ophøjer mig over mine Modstandere, fra Voldsmænd frelser du mig.</span> <span class="verse"><a name="49">49</a>HERRE, derfor priser jeg dig blandt Folkene og lovsynger dit Navn,</span> <span class="verse"><a name="50">50</a>du, som kraftig hjælper din Konge og viser din Salvede Miskundhed, David og hans Æt evindelig.</span> </p></div</div></div></body></html>