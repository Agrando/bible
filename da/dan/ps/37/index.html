<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 37</strong></div><p><span class="verse"><a name="1">1</a>Græm dig ikke over Ugerningsmænd, misund ikke dem, der gør Uret!</span> <span class="verse"><a name="2">2</a>Thi hastigt svides de af som Græsset, visner som det friske Grønne.</span> <span class="verse"><a name="3">3</a>Stol på HERREN og gør det gode, bo i Landet og læg Vind på Troskab,</span> <span class="verse"><a name="4">4</a>da skal du have din Fryd i HERREN, og han skal give dig, hvad dit Hjerte attrår.</span> <span class="verse"><a name="5">5</a>Vælt din Vej på HERREN, stol på ham, så griber han ind</span> <span class="verse"><a name="6">6</a>og fører din Retfærdighed frem som Lyset, din Ret som den klare Dag.</span> <span class="verse"><a name="7">7</a>Vær stille for HERREN og bi på ham, græm dig ej over den, der har Held, over den, der farer med Rænker.</span> <span class="verse"><a name="8">8</a>Tæm din Harme, lad Vreden fare, græm dig ikke, det volder kun Harm.</span> <span class="verse"><a name="9">9</a>Thi Ugerningsmænd skal ryddes ud, men de, der bier på HERREN, skal arve Landet.</span> <span class="verse"><a name="10">10</a>En liden Stund, og den gudløse er ikke mere; ser du hen til hans Sted, så er han der ikke.</span> <span class="verse"><a name="11">11</a>Men de sagtmodige skal arve Landet, de fryder sig ved megen Fred.</span> <span class="verse"><a name="12">12</a>Den gudløse vil den retfærdige ilde og skærer Tænder imod ham;</span> <span class="verse"><a name="13">13</a>men Herren, han ler ad ham, thi han ser hans Time komme.</span> <span class="verse"><a name="14">14</a>De gudløse drager Sværdet og spænder Buen for at fælde arm og fattig, for at nedslagte dem, der vandrer ret;</span> <span class="verse"><a name="15">15</a>men Sværdet rammer dem selv i Hjertet, og Buerne brydes sønder og sammen.</span> <span class="verse"><a name="16">16</a>Det lidt, en retfærdig har, er bedre end mange gudløses Rigdom;</span> <span class="verse"><a name="17">17</a>thi de gudløses Arme skal brydes, men HERREN støtter de retfærdige;</span> <span class="verse"><a name="18">18</a>HERREN kender de uskyldiges Dage, deres Arvelod bliver evindelig;</span> <span class="verse"><a name="19">19</a>de beskæmmes ikke i onde Tider, de mættes i Hungerens Dage.</span> <span class="verse"><a name="20">20</a>Thi de gudløse går til Grunde, som Engenes Pragt er HERRENs Fjender, de svinder, de svinder som Røg.</span> <span class="verse"><a name="21">21</a>Den gudløse låner og bliver i Gælden, den retfærdige ynkes og giver;</span> <span class="verse"><a name="22">22</a>de, han velsigner, skal arve Landet, de, han forbander, udryddes.</span> <span class="verse"><a name="23">23</a>Af HERREN stadfæstes Mandens Skridt, når han har Behag i hans Vej;</span> <span class="verse"><a name="24">24</a>om end han snubler, falder han ikke, thi HERREN støtter hans Hånd.</span> <span class="verse"><a name="25">25</a>Ung har jeg været, og nu er jeg gammel, men aldrig så jeg en retfærdig forladt eller hans Afkom tigge sit Brød;</span> <span class="verse"><a name="26">26</a>han ynkes altid og låner ud, og hans Afkom er til Velsignelse.</span> <span class="verse"><a name="27">27</a>Vig fra ondt og øv godt, så bliver du boende evindelig;</span> <span class="verse"><a name="28">28</a>thi HERREN elsker Ret og svigter ej sine fromme. De onde udslettes for evigt, de gudløses Afkom udryddes;</span> <span class="verse"><a name="29">29</a>de retfærdige arver Landet og skal bo der til evig Tid.</span> <span class="verse"><a name="30">30</a>Den retfærdiges Mund taler Visdom; hans Tunge siger, hvad ret er;</span> <span class="verse"><a name="31">31</a>sin Guds Lov har han i Hjertet, ikke vakler hans Skridt.</span> <span class="verse"><a name="32">32</a>Den gudløse lurer på den retfærdige og står ham efter Livet,</span> <span class="verse"><a name="33">33</a>men, HERREN giver ham ej i hans Hånd og lader ham ikke dømmes for Retten.</span> <span class="verse"><a name="34">34</a>Bi på HERREN og bliv på hans Vej, så skal han ophøje dig til at arve Landet; du skal skue de gudløses Undergang.</span> <span class="verse"><a name="35">35</a>Jeg har set en gudløs trodse, bryste sig som en Libanons Ceder</span> <span class="verse"><a name="36">36</a>men se, da jeg gik der forbi, var han borte; da jeg søgte ham, fandtes han ikke.</span> <span class="verse"><a name="37">37</a>Vogt på Uskyld, læg Vind på Oprigtighed, thi Fredens Mand har en Fremtid;</span> <span class="verse"><a name="38">38</a>men Overtræderne udryddes til Hobe, de gudløses Fremtid går tabt.</span> <span class="verse"><a name="39">39</a>De retfærdiges Frelse kommer fra HERREN, deres Tilflugt i Nødens Stund;</span> <span class="verse"><a name="40">40</a>HERREN hjælper og frier dem, fra de gudløse frier og frelser han dem; thi hos ham har de søgt deres Tilflugt.</span> </p></div</div></div></body></html>