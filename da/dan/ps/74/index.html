<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 74</strong></div><p><span class="verse"><a name="1">1</a>Hvorfor har du, Gud, stødt os bort for evig, hvi ryger din Vrede mod Hjorden, du røgter?</span> <span class="verse"><a name="2">2</a>Kom din Menighed i Hu, som du fordum vandt dig, - du udløste den til din Ejendoms Stamme - Zions Bjerg, hvor du har din Bolig.</span> <span class="verse"><a name="3">3</a>Løft dine Fjed til de evige Tomter: Fjenden lagde alt i Helligdommen øde.</span> <span class="verse"><a name="4">4</a>Dine Fjender brøled i dit Samlingshus, satte deres Tegn som Tegn deri.</span> <span class="verse"><a name="5">5</a>Det så ud, som når man løfter Økser i Skovens Tykning.</span> <span class="verse"><a name="6">6</a>Og alt det udskårne Træværk der! De hugged det sønder med Økse og Hammer.</span> <span class="verse"><a name="7">7</a>På din Helligdom satte de Ild, de skændede og nedrev dit Navns Bolig.</span> <span class="verse"><a name="8">8</a>De tænkte: "Til Hobe udrydder vi dem!" De brændte alle Guds Samlingshuse i Landet.</span> <span class="verse"><a name="9">9</a>Vore Tegn, dem ser vi ikke, Profeter findes ej mer; hvor længe, ved ingen af os.</span> <span class="verse"><a name="10">10</a>Hvor længe, o Gud, skal vor Modstander smæde, Fjenden blive ved at håne dit Navn?</span> <span class="verse"><a name="11">11</a>Hvorfor holder du din Hånd tilbage og skjuler din højre i Kappens Fold?</span> <span class="verse"><a name="12">12</a>Vor Konge fra fordums Tid er dog Gud, som udførte Frelsens Værk i Landet.</span> <span class="verse"><a name="13">13</a>Du kløvede Havet med Vælde, knuste på Vandet Dragernes Hoved;</span> <span class="verse"><a name="14">14</a>du søndrede Hovederne på Livjatan og gav dem som Æde til Ørkenens Dyr;</span> <span class="verse"><a name="15">15</a>Kilde og Bæk lod du vælde frem, du udtørred stedseflydende Strømme;</span> <span class="verse"><a name="16">16</a>din er Dagen, og din er Natten, du grundlagde Lys og Sol,</span> <span class="verse"><a name="17">17</a>du fastsatte alle Grænser på Jord, du frembragte Sommer og Vinter.</span> <span class="verse"><a name="18">18</a>Kom i Hu, o HERRE, at Fjenden har hånet, et Folk af Dårer har spottet dit Navn!</span> <span class="verse"><a name="19">19</a>Giv ikke Vilddyret din Turteldues Sjæl, glem ikke for evigt dine armes Liv;</span> <span class="verse"><a name="20">20</a>se hen til Pagten, thi fyldte er Landets mørke Steder med Voldsfærds Boliger.</span> <span class="verse"><a name="21">21</a>Lad ej den fortrykte gå bort med Skam, lad de arme og fattige prise dit Navn!</span> <span class="verse"><a name="22">22</a>Gud, gør dig rede, før din Sag, kom i Hu, hvor du stadig smædes af bårer,</span> <span class="verse"><a name="23">23</a>lad ej dine Avindsmænds Røst uænset! Ustandseligt lyder dine Fjenders Larm!</span> </p></div</div></div></body></html>