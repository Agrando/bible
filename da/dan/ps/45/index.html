<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 45</strong></div><p><span class="verse"><a name="1">1</a>Mit Hjerte svulmer af liflige Ord, jeg kvæder mit Kvad til Kongens Pris, som Hurtigskriverens Pen er min Tunge.</span> <span class="verse"><a name="2">2</a>Den skønneste er du af Menneskens Børn, Ynde er udgydt på dine Læber, derfor velsignede Gud dig for evigt.</span> <span class="verse"><a name="3">3</a>Omgjord din Lænd med Sværdet, o Helt,</span> <span class="verse"><a name="4">4</a>Lykken følge din Højhed og Hæder, far frem for Sandhedens Sag, for Ydmyghed og Retfærd, din høj re lære dig frygtelige Ting!</span> <span class="verse"><a name="5">5</a>Dine Pile er hvæssede, Folkeslag falder for din Fod, Kongens Fjender rammes i Hjertet.</span> <span class="verse"><a name="6">6</a>Din Trone, o Gud, står evigt fast, en Retfærds Stav er din Kongestav.</span> <span class="verse"><a name="7">7</a>Du elsker Ret og hader Uret; derfor salvede Gud, din Gud, dig med Glædens Olie fremfor dine Fæller,</span> <span class="verse"><a name="8">8</a>af Myrra, Aloe og Kassia dufter alle dine Klæder. Du glædes ved Strengeleg fra Elfenbenshaller,</span> <span class="verse"><a name="9">9</a>Kongedøtre står i kostbare Klæder, Dronningen i Ofrguldets Skrud ved din højre.</span> <span class="verse"><a name="10">10</a>Hør, min Datter, opmærksomt og bøj dit Øre : Glem dit Folk og din Faders Hus,</span> <span class="verse"><a name="11">11</a>at Kongen må attrå din Skønhed, thi han er din Herre.</span> <span class="verse"><a name="12">12</a>Tyrus's Datter skal hylde dig med Gaver, Folkets Rigmænd bejle til din Yndest.</span> <span class="verse"><a name="13">13</a>Idel Pragt er Kongedatteren, hendes Dragt er Perler, stukket i Guld;</span> <span class="verse"><a name="14">14</a>fulgt af Jomfruer føres hun frem i broget Pragt, Veninderne fører hende hen til Kongen.</span> <span class="verse"><a name="15">15</a>De føres frem under Glæde og Jubel, holder deres Indtog i Kongens Palads.</span> <span class="verse"><a name="16">16</a>Dine Sønner træde ind i dine Fædres Sted, sæt dem til Fyrster rundt i Landet!</span> <span class="verse"><a name="17">17</a>Jeg vil minde om dit Navn fra Slægt til Slægt; derfor skal Folkene love dig evigt og altid.</span> </p></div</div></div></body></html>