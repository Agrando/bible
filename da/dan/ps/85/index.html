<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 85</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/85"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 85</strong></div><p><span class="verse"><a name="1">1</a>Du var nådig, HERRE, imod dit land du vendte Jakobs Skæbne,</span> <span class="verse"><a name="2">2</a>tog Skylden bort fra dit Folk og skjulte al deres Synd. - Sela.</span> <span class="verse"><a name="3">3</a>Du lod al din Vrede fare, tvang din glødende Harme.</span> <span class="verse"><a name="4">4</a>Vend tilbage, vor Frelses Gud, hør op med din Uvilje mod os!</span> <span class="verse"><a name="5">5</a>Vil du vredes på os for evigt, holde fast ved din Harme fra Slægt til Slægt?</span> <span class="verse"><a name="6">6</a>Vil du ikke skænke os Liv På ny, så dit Folk kan glæde sig i dig!</span> <span class="verse"><a name="7">7</a>Lad os skue din Miskundhed, HERRE, din Frelse give du os!</span> <span class="verse"><a name="8">8</a>Jeg vil høre, hvad Gud HERREN taler! Visselig taler han Fred til sit Folk og til sine fromme og til dem, der vender deres Hjerte til ham;</span> <span class="verse"><a name="9">9</a>ja, nær er hans Frelse for dem, som frygter ham, snart skal Herlighed bo i vort Land;</span> <span class="verse"><a name="10">10</a>Miskundhed og Sandhed mødes, Retfærd og Fred skal kysse hinanden;</span> <span class="verse"><a name="11">11</a>af Jorden spirer Sandhed frem, fra Himlen skuer Retfærd ned.</span> <span class="verse"><a name="12">12</a>Derhos giver HERREN Lykke, sin Afgrøde giver vort Land;</span> <span class="verse"><a name="13">13</a>Retfærd vandrer foran ham og følger også hans Fjed.</span> </p></div</div></div></body></html>