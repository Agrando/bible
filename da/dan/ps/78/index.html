<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ps">Psalms</a> &gt <strong>Chapter 78</strong></div><p><span class="verse"><a name="1">1</a>Lyt, mit folk til min lære, bøj eders øre til ord fra min Mund;</span> <span class="verse"><a name="2">2</a>jeg vil åbne min Mund med Billedtale, fremsætte Gåder fra fordums Tid,</span> <span class="verse"><a name="3">3</a>hvad vi har hørt og ved, hvad vore Fædre har sagt os;</span> <span class="verse"><a name="4">4</a>vi dølger det ikke for deres Børn, men melder en kommende Slægt om HERRENs Ære og Vælde og Underne, som han har gjort.</span> <span class="verse"><a name="5">5</a>Han satte et Vidnesbyrd i Jakob, i Israel gav han en Lov, idet han bød vore Fædre at lade deres Børn det vide,</span> <span class="verse"><a name="6">6</a>at en senere Slægt kunde vide det, og Børn, som fødtes siden, stå frem og fortælle deres Børn derom,</span> <span class="verse"><a name="7">7</a>så de slår deres Lid til Gud og ikke glemmer Guds Gerninger, men overholder hans Bud,</span> <span class="verse"><a name="8">8</a>ej slægter Fædrene på, en vanartet, stridig Slægt, hvis Hjerte ikke var fast, hvis Ånd var utro mod Gud</span> <span class="verse"><a name="9">9</a>- Efraims Børn var rustede Bueskytter, men svigted på Stridens Dag -</span> <span class="verse"><a name="10">10</a>Gudspagten holdt de ikke, de nægtede at følge hans Lov;</span> <span class="verse"><a name="11">11</a>hans Gerninger gik dem ad Glemme, de Undere, han lod dem skue.</span> <span class="verse"><a name="12">12</a>Han gjorde Undere for deres Fædre i Ægypten på Zoans Mark;</span> <span class="verse"><a name="13">13</a>han kløvede Havet og førte dem over, lod Vandet stå som en Vold;</span> <span class="verse"><a name="14">14</a>han ledede dem ved Skyen om Dagen, Natten igennem ved Ildens Skær;</span> <span class="verse"><a name="15">15</a>han kløvede Klipper i Ørkenen, lod dem rigeligt drikke som af Strømme,</span> <span class="verse"><a name="16">16</a>han lod Bække rinde af Klippen og Vand strømme ned som Floder.</span> <span class="verse"><a name="17">17</a>Men de blev ved at synde imod ham og vække den Højestes Vrede i Ørkenen;</span> <span class="verse"><a name="18">18</a>de fristede Gud i Hjertet og krævede Mad til at stille Sulten,</span> <span class="verse"><a name="19">19</a>de talte mod Gud og sagde: "Kan Gud dække Bord i en Ørken?</span> <span class="verse"><a name="20">20</a>Se, Klippen slog han, så Vand flød frem, og Bække vælded ud; mon han også kan give Brød og skaffe kød til sit Folk?"</span> <span class="verse"><a name="21">21</a>Det hørte HERREN, blev vred, der tændtes en Ild mod Jakob, ja Vrede kom op mod Israel,</span> <span class="verse"><a name="22">22</a>fordi de ikke troede Gud eller stolede på hans Frelse.</span> <span class="verse"><a name="23">23</a>Da bød han Skyerne oventil, lod Himlens Døre åbne</span> <span class="verse"><a name="24">24</a>og Manna regne på dem til Føde, han gav dem Himmelkorn;</span> <span class="verse"><a name="25">25</a>Mennesker spiste Englebrød, han sendte dem Mad at mætte sig med.</span> <span class="verse"><a name="26">26</a>Han rejste Østenvinden på Himlen, førte Søndenvinden frem ved sin Kraft;</span> <span class="verse"><a name="27">27</a>Kød lod han regne på dem som Støv og vingede Fugle som Havets Sand,</span> <span class="verse"><a name="28">28</a>lod dem falde midt i sin Lejr, rundt omkring sine Boliger;</span> <span class="verse"><a name="29">29</a>Og de spiste sig overmætte, hvad de ønskede, lod han dem få.</span> <span class="verse"><a name="30">30</a>Men før deres Attrå var stillet, mens Maden var i deres Mund,</span> <span class="verse"><a name="31">31</a>rejste Guds Vrede sig mod dem; han vog deres kraftige Mænd, fældede Israels Ynglinge.</span> <span class="verse"><a name="32">32</a>Og dog blev de ved at synde og troede ej på hans Undere.</span> <span class="verse"><a name="33">33</a>Da lod han deres Dage svinde i Tomhed og endte brat deres År.</span> <span class="verse"><a name="34">34</a>Når han vog dem, søgte de ham, vendte om og spurgte om Gud,</span> <span class="verse"><a name="35">35</a>kom i Hu, at Gud var deres Klippe, Gud den Allerhøjeste deres Genløser.</span> <span class="verse"><a name="36">36</a>De hyklede for ham med Munden, løj for ham med deres Tunge;</span> <span class="verse"><a name="37">37</a>deres Hjerter holdt ikke fast ved ham, hans Pagt var de ikke tro.</span> <span class="verse"><a name="38">38</a>Og dog er han barmhjertig, han tilgiver Misgerning, lægger ej øde, hans Vrede lagde sig Gang på Gang, han lod ikke sin Harme fuldt bryde frem;</span> <span class="verse"><a name="39">39</a>han kom i Hu, de var Kød, et Pust, der svinder og ej vender tilbage.</span> <span class="verse"><a name="40">40</a>Hvor tit stod de ham ikke imod i Ørkenen og voldte ham Sorg i det øde Land!</span> <span class="verse"><a name="41">41</a>De fristede alter Gud, de krænkede Israels Hellige;</span> <span class="verse"><a name="42">42</a>hans Hånd kom de ikke i Hu, de Dag han friede dem fra Fjenden,</span> <span class="verse"><a name="43">43</a>da han gjorde sine Tegn i Ægypten, sine Undere på Zoans Mark,</span> <span class="verse"><a name="44">44</a>forvandlede deres Floder til Blod, så de ej kunde drikke af Strømmene,</span> <span class="verse"><a name="45">45</a>sendte Myg imod dem, som åd dem, og Frøer, som lagde dem øde,</span> <span class="verse"><a name="46">46</a>gav Æderen, hvad de avlede, Græshoppen al deres Høst,</span> <span class="verse"><a name="47">47</a>slog deres Vinstokke ned med Hagl, deres Morbærtræer med Frost,</span> <span class="verse"><a name="48">48</a>prisgav Kvæget for Hagl og deres Hjorde for Lyn.</span> <span class="verse"><a name="49">49</a>Han sendte sin Vredesglød mod dem, Harme, Vrede og Trængsel, en Sendefærd af Ulykkesengle;</span> <span class="verse"><a name="50">50</a>frit Løb gav han sin Vrede, skånede dem ikke for Døden, gav deres Liv til Pris for Pest;</span> <span class="verse"><a name="51">51</a>alt førstefødt i Ægypten slog han, Mandskraftens Førstegrøde i Kamiternes Telte,</span> <span class="verse"><a name="52">52</a>lod sit Folk bryde op som en Hjord, ledede dem som Kvæg i Ørkenen,</span> <span class="verse"><a name="53">53</a>ledede dem trygt, uden Frygt, mens Havet lukked sig over deres Fjender;</span> <span class="verse"><a name="54">54</a>han bragte dem til sit hellige Land, de Bjerge, hans højre vandt,</span> <span class="verse"><a name="55">55</a>drev Folkeslag bort foran dem, udskiftede ved Lod deres Land og lod Israels Stammer bo i deres Telte.</span> <span class="verse"><a name="56">56</a>Dog fristed og trodsede de Gud den Allerhøjeste og overholdt ikke hans Vidnesbyrd;</span> <span class="verse"><a name="57">57</a>de faldt fra, var troløse som deres Fædre, svigtede som en slappet Bue,</span> <span class="verse"><a name="58">58</a>de krænkede ham med deres Offerhøje, æggede ham med deres Gudebilleder.</span> <span class="verse"><a name="59">59</a>Det hørte Gud og blev vred følte højlig Lede ved Israel;</span> <span class="verse"><a name="60">60</a>han opgav sin Bolig i Silo, det Telt, hvor han boede blandt Mennesker;</span> <span class="verse"><a name="61">61</a>han gav sin Stolthed i Fangenskab, sin Herlighed i Fjendehånd,</span> <span class="verse"><a name="62">62</a>prisgav sit Folk for Sværdet, blev vred på sin Arvelod;</span> <span class="verse"><a name="63">63</a>Ild fortærede dets unge Mænd, dets Jomfruer fik ej Bryllupssange,</span> <span class="verse"><a name="64">64</a>dets Præster faldt for Sværdet, dets Enker holdt ikke Klagefest.</span> <span class="verse"><a name="65">65</a>Da vågnede Herren som en, der har sovet, som en Helt, der er døvet af Vin;</span> <span class="verse"><a name="66">66</a>han slog sine Fjender på Ryggen, gjorde dem evigt til Skamme.</span> <span class="verse"><a name="67">67</a>Men han fik Lede ved Josefs Telt, Efraims Stamme udvalgte han ikke;</span> <span class="verse"><a name="68">68</a>han udvalgte Judas Stamme, Zions Bjerg, som han elsker;</span> <span class="verse"><a name="69">69</a>han byggede sit Tempel himmelhøjt, grundfæstede det evigt som Jorden.</span> <span class="verse"><a name="70">70</a>Han udvalgte David, sin Tjener, og tog ham fra Fårenes Folde,</span> <span class="verse"><a name="71">71</a>hentede ham fra de diende Dyr til at vogte Jakob, hans Folk, Israel, hans Arvelod;</span> <span class="verse"><a name="72">72</a>han vogtede dem med oprigtigt Hjerte,ledede dem med kyndig Hånd.</span> </p></div</div></div></body></html>