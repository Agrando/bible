<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/phil">Philippians</a> &gt <strong>Chapter 2</strong></div><p><span class="verse"><a name="1">1</a>Er der da nogen Formaning i Kristus, er der nogen Kærlighedens Opmuntring, er der noget Åndens Samfund, er der nogen inderlig Kærlighed og Barmhjertighed:</span> <span class="verse"><a name="2">2</a>da fuldkommer min Glæde, at I må være enige indbyrdes, så I have den samme Kærlighed, samme Sjæl, een Higen,</span> <span class="verse"><a name="3">3</a>intet gøre af Egennytte eller Lyst til tom Ære, men i Ydmyghed agte hverandre højere end eder selv</span> <span class="verse"><a name="4">4</a>og ikke se hver på sit, men enhver også på andres.</span> <span class="verse"><a name="5">5</a>Det samme Sindelag være i eder, som også var i Kristus Jesus,</span> <span class="verse"><a name="6">6</a>han, som, da han var i Guds Skikkelse ikke holdt det for et Rov at være Gud lig,</span> <span class="verse"><a name="7">7</a>men forringede sig selv, idet han tog en Tjeners Skikkelse på og blev Mennesker lig;</span> <span class="verse"><a name="8">8</a>og da han i Fremtræden fandtes som et Menneske, fornedrede han sig selv, så han blev lydig indtil Døden, ja, Korsdøden.</span> <span class="verse"><a name="9">9</a>Derfor har også Gud højt ophøjet ham og skænket ham det Navn, som er over alle Navne,</span> <span class="verse"><a name="10">10</a>for at i Jesu Navn hvert Knæ skal bøje sig, deres i Himmelen og på Jorden og under Jorden,</span> <span class="verse"><a name="11">11</a>og hver Tunge skal bekende, at Jesus Kristus er Herre, til Gud Faders Ære.</span> <span class="verse"><a name="12">12</a>Derfor, mine elskede! ligesom I altid have været lydige, så arbejder ikke alene som i min Nærværelse, men nu meget mere i min Fraværelse på eders egen Frelse med Frygt og Bæven;</span> <span class="verse"><a name="13">13</a>thi Gud er den, som virker i eder både at ville og at virke, efter sit Velbehag.</span> <span class="verse"><a name="14">14</a>Gører alle Ting uden Knurren og Betænkeligheder,</span> <span class="verse"><a name="15">15</a>for at I må blive udadlelige og rene, Guds ulastelige Børn, midt i en vanartet og forvendt Slægt, iblandt hvilke I vise eder som Himmellys i Verden,</span> <span class="verse"><a name="16">16</a>idet I fremholde Livets Ord, mig til Ros på Kristi Dag, at jeg ikke har løbet forgæves, ej heller arbejdet forgæves.</span> <span class="verse"><a name="17">17</a>Ja, selv om jeg bliver ofret under Ofringen og Betjeningen af eders Tro, så glæder jeg mig og glæder mig med eder alle.</span> <span class="verse"><a name="18">18</a>Men ligeledes skulle også I glæde eder, og glæde eder med mig!</span> <span class="verse"><a name="19">19</a>Men jeg håber i den Herre Jesus snart at kunne sende Timotheus til eder, for at også jeg kan blive ved godt Mod ved at erfare, hvorledes det går eder.</span> <span class="verse"><a name="20">20</a>Thi jeg har ingen ligesindet, der så oprigtig vil have Omsorg for, hvorledes det går eder;</span> <span class="verse"><a name="21">21</a>thi de søge alle deres eget, ikke hvad der hører Kristus Jesus til.</span> <span class="verse"><a name="22">22</a>Men hans prøvede Troskab kende I, at, ligesom et Barn tjener sin Fader, således har han tjent med mig for Evangeliet.</span> <span class="verse"><a name="23">23</a>Ham håber jeg altså at sende straks, når jeg ser Udgangen på min Sag.</span> <span class="verse"><a name="24">24</a>Men jeg har den Tillid til Herren, at jeg også selv snart skal komme.</span> <span class="verse"><a name="25">25</a>Men jeg har agtet det nødvendigt at sende Epafroditus til eder, min Broder og Medarbejder og Medstrider, og eders Udsending og Tjener for min Trang,</span> <span class="verse"><a name="26">26</a>efterdi han længtes efter eder alle og var såre ængstelig, fordi I havde hørt, at han var bleven syg.</span> <span class="verse"><a name="27">27</a>Ja, han var også syg og Døden nær; men Gud forbarmede sig over ham, ja, ikke alene over ham, men også over mig, for at jeg ikke skulde have Sorg på Sorg.</span> <span class="verse"><a name="28">28</a>Derfor skynder jeg mig desto mere med at sende ham, for at I og jeg være mere sorgfri.</span> <span class="verse"><a name="29">29</a>Modtager ham altså i Herren med al Glæde og holder sådanne i Ære;</span> <span class="verse"><a name="30">30</a>thi for Kristi Gernings Skyld kom han Døden nær, idet han satte sit Liv i Vove for at udfylde Savnet af eder i eders Tjeneste imod mig.</span> </p></div</div></div></body></html>