<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/song/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/song">Song of Solomon</a> &gt <strong>Chapter 1</strong></div><p><span class="verse"><a name="1">1</a>Salomos Højsang</span> <span class="verse"><a name="2">2</a>Kys mig, giv mig Kys af din mund thi din Kærlighed er bedre end Vin.</span> <span class="verse"><a name="3">3</a>Lifligt dufter dine Salver, dit Navn er en udgydt Salve, derfor har Kvinder dig kær.</span> <span class="verse"><a name="4">4</a>Drag mig efter dig, kom, lad os løbe; Kongen tog mig ind i sine Kamre. Vi vil juble og glæde os i dig, prise din Hærlighed fremfor Vin. Med Rette har de dig kær.</span> <span class="verse"><a name="5">5</a>Jeg er sort, dog yndig, Jerusalems Døtre, som Kedars Telte, som Salmas Forhæng.</span> <span class="verse"><a name="6">6</a>Se ej på mig, fordi jeg er sortladen, fordi jeg er brændt af Solen. Min Moders Sønner vrededes på mig, til Vingårdsvogterske satte de mig - min egen Vingård vogted jeg ikke.</span> <span class="verse"><a name="7">7</a>Sig mig, du, som min Sjæl har kær, hvor du vogter din Hjord, hvor du holder Hvil ved Middag. Thi hvi skal jeg gå som en Landstryger ved dine Fællers Hjorde?</span> <span class="verse"><a name="8">8</a>Såfremt du ikke ved det, du fagreste blandt Kvinder, følg da kun Hjordens Spor og vogt dine Geder ved Hyrdernes Boliger.</span> <span class="verse"><a name="9">9</a>Ved Faraos Forspand ligner jeg dig, min Veninde.</span> <span class="verse"><a name="10">10</a>Dine Kinder er yndige med Snorene din Hals med Kæderne.</span> <span class="verse"><a name="11">11</a>Vi vil gøre dig Snore af Guld med Stænk af Sølv.</span> <span class="verse"><a name="12">12</a>Min Nardus spreder sin Duft, mens Kongen er til Bords;</span> <span class="verse"><a name="13">13</a>min Ven er mig en Myrrapose, der ligger ved mit Bryst,</span> <span class="verse"><a name="14">14</a>min Ven er mig en Koferklase fra En-Gedis Vingårde.</span> <span class="verse"><a name="15">15</a>Hvor du er fager, min Veninde, hvor du er fager, dine Øjne er Duer!</span> <span class="verse"><a name="16">16</a>Hvor du er fager, min Ven, ja dejlig er du, vort Leje er grønt,</span> <span class="verse"><a name="17">17</a>vor Boligs Bjælker er Cedre, Panelet Cypresser!</span> </p></div</div></div></body></html>