<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/song/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/song">Song of Solomon</a> &gt <strong>Chapter 6</strong></div><p><span class="verse"><a name="1">1</a>Hvor er din Ven gået hen, du fagreste blandt Kvinder? Hvor har din ven vendt sig hen? Vi vil søge ham med dig.</span> <span class="verse"><a name="2">2</a>Min Ven gik ned i sin Have, ti lBalsambedene, for at vogte sin Hjord i Haverne og sanke Liljer.</span> <span class="verse"><a name="3">3</a>Jeg er min Vens, og min Ven er min, han, som vogter blandt Liljer.</span> <span class="verse"><a name="4">4</a>Du er fager, min Veninde, som Tirza, yndig som Jerusalem, frygtelig som Hære under Banner.</span> <span class="verse"><a name="5">5</a>Vend dine Øjne fra mig, de forvirrer mig så! Dit Hår er som en Gedeflok, bølgende ned fra Gilead.</span> <span class="verse"><a name="6">6</a>dine Tænder som en Fåreflok, der kommer fra Bad, som alle har Tvillinger, intet er uden Lam;</span> <span class="verse"><a name="7">7</a>din Tinding er et bristet Granatæble bag ved dit Slør.</span> <span class="verse"><a name="8">8</a>Dronningernes Tal er tresindstyve, Medhustruernes firsindstyve, på Terner er der ej Tal.</span> <span class="verse"><a name="9">9</a>Men een er hun, min Due, min rene, hun, sin Moders eneste, hun, sin Moders Kælebarn. Blev hun set af Piger, fik hun Pris, af Dronninger og Medhustruer Hyldest.</span> <span class="verse"><a name="10">10</a>Hvo er hun, der titter frem som Morgenrøden, fager som Månen, skær som Solen, frygtelig som Hære under Banner?</span> <span class="verse"><a name="11">11</a>Jeg gik ned i Nøddehaven for at se, hvor det grønnes i Dale for at se, om Vintræet skød, om Granattræet nu stod i Blomst.</span> <span class="verse"><a name="12">12</a>Før jeg vidste af det, satte min Sjæl mig på mit ædle Folks Vogne.</span> <span class="verse"><a name="13">13</a>Vend dig, vend dig, Sulamit, vend dig, vend dig, så vi kan se dig!"Hvad vil I se på Sulamit, mens Sværddansen trædes?"</span> </p></div</div></div></body></html>