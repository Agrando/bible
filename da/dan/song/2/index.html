<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/song/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/song">Song of Solomon</a> &gt <strong>Chapter 2</strong></div><p><span class="verse"><a name="1">1</a>Jeg er Sarons Rose, Dalenes Lilje</span> <span class="verse"><a name="2">2</a>Som en Lilje midt iblandt Torne er min Veninde blandt Piger.</span> <span class="verse"><a name="3">3</a>Som et Æbletræ blandt Skovens Træer er min Ven blandt unge Mænd. I hans Skygge har jeg Lyst til at sidde, hans Frugt er sød for min Gane.</span> <span class="verse"><a name="4">4</a>Til en Vinhal bragte han mig, hvor Mærket over mig er Kærlighed.</span> <span class="verse"><a name="5">5</a>Styrk mig med Rosinkager, kvæg mig med Æbler, thi jeg er syg af Kærlighed.</span> <span class="verse"><a name="6">6</a>Hans venstre er under mit Hoved, hans højre tager mig i Favn.</span> <span class="verse"><a name="7">7</a>Jeg besværger eder, Jerusalems Døtre, ved Gazeller og Markens Hjorte: Gør ikke Kærligheden Uro, væk den ikke, før den ønsker det selv!</span> <span class="verse"><a name="8">8</a>Hør! Der er min Ven! Ja se, der kommer han i Løb over Bjergene, i Spring over Højene.</span> <span class="verse"><a name="9">9</a>Min Ven er som en Gazel, han er som den unge Hjort. Se, nu står han alt bag vor Mur. Han ser gennem Vinduet, kigger gennem Gitteret.</span> <span class="verse"><a name="10">10</a>Min Ven stemmer i og siger så til mig: Stå op, min Veninde, du fagre, kom!</span> <span class="verse"><a name="11">11</a>Thi nu er Vinteren omme, Regntiden svandt, for hen,</span> <span class="verse"><a name="12">12</a>Blomster ses i Landet, Sangens Tid er kommet, Turtelduens Kurren høres i vort Land;</span> <span class="verse"><a name="13">13</a>Figentræets Småfrugter svulmer, Vinstokken blomstrer, udspreder Duft. Stå op, min Veninde, du fagre, kom,</span> <span class="verse"><a name="14">14</a>min Due i Fjeldets Kløfter, i Bjergvæggens Skjul! Lad mig skue din Skikkelse, høre din Røst, thi sød er din Røst og din Skikkelse yndig.</span> <span class="verse"><a name="15">15</a>Fang os de Ræve, de Ræve små,som hærger Vinen, vor blomstrende Vin!</span> <span class="verse"><a name="16">16</a>Min Ven er min, og jeg er hans,som vogter blandt Liljer;</span> <span class="verse"><a name="17">17</a>til Dagen svales og Skyggerne længes, kom hid, min Ven, og vær som Gazellen, som den unge Hjort på duftende Bjerge!</span> </p></div</div></div></body></html>