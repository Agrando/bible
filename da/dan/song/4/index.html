<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/song/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/song">Song of Solomon</a> &gt <strong>Chapter 4</strong></div><p><span class="verse"><a name="1">1</a>Hvor du er fager, min veninde, hvor er du fager! Dine Øjne er Duer bag sløret, dit Hår som en Gedeflok bølgende ned fra Gilead,</span> <span class="verse"><a name="2">2</a>dine Tænder som en nyklippet Fåreflok, der kommer fra Bad, som alle har Tvillinger, intet er uden Lam;</span> <span class="verse"><a name="3">3</a>som en Purpursnor er dine Læber, yndig din Mund, din Tinding som et bristet Granatæble bag ved dit Slør;</span> <span class="verse"><a name="4">4</a>din Hals er som Davids Tårn, der er bygget til Udkig, tusinde Skjolde hænger derpå, kun Helteskjolde;</span> <span class="verse"><a name="5">5</a>dit Bryst som to Hjortekalve, Gazelle tvillinger, der græsser blandt Liljer.</span> <span class="verse"><a name="6">6</a>Til Dagen svales og Skyggerne længes, vil jeg vandre til Myrrabjerget og Vellugtshøjen.</span> <span class="verse"><a name="7">7</a>Du er fuldendt fager, min Veninde og uden Lyde.</span> <span class="verse"><a name="8">8</a>Kom med mig fra Libanon, Brud, kom med mig fra Libanon, stig ned fra Amanas Tinde, fra Senirs og Hermons Tinde, fra Løvers Huler, fra Panteres Bjerge!</span> <span class="verse"><a name="9">9</a>Du har fanget mig, min Søster, min Brud, du har fanget mig med et af dine Blikke, med en af din Halses Kæder.</span> <span class="verse"><a name="10">10</a>Hvor herlig er din Kærlighed, min Søster, min Brud, hvor din Kærlighed er god fremfor Vin, dine Salvers Duft fremfor alskens Vellugt!</span> <span class="verse"><a name="11">11</a>Dine Læber drypper af Sødme, min Brud, under din Tunge er Honning og Mælk; dine Klæders Duft er som Libanons Duft.</span> <span class="verse"><a name="12">12</a>Min Søster, min Brud er en lukket Have, en lukket Kilde, et Væld under Segl.</span> <span class="verse"><a name="13">13</a>Dine Skud er en Lund af Granattræer med kostelige Frugter, Kofer,</span> <span class="verse"><a name="14">14</a>Nardus og Kalmus og Kanel og alle Slags Vellugtstræer, Myrra og Safran og Aloe og alskens ypperlig Balsam.</span> <span class="verse"><a name="15">15</a>Min Haves Væld er en Brønd med rindende Vand og Strømme fra Libanon.</span> <span class="verse"><a name="16">16</a>Nordenvind, vågn, Søndenvind kom, blæs gennem min Have, så dens Vellugt spredes! Min Ven komme ind i sin Have og nyde dens udsøgte Frugt!</span> </p></div</div></div></body></html>