<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1chr/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1chr">1 Chronicles</a> &gt <strong>Chapter 18</strong></div><p><span class="verse"><a name="1">1</a>Nogen Tid efter slog David Filisterne og undertvang dem, og han fratog Filisterne Gat med Småbyer.</span> <span class="verse"><a name="2">2</a>Fremdeles slog han Moabiterne; og Moabiterne blev Davids skatskyldige Undersåtter.</span> <span class="verse"><a name="3">3</a>Ligeledes slog David Kong Hadar'ezer af Zoba i Nærheden af Hamat, da han var draget ud for at underlægge sig Egnene ved Eufratfloden.</span> <span class="verse"><a name="4">4</a>David fratog ham 1.000 Vogne, 7.008 Ryttere og 20.000 Mand Fodfolk og lod alle Hestene lamme på hundrede nær, som han skånede.</span> <span class="verse"><a name="5">5</a>Og da Aramæerne fra Darmaskus kom Kong Hadar'ezer af Zoba til Hjælp, slog David 22.000 Mand af Aramæerne.</span> <span class="verse"><a name="6">6</a>Derpå indsatte David Fogeder i det darmaskenske Aram, og Aramæerne blev Davids skatskyldige Undersåtter. Således gav HERREN David Sejr, overalt hvor han drog frem.</span> <span class="verse"><a name="7">7</a>Og David tog de Guldskjolde, Hadar'ezers Folk havde båret, og bragte dem til Jerusalem;</span> <span class="verse"><a name="8">8</a>og fra Hadar'ezers Byer, Tibhat og Kun, bortførte David Kobber i store Mængder; deraf lod Salomo Kobberhavet, Søjlerne og Kobbersagerne lave.</span> <span class="verse"><a name="9">9</a>Men da Kong To'u af Hamat hørte, at David havde slået hele Kong Hadar'ezer af Zobas Stridsmagt,</span> <span class="verse"><a name="10">10</a>sendte han sin Søn Hadoram til Kong David for at hilse på ham og lykønske ham til, at han havde kæmpet med Hadar'ezer og slået ham - Hadar'ezer havde nemlig ligget i Krig med To'u - og han medbragte alle Hånde Sølv-, Guld og Kobbersager.</span> <span class="verse"><a name="11">11</a>Også dem helligede Kong David HERREN tillige med det Sølv og Guld, han havde taget fra alle Folkeslagene, Edom, Moab, Ammoniterne, Filisterne og Amalek.</span> <span class="verse"><a name="12">12</a>Og Absjaj, Zerujas Søn, slog Edom i Saltdalen, 18000 Mand;</span> <span class="verse"><a name="13">13</a>derpå indsatte han Fogeder i Edom, og alle Edomiterne blev Davids Undersåtter. Således gav HERREN David Sejr, overalt hvor han drog frem.</span> <span class="verse"><a name="14">14</a>Og David var Konge over hele Israel, og han øvede Ret og Retfærdighed mod hele sit Folk.</span> <span class="verse"><a name="15">15</a>Joab, Zerujas Søn, var sat over Hæren; Josjafat, Ahiluds Søn, var Kansler;</span> <span class="verse"><a name="16">16</a>Zadok, Ahitubs Søn, og Abimelek, Ebjatars Søn, var Præster; Sjavsja var Statsskriver;</span> <span class="verse"><a name="17">17</a>Benaja, Jojadas Søn, var sat over Kreterne og Pleterne, og Davids Sønner var de ypperste ved Kongens Side.</span> </p></div</div></div></body></html>