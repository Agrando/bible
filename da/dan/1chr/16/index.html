<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1chr/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1chr">1 Chronicles</a> &gt <strong>Chapter 16</strong></div><p><span class="verse"><a name="1">1</a>De førte så Guds Pagts Ark ind og stillede den midt i det Telt, David havde rejst den; og de ofrede Brændofre og Takofre for Guds Åsyn.</span> <span class="verse"><a name="2">2</a>Og da David var færdig med Brændofrene og Takofrene, velsignede han Folket i HERRENs Navn</span> <span class="verse"><a name="3">3</a>og uddelte til hver enkelt Israelit, både Mand og Kvinde, en Brødskive, et Stykke Kød og en Rosinkage.</span> <span class="verse"><a name="4">4</a>Foran HERRENs Ark stillede han nogle af Leviterne til at gøre Tjeneste og til at takke, love og prise HERREN, Israels Gud;</span> <span class="verse"><a name="5">5</a>Asaf var Leder, og næst efter ham kom Zekarja, så Uzziel, Sjemiramot, Jehiel, Mattitja, Eliab, Benaja, Obed-Edom og Je'iel med Harper og Citre, medens Asaf lod Cymblerne klinge,</span> <span class="verse"><a name="6">6</a>og Præsterne Benaja og Jahaziel stadig blæste i Trompeterne foran Guds Pagts Ark.</span> <span class="verse"><a name="7">7</a>Den Dag, ved den Lejlighed, overdrog David for første Gang Asaf og hans Brødre at lovsynge HERREN.</span> <span class="verse"><a name="8">8</a>Pris HERREN, påkald hans Navn, gør hans Gerninger kendte blandt Folkeslag!</span> <span class="verse"><a name="9">9</a>Syng og spil til hans Pris, tal om alle hans Undere,</span> <span class="verse"><a name="10">10</a>ros jer af hans hellige Navn, eders Hjerte glæde sig, I, som søger HERREN,</span> <span class="verse"><a name="11">11</a>spørg efter HERREN og hans Magt, søg bestandig hans Åsyn;</span> <span class="verse"><a name="12">12</a>kom i Hu de Undere, han øved, hans Tegn og hans Munds Domme,</span> <span class="verse"><a name="13">13</a>I, hans Tjener, Israels Sæd. hans udvalgte, Jakobs Sønner!</span> <span class="verse"><a name="14">14</a>Han, HERREN, er vor Gud, hans Domme når ud over Jorden;</span> <span class="verse"><a name="15">15</a>han ihukommer for evigt sin Pagt, i tusind Slægter sit Tilsagn,</span> <span class="verse"><a name="16">16</a>Pagten. han slutted med Abraham, Eden, han tilsvor Isak:</span> <span class="verse"><a name="17">17</a>han holdt dem i Hævd som Ret for Jakob, en evig Pagt for Israel,</span> <span class="verse"><a name="18">18</a>idet han sagde: "Dig giver jeg Kana'ans Land som eders Arvelod."</span> <span class="verse"><a name="19">19</a>Da de kun var en liden Hob, kun få og fremmede der,</span> <span class="verse"><a name="20">20</a>og vandred fra Folk til Folk, fra et Rige til et andet,</span> <span class="verse"><a name="21">21</a>tillod han ingen at volde dem Men, men tugted for deres Skyld Konger:</span> <span class="verse"><a name="22">22</a>"Rør ikke mine Salvede, gør ikke mine Profeter ondt!"</span> <span class="verse"><a name="23">23</a>Syng for HERREN, al Jorden, fortæl om hans Frelse Dag efter dag;</span> <span class="verse"><a name="24">24</a>kundgør hans Ære blandt Folkene, hans Undere blandt alle Folkeslag!</span> <span class="verse"><a name="25">25</a>Thi stor og højlovet er HERREN, forfærdelig over alle Guder;</span> <span class="verse"><a name="26">26</a>thi alle Folkeslagenes Guder er Afguder, HERREN er Himlens Skaber.</span> <span class="verse"><a name="27">27</a>For hans Åsyn er Højhed og Hæder, Pris og Fryd i hans Helligdom.</span> <span class="verse"><a name="28">28</a>Giv HERREN, I Folkeslags Slægter, giv HERREN Ære og Pris,</span> <span class="verse"><a name="29">29</a>giv HERREN hans Navns Ære, bring Gaver og kom for hans Åsyn, tilbed HERREN i helligt Skrud,</span> <span class="verse"><a name="30">30</a>bæv for hans Åsyn, al Jorden!  Han grundfæsted Jorden, den rokkes ikke.</span> <span class="verse"><a name="31">31</a>Himlen glæde sig Jorden juble, det lyde blandt Folkene: "HERREN har vist, han er Konge!"</span> <span class="verse"><a name="32">32</a>Havet med dets Fylde bruse, Marken juble og alt, hvad den bærer.</span> <span class="verse"><a name="33">33</a>Da fryder sig Skovens Træer for HERRENs Åsyn, thi han kommer, han kommer at dømme Jorden.</span> <span class="verse"><a name="34">34</a>Lov HERREN, thi han er god, og hans Miskundhed varer evindelig!</span> <span class="verse"><a name="35">35</a>Og sig: "Frels os, vor Frelses Gud, saml os og fri os fra Folkene, at vi må love dit hellige Navn; med Stolthed synge din Pris!"</span> <span class="verse"><a name="36">36</a>Lovet være HERREN, Israels Gud, fra Evighed og til Evighed! Da sagde hele Folket: "Amen!" og: "Lov HERREN!"</span> <span class="verse"><a name="37">37</a>Så lod han Asaf og hans Brødre blive der foran HERRENs Pagts Ark for altid at gøre Tjeneste foran Arken efter hver Dags Behov;</span> <span class="verse"><a name="38">38</a>og Obed-Edom, Jedituns Søn, og Hosa med deres Brødre, i alt otte og tresindstyve, lod han blive som Dørvogtere.</span> <span class="verse"><a name="39">39</a>Men Præsten Zadok og hans Brødre Præsterne lod han blive foran HERRENs Bolig på Oerhøjen i Gibeon</span> <span class="verse"><a name="40">40</a>for daglig, både Aften og Morgen, at ofre HERREN Brændofre på Brændofferalteret ganske som det er foreskrevet i den Lov, HERREN havde pålagt Israel;</span> <span class="verse"><a name="41">41</a>og sammen med dem Heman og Jedutun og de øvrige før nævnte udvalgte Mænd til at love HERREN med Ordene "thi hans Miskundhed varer evindelig!"</span> <span class="verse"><a name="42">42</a>Og de havde hos sig Trompeter og Cymbler til dem, der spillede, og instrumenter til Guds Sange; men Jedutuns Sønner var Dørvogtere.</span> <span class="verse"><a name="43">43</a>Derpå gik alt Folket hver til sit, og David vendte hjem for at velsigne sit Hus.</span> </p></div</div></div></body></html>