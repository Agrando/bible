<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1chr">1 Chronicles</a> &gt <strong>Chapter 15</strong></div><p><span class="verse"><a name="1">1</a>Siden byggede han sig Huse i Davidsbyen og beredte Guds Ark et Sted, idet han rejste den et Telt</span> <span class="verse"><a name="2">2</a>Ved den Lejlighed sagde David: "Ingen andre end Leviterne må bære Guds Ark, thi dem har HERREN udvalgt til at bære Guds Ark og til at gøre Tjeneste for ham til evig Tid."</span> <span class="verse"><a name="3">3</a>Og David samlede hele Israel i Jerusalem for at føre HERRENs Ark op til det Sted, han havde beredt den.</span> <span class="verse"><a name="4">4</a>Og David samlede Arons Sønner og Leviterne:</span> <span class="verse"><a name="5">5</a>Af Kehatiterne Øversten Uriel og hans Brødre, 120;</span> <span class="verse"><a name="6">6</a>af Merariterne Øversten Asaja og hans Brødre, 220;</span> <span class="verse"><a name="7">7</a>af Gersoniterne Øversten Joel og hans Brødre, 130;</span> <span class="verse"><a name="8">8</a>af Elizafans Sønner Øversten Sjemaja og hans Brødre, 200;</span> <span class="verse"><a name="9">9</a>af Hebrons Sønner Øversten Eliel og hans Brødre, 80;</span> <span class="verse"><a name="10">10</a>af Uzziels Sønner Øversten Amminadab og hans Brødre, 112.</span> <span class="verse"><a name="11">11</a>Så lod David Præsterne Zadok og Ebjatar og Leviterne Uriel, Asaja, Joel, Sjemaja, Eliel og Amminadab kalde</span> <span class="verse"><a name="12">12</a>og sagde til dem: "I er Overhoveder for Leviternes Fædrenehuse; helliger eder tillige med eders Brødre og før HERRENs, Israels Guds, Ark op til det Sted, jeg har beredt den;</span> <span class="verse"><a name="13">13</a>det var jo, fordi I ikke var med første Gang, at HERREN vor Gud tilføjede os et Brud; thi vi søgte ham ikke på rette Måde."</span> <span class="verse"><a name="14">14</a>Så helligede Præsferne og Leviterne sig for at føre HERRENs, Israels Guds, Ark op;</span> <span class="verse"><a name="15">15</a>og Levis Sønner løftede med Bærestængerne Guds Ark op på Skuldrene, som Moses havde påbudt efter HERRENS Ord.</span> <span class="verse"><a name="16">16</a>Fremdeles bød David Leviternes Øverster at lade deres Brødre Sangerne stille sig op med Musikinstrumenter, Harper, Citre og Cymbler og lade høje Jubeltoner klinge.</span> <span class="verse"><a name="17">17</a>Så lod Leviterne Heman, Joels Søn, og af hans Brødre Asaf, Berekjas Søn, og af deres Brødre Merariterne Etan, Husjajas Søn, stille sig op</span> <span class="verse"><a name="18">18</a>og ved Siden af dem deres Brødre af anden Rang Zekarja, Uzziel, Sjemiramot, Jehiel, Unni, Eliab, Benaja, Ma'aseja, Mattitja, Elipelehu og Miknejahu og Dørvogterne Obed-Edom og Je'iel;</span> <span class="verse"><a name="19">19</a>Sangerne Heman, Asaf og Etan skulde spille på Kobbercymbler,</span> <span class="verse"><a name="20">20</a>Zekarja, Uzziel, Sjemiramot, Jehiel, Unni, Eliab, Ma'aseja og Benaja på Harper al-alamot;</span> <span class="verse"><a name="21">21</a>Mattitja, Elipelehu, Miknejahu, Obed-Edom og Je'iel skulde lede Sangen med Citre al-hassjeminit;</span> <span class="verse"><a name="22">22</a>Konanja, Leviternes Øverste over dem, der bar, skulde lede disse, da han forstod sig derpå;</span> <span class="verse"><a name="23">23</a>Berekja og Elkana skulde være Dørvogtere ved Arken;</span> <span class="verse"><a name="24">24</a>Præsterne Sjebanja, Josjafat, Netan'el, Amasaj, Zekarja, Benaja og Eliezer skulde blæse i Trompeterne foran Guds Ark; og Obed-Edom og Jehija skulde være Dørvogtere ved Arken.</span> <span class="verse"><a name="25">25</a>Derpå drog David, Israels Ældste og Tusindførerne hen for under Festglæde at lade HERRENs Pagts Ark bringe op fra Obed-Edoms Hus,</span> <span class="verse"><a name="26">26</a>og da Gud hjalp Leviterne, der har HERRENs Pagts Ark, ofrede man syv Tyre og syv Vædre.</span> <span class="verse"><a name="27">27</a>David har en fin linned Kappe, ligeledes alle Leviterne, der har Arken, og Sangerne og Konanja, som ledede dem, der bar. Og David var iført en linned Efod.</span> <span class="verse"><a name="28">28</a>Og hele Israel bragte HERRENs Pagts Ark op under Festjubel og til Hornets, Trompeternes og Cymblernes Klang, under Harpe- og Citerspil.</span> <span class="verse"><a name="29">29</a>Men da HERRENs Pagts Ark kom til Davidsbyen, så Sauls Datter Mikal ud af Vinduet, og da hun så Kong David springe og danse, ringeagtede hun ham i sit Hjerte.</span> </p></div</div></div></body></html>