<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1chr">1 Chronicles</a> &gt <strong>Chapter 11</strong></div><p><span class="verse"><a name="1">1</a>Derpå samlede hele Israel sig hos David i Hebron og sagde: "Vi er jo dit Kød og Blod!"</span> <span class="verse"><a name="2">2</a>Allerede før i Tiden, medens Saul var Konge, var det dig, som førte Israel ud i Kamp og hjem igen; og HERREN din Gud sagde til dig: Du skal vogte mit Folk Israel og være Hersker over mit Folk Israel!"</span> <span class="verse"><a name="3">3</a>Og alle Israels Ældste kom til Kongen i Hebron, og David sluttede i Hebron Pagt med dem for HERRRNs Åsyn, og de salvede David til Konge over Israel efter HERRENs Ord ved Samuel.</span> <span class="verse"><a name="4">4</a>Derpå drog David med hele Israel til Jerusalem, det er Jebus; der boede Jebusiterne, Landets oprindelige Indbyggere;</span> <span class="verse"><a name="5">5</a>og Indbyggerne i Jebus sagde til David: "Her kan du ikke trænge ind!" Men David indtog Klippeborgen Zion, det er Davidsbyen.</span> <span class="verse"><a name="6">6</a>Og David sagde: "Den, der først slår en Jebusit, skal være Øverste og Hærfører!" Og da Joab, Zentjas Søn, var den første, der steg derop, blev han Øverste.</span> <span class="verse"><a name="7">7</a>Så tog David Bolig i Klippeborgen, hvorfor man kaldte den Davidsbyen;</span> <span class="verse"><a name="8">8</a>og han befæstede Byen hele Vejen rundt fra Millo af; Resten af Byen genopførte Joab.</span> <span class="verse"><a name="9">9</a>Og David blev mægtigere og mægtigere; Hærskarers HERRE var med ham.</span> <span class="verse"><a name="10">10</a>Følgende var de ypperste at Davids Helte, som sammen med hele Israel kraftig stod ham bi med at nå Kongedømmet, så de fik ham valgt til Konge efter HERRENs Ord til Israel.</span> <span class="verse"><a name="11">11</a>Navnene på Davids Helte var følgende: Isjba'al, Hakmonis Søn, Anføreren for de tre; det var ham, som engang svang sit Spyd over 300 faldne på een Gang.</span> <span class="verse"><a name="12">12</a>Blandt de tre Helte kom efter ham Ahohiten El'azar, Dodos Søn;</span> <span class="verse"><a name="13">13</a>han var med David ved PasDammim, dengang Filisterne samlede sig der til Kamp. Marken var fuld af Byg, og Folkene flygtedefor Filisterne;</span> <span class="verse"><a name="14">14</a>men han stillede sig op midt på Marken og holdt den og huggede Filisterne ned; og HERREN gav dem en stor Sejr.</span> <span class="verse"><a name="15">15</a>Engang drog tre af de tredive ned til David på Klippen, til Adullams Hule, medens Filisternes Hær var lejret i Refaimdalen.</span> <span class="verse"><a name="16">16</a>David var dengang i Hlippeborgen, medens Filisternes Foged var i Betlehem.</span> <span class="verse"><a name="17">17</a>Så vågnede Lysten hos David, og han sagde: "Hvem skaffer mig en Drik Vand fra Cisternen ved Betlehems Port?"</span> <span class="verse"><a name="18">18</a>Da banede de tre Helte sig Vej gennem Filisternes Lejr, øste Vand af Cisternen ved Betlehems Port og bragte David det. Han vilde dog ikke drikke det, men udgød det for HERREN</span> <span class="verse"><a name="19">19</a>med de Ord: "Gud vogte mig for at gøre det! Skulde jeg drikke de Mænds blod, som har vovet deres Liv? Thi med Fare for deres Liv har de hentet det!"  Og han vilde ikke drikke det. Den Dåd udførte de tre Helte.</span> <span class="verse"><a name="20">20</a>Abisjaj, Joabs Broder, var Anfører for de tredive. Han svang sit Spyd over de faldne, og han var navnkundig blandt de tredive;</span> <span class="verse"><a name="21">21</a>iblandt de tredive var han højt æret, og han var deres Anfører; men de tre nåede han ikke.</span> <span class="verse"><a name="22">22</a>Benaja, Jojadas Søn, var en tapper Mand fra Kabze'el, der havde udført store Heltegeminger; han fældede de to Arielsønner fra Moab; og han steg ned og fældede en Løve i en Cisterne, en Dag den var faldet Sne.</span> <span class="verse"><a name="23">23</a>Ligeledes fældede han Ægypteren, en kæmpestor Mand, fem Alen høj. Ægypteren havde et Spyd som en Væverbom i Hånden, men han gik ned imod ham med en Stok, vristede Spydet ud af Hånden på ham og dræbte ham med hans eget Spyd.</span> <span class="verse"><a name="24">24</a>Disse Heltegerninger udførte Benaja, Jojadas Søn, og han var navnkundig iblandt de tredive Helte;</span> <span class="verse"><a name="25">25</a>iblandt de tredive var han højt æret, men de tre nåede han ikke. David satte ham over sin Livvagt.</span> <span class="verse"><a name="26">26</a>De tapre Helte var: Asa'el, Joabs Broder; Elhanan, Dodos Søn, fra Betlehem;</span> <span class="verse"><a name="27">27</a>Haroriten Sjammot; Peloniten Helez;</span> <span class="verse"><a name="28">28</a>Ira, Ikkesj's Søn, fra Tekoa; Abiezer fra Anatot;</span> <span class="verse"><a name="29">29</a>Husjatiten Sibbekaj; Ahohiten Ilaj;</span> <span class="verse"><a name="30">30</a>Maharaj fra Netofa; Heled, Ba'anas Søn, fra Netofa;</span> <span class="verse"><a name="31">31</a>Itaj, Ribajs Søn, fra det benjaminitiske Gibea; Benaja fra Pir'aton;</span> <span class="verse"><a name="32">32</a>Huraj fra Nahale-Ga'asj; Abiel fra Araba;</span> <span class="verse"><a name="33">33</a>Azmavet fra Bahurim.; Sja'alboniten Eljaba;</span> <span class="verse"><a name="34">34</a>Guniten Jasjen; Harariten Jonatan, Sjammas, Søn;</span> <span class="verse"><a name="35">35</a>Harariten Ahi'am, Sakars Søn; Elifal, Urs Søn;</span> <span class="verse"><a name="36">36</a>Mekeratiten Hefer; Peloniten Ahija;</span> <span class="verse"><a name="37">37</a>Hezro fra Karmel; Na'araj, Ezbajs Søn;</span> <span class="verse"><a name="38">38</a>Joel, Natans Broder; Mibhar, Hagritens Søn;</span> <span class="verse"><a name="39">39</a>Ammoniten Zelek; Naharaj fra Berot, der var Joabs, Zerujas Søns, Våbendrager;</span> <span class="verse"><a name="40">40</a>Ira fra Jattir; Gareb fra Jattir;</span> <span class="verse"><a name="41">41</a>Hetiten Urias; Zabad, Alajs Søn;</span> <span class="verse"><a name="42">42</a>Rubeniten Adina, Sjizas Søn, et af Rubeniternes Overhoveder over tredive;</span> <span class="verse"><a name="43">43</a>Hanan, Ma'akas Søn; Mitniten Josjafat;</span> <span class="verse"><a name="44">44</a>Uzzija fra Asjtarot; Sjama og Je'uel, Aroeriten Hotams Sønner;</span> <span class="verse"><a name="45">45</a>Jediael, Sjimris Søn, og hans Broder Tiziten Joha;</span> <span class="verse"><a name="46">46</a>Mahaviten Eliel; Jeribaj og Josjavja, Elna'ams Sønner; Moabiten Jitma;</span> <span class="verse"><a name="47">47</a>Eliel, Obed og Ja'asiel fra Zoba.</span> </p></div</div></div></body></html>