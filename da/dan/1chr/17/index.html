<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1chr/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1chr">1 Chronicles</a> &gt <strong>Chapter 17</strong></div><p><span class="verse"><a name="1">1</a>Engang David sad i sit Hus, sagde han til Profeten Natan: "Se, jeg har et Cedertræshus at bo i, men HERRENs Pagts Ark har Plads i et Telt!"</span> <span class="verse"><a name="2">2</a>Natan svarede David: "Gør alt, hvad din Hu står til, thi Gud er med dig!"</span> <span class="verse"><a name="3">3</a>Men samme Nat kom Guds Ord til Natan således:</span> <span class="verse"><a name="4">4</a>"Gå hen og sig til min Tjener David: Så siger HERREN: Ikke du skal bygge mig det Hus, jeg skal bo i!</span> <span class="verse"><a name="5">5</a>Jeg har jo ikke haft noget Hus at bo i, siden den Dag jeg førte Israeliterne op, men vandrede med, boende i et Telt.</span> <span class="verse"><a name="6">6</a>Har jeg, i al den Tid jeg vandrede om blandt alle Israeliterne, sagt til nogen af Israels Dommere, som jeg satte til at vogte mit Folk: Hvorfor bygger I mig ikke et Cedertræshus?</span> <span class="verse"><a name="7">7</a>Sig derfor til min Tjener David: Så siger Hærskarers HERRE: Jeg tog dig fra Græsgangen, fra din Plads bag Småkvæget til at være Fyrste over mit Folk Israel,</span> <span class="verse"><a name="8">8</a>og jeg var med dig, overalt hvor du færdedes, og udryddede alle dine Fjender foran dig; jeg vil skabe dig et Navn som de størstes på Jorden</span> <span class="verse"><a name="9">9</a>og skaffe mit Folk Israel en Hjemstavn og plante det, så det kan blive boende på sit Sted uden mere at skulle forstyrres i sin Ro, og uden at Voldsmænd mere skal ødelægge det som tidligere,</span> <span class="verse"><a name="10">10</a>dengang jeg satte Dommere over mit Folk Israel; og jeg vil underkue alle dine Fjender. Så kundgør jeg dig nu: Et Hus vil HERREN bygge dig!</span> <span class="verse"><a name="11">11</a>Når dine Dage er omme og du vandrer til dine Fædre, vil jeg efter dig oprejse din Sæd, en af dine Sønner, og grundfæste hans Kongedømme.</span> <span class="verse"><a name="12">12</a>Han skal bygge mig et Hus, og jeg vil grundfæste hans Trone evindelig.</span> <span class="verse"><a name="13">13</a>Jeg vil være ham en Fader, og han skal være mig en Søn; og min Miskundhed vil jeg ikke tage fra ham, som jeg tog den fra din Forgænger;</span> <span class="verse"><a name="14">14</a>jeg vil indsætte ham i mit Hus og mit Kongedømme til evig Tid, og hans Trone skal stå fast til evig Tid!"</span> <span class="verse"><a name="15">15</a>Alle disse Ord og hele denne Åbenbaring meddelte Natan David.</span> <span class="verse"><a name="16">16</a>Da gik Kong David ind og dvælede for HERRENs Åsyn og sagde: "Hvem er jeg, Gud HERRE, og hvad er mit Hus, at du har bragt mig så vidt?</span> <span class="verse"><a name="17">17</a>Men det var dig ikke nok o Gud, du gav også din Tjeners Hus Forjættelser for fjerne Tider og lod mig skue kommende Slægter, Gud HERRE!</span> <span class="verse"><a name="18">18</a>Hvad mere har David at sige dig? Du kender jo dog din Tjener,</span> <span class="verse"><a name="19">19</a>HERRE! For din Tjeners Skyld, og fordi din Hu stod dertil, gjorde du alt dette store og kundgjorde alle disse store Ting,</span> <span class="verse"><a name="20">20</a>HERRE! Ingen er som du, og der er ingen Gud uden dig, efter alt hvad vi har hørt med vore Ører.</span> <span class="verse"><a name="21">21</a>Og hvor på Jorden findes et Folk som dit Folk Israel, et Folk, som Gud kom og udfriede og gjorde til sit Folk for at vinde sig et Navn og udføre store og frygtelige Gerninger ved at drive andre Folkeslag bort foran sit Folk, det, du udfriede fra Ægypten?</span> <span class="verse"><a name="22">22</a>Du har grundfæstet dit Folk Israel som dit, Folk til evig Tid, og du, HERRE, er blevet deres Gud.</span> <span class="verse"><a name="23">23</a>Så lad da, HERRE, den Forjættelse, du udtalte om din Tjener og hans Hus, gælde til evig Tid og gør, som du sagde!</span> <span class="verse"><a name="24">24</a>Da skal dit Navn stå fast og blive stort til evig Tid, så man siger: Hærskarers HERRE, Israels Gud, Gud over Israel! Og din Tjener Davids Hus skal stå fast for dit Åsyn.</span> <span class="verse"><a name="25">25</a>Thi du, min Gud, har åbenbaret for din Tjener: Jeg vil bygge dig et Hus!  Derfor har din Tjener dristet sig til at bede for dit Åsyn.</span> <span class="verse"><a name="26">26</a>Derfor, HERRE, du er Gud, du har givet din Tjener denne Forjættelse,</span> <span class="verse"><a name="27">27</a>så lad det behage dig at velsigne din Tjeners Hus, at det til evig Tid må stå fast for dit Åsyn. Thi du, HERRE, har velsignet det, og det bliver velsignet evindelig!"</span> </p></div</div></div></body></html>