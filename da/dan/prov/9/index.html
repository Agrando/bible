<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 9</strong></div><p><span class="verse"><a name="1">1</a>Visdommen bygged sig Hus, rejste sig støtter syv,</span> <span class="verse"><a name="2">2</a>slagted sit Kvæg og blanded sin Vin, hun har også dækket sit Bord;</span> <span class="verse"><a name="3">3</a>hun har sendt sine Terner ud, byder ind på Byens højeste Steder:</span> <span class="verse"><a name="4">4</a>Hvo som er tankeløs, han komme hid, jeg taler til dem, som er uden Vid:</span> <span class="verse"><a name="5">5</a>Kom og smag mit Brød og drik den Vin, jeg har blandet!</span> <span class="verse"><a name="6">6</a>Lad Tankeløshed fare, så skal I leve, skrid frem ad Forstandens Vej!</span> <span class="verse"><a name="7">7</a>Tugter man en Spotter, henter man sig Hån; revser man en gudløs, høster man Skam;</span> <span class="verse"><a name="8">8</a>revs ikke en Spotter, at han ikke skal hade dig, revs den vise, så elsker han dig;</span> <span class="verse"><a name="9">9</a>giv til den vise, så bliver han visere, lær den retfærdige, så øges hans Viden.</span> <span class="verse"><a name="10">10</a>HERRENs Frygt er Visdoms Grundlag, at kende den HELLIGE, det er Forstand.</span> <span class="verse"><a name="11">11</a>Thi mange bliver ved mig dine Dage, dine Livsårs Tal skal øges.</span> <span class="verse"><a name="12">12</a>Er du viis, er det til Gavn for dig selv; spotter du, bærer du ene Følgen!</span> <span class="verse"><a name="13">13</a>Dårskaben, hun slår sig løs og lokker og kender ikke til Skam;</span> <span class="verse"><a name="14">14</a>hun sidder ved sit Huses indgang, troner på Byens Høje</span> <span class="verse"><a name="15">15</a>og byder dem ind, der kommer forbi, vandrende ad deres slagne Vej:</span> <span class="verse"><a name="16">16</a>Hvo som er tankeløs, han komme hid, jeg taler til dem, som er uden Vid:</span> <span class="verse"><a name="17">17</a>Stjålen Drik er sød, lønligt Brød er lækkert!</span> <span class="verse"><a name="18">18</a>Han ved ej, at Skyggerne dvæler der, hendes Gæster er i Dødsrigets Dyb.</span> </p></div</div></div></body></html>