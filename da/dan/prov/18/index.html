<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 18</strong></div><p><span class="verse"><a name="1">1</a>Særlingen søger et påskud, med vold og magt vil han strid.</span> <span class="verse"><a name="2">2</a>Tåben ynder ej Indsigt, men kun, at hans Tanker kommer for Lyset.</span> <span class="verse"><a name="3">3</a>Hvor Gudløshed kommer, kommer og Spot, Skam og Skændsel følges.</span> <span class="verse"><a name="4">4</a>Ord i Mands Mund er dybe Vande, en rindende Bæk, en Visdomskilde.</span> <span class="verse"><a name="5">5</a>Det er ilde at give en skyldig Medhold, så man afviser skyldfris Sag i Retten.</span> <span class="verse"><a name="6">6</a>Tåbens Læber fører til Trætte, hans Mund råber højt efter Hug,</span> <span class="verse"><a name="7">7</a>Tåbens Mund er hans Våde, hans Læber en Snare for hans Liv.</span> <span class="verse"><a name="8">8</a>Bagtalerens Ord er som Lækkerbidskener, de synker dybt i Bugen.</span> <span class="verse"><a name="9">9</a>Den, der er efterladen i Gerning, er også Broder til Ødeland.</span> <span class="verse"><a name="10">10</a>HERRENs Navn er et stærkt Tårn, den retfærdige løber derhen og bjærges.</span> <span class="verse"><a name="11">11</a>Den riges Gods er hans faste Stad, og tykkes ham en knejsende Mur.</span> <span class="verse"><a name="12">12</a>Mands Hovmod går forud for Fald, Ydmyghed forud for Ære.</span> <span class="verse"><a name="13">13</a>Om nogen svarer, førend han hører, regnes det ham til Dårskab og Skændsel.</span> <span class="verse"><a name="14">14</a>Mands Mod udholder Sygdom, men hvo kan bære en sønderbrudt Ånd?</span> <span class="verse"><a name="15">15</a>Den forstandiges Hjerte vinder sig Kundskab, de vises Øre attrår Kundskab.</span> <span class="verse"><a name="16">16</a>Gaver åbner et Menneske Vej og fører ham hen til de store.</span> <span class="verse"><a name="17">17</a>Den, der taler først i en Trætte har Ret, til den anden kommer og går ham efter.</span> <span class="verse"><a name="18">18</a>Loddet gør Ende på Trætter og skiller de stærkeste ad.</span> <span class="verse"><a name="19">19</a>Krænket Broder er som en Fæstning, Trætter som Portslå for Borg.</span> <span class="verse"><a name="20">20</a>Mands Bug mættes af Mundens Frugt, han mættes af Læbernes Grøde.</span> <span class="verse"><a name="21">21</a>Død og Liv er i Tungens Vold, hvo der tøjler den, nyder dens Frugt.</span> <span class="verse"><a name="22">22</a>Fandt man en Hustru, fandt man Lykken og modtog Nåde fra HERREN.</span> <span class="verse"><a name="23">23</a>Fattigmand beder og trygler, Rigmand svarer med hårde Ord.</span> <span class="verse"><a name="24">24</a>Med mange Fæller kan Mand gå til Grunde, men Ven kan overgå Broder i Troskab.</span> </p></div</div></div></body></html>