<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 15</strong></div><p><span class="verse"><a name="1">1</a>Mildt svar stiller vrede, sårende ord vækker nag.</span> <span class="verse"><a name="2">2</a>Vises Tunge drypper af Kundskab, Dårskab strømmer fra Tåbers Mund.</span> <span class="verse"><a name="3">3</a>Alle Vegne er HERRENs Øjne, de udspejder onde og gode.</span> <span class="verse"><a name="4">4</a>Et Livets Træ er Tungens Mildhed, dens Falskhed giver Hjertesår.</span> <span class="verse"><a name="5">5</a>Dåre lader hånt om sin Faders Tugt, klog er den, som tager Vare på Revselse.</span> <span class="verse"><a name="6">6</a>Den retfærdiges Hus har megen Velstand, den gudløses Høst lægges øde.</span> <span class="verse"><a name="7">7</a>Vises Læber udstrør Kundskab, Tåbers Hjerte er ikke ret.</span> <span class="verse"><a name="8">8</a>Gudløses Offer er HERREN en Gru, retsindiges Bøn har han Velbehag i.</span> <span class="verse"><a name="9">9</a>Den gudløses Færd er HERREN en Gru, han elsker den, der stræber efter Retfærd.</span> <span class="verse"><a name="10">10</a>Streng Tugt er for den, der forlader Vejen; den, der hader Revselse, dør.</span> <span class="verse"><a name="11">11</a>Dødsrige og Afgrund ligger åbne for HERREN, endsige da Menneskebørnenes Hjerter.</span> <span class="verse"><a name="12">12</a>Spotteren ynder ikke at revses, til Vismænd går han ikke.</span> <span class="verse"><a name="13">13</a>Glad Hjerte giver venligt Ansigt, ved Hjertesorg bliver Modet brudt.</span> <span class="verse"><a name="14">14</a>Den forstandiges Hjerte søger Kundskab, Tåbers Mund lægger Vind på Dårskab.</span> <span class="verse"><a name="15">15</a>Alle den armes Dage er onde, glad Hjerte er stadigt Gæstebud.</span> <span class="verse"><a name="16">16</a>Bedre lidet med HERRENs Frygt end store Skatte med Uro.</span> <span class="verse"><a name="17">17</a>Bedre en Ret Grønt med Kærlighed end fedet Okse og Had derhos.</span> <span class="verse"><a name="18">18</a>Vredladen Mand vækker Splid, sindig Mand stiller Trætte.</span> <span class="verse"><a name="19">19</a>Den lades Vej er spærret af Tjørn, de flittiges Sti er banet.</span> <span class="verse"><a name="20">20</a>Viis Søn glæder sin Fader, Tåbe til Menneske foragter sin Moder.</span> <span class="verse"><a name="21">21</a>Dårskab er Glæde for Mand uden Vid, Mand med Indsigt går lige frem.</span> <span class="verse"><a name="22">22</a>Er der ikke holdt Råd, så mislykkes Planer, de lykkes, når mange rådslår.</span> <span class="verse"><a name="23">23</a>Mand er glad, når hans Mund kan svare, hvor godt er et Ord i rette Tid.</span> <span class="verse"><a name="24">24</a>Den kloge går opad på Livets Vej for at undgå Dødsriget nedentil.</span> <span class="verse"><a name="25">25</a>Hovmodiges Hus river HERREN bort, han fastsætter Enkens Skel.</span> <span class="verse"><a name="26">26</a>Onde Tanker er HERREN en Gru, men hulde Ord er rene.</span> <span class="verse"><a name="27">27</a>Den øder sit Hus, hvem Vinding er alt; men leve skal den, der hader Gave.</span> <span class="verse"><a name="28">28</a>Den retfærdiges Hjerte tænker, før det svarer, gudløses Mund lader ondt strømme ud.</span> <span class="verse"><a name="29">29</a>HERREN er gudløse fjern, men hører retfærdiges Bøn.</span> <span class="verse"><a name="30">30</a>Milde Øjne fryder Hjertet, godt Bud giver Marv i Benene.</span> <span class="verse"><a name="31">31</a>Øret, der lytter til Livsens Revselse, vil gerne dvæle iblandt de vise.</span> <span class="verse"><a name="32">32</a>Hvo Tugt forsmår, lader hånt om sin Sjæl, men Vid fanger den, der lytter til Revselse.</span> <span class="verse"><a name="33">33</a>HERRENs Frygt er Tugt til Visdom, Ydmyghed først og siden Ære.</span> </p></div</div></div></body></html>