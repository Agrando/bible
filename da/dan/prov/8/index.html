<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 8</strong></div><p><span class="verse"><a name="1">1</a>Mon ikke Visdommen kalder, løfter Indsigten ikke sin røst?</span> <span class="verse"><a name="2">2</a>Oppe på Høje ved Vejen, ved Korsveje træder den frem;</span> <span class="verse"><a name="3">3</a>ved Porte, ved Byens Udgang, ved Dørenes Indgang råber den:</span> <span class="verse"><a name="4">4</a>Jeg kalder på eder, I Mænd, løfter min Røst til Menneskens Børn.</span> <span class="verse"><a name="5">5</a>I tankeløse, vind jer dog Klogskab, I Tåber, så få dog Forstand!</span> <span class="verse"><a name="6">6</a>Hør, thi jeg fører ædel Tale, åbner mine Læber med retvise Ord;</span> <span class="verse"><a name="7">7</a>ja, Sandhed taler min Gane, gudløse Læber er mig en Gru.</span> <span class="verse"><a name="8">8</a>Rette er alle Ord af min Mund, intet er falskt eller vrangt;</span> <span class="verse"><a name="9">9</a>de er alle ligetil for den kloge, retvise for dem der vandt Indsigt 10Tag ved Lære, tag ikke mod Sølv, tag mod Kundskab fremfor udsøgt Guld;</span> <span class="verse"><a name="10">10</a>thi Visdom er bedre end Perler, ingen Skatte opvejer den</span> <span class="verse"><a name="11">11</a>Jeg, Visdom, er Klogskabs Nabo og råder over Kundskab og Kløgt.</span> <span class="verse"><a name="12">12</a>HERRENs Frygt er Had til det onde. Jeg hader Hovmod og Stolthed, den onde Vej og den falske Mund.</span> <span class="verse"><a name="13">13</a>Jeg ejer Råd og Visdom, jeg har Forstand, jeg har Styrke.</span> <span class="verse"><a name="14">14</a>Ved mig kan Konger styre og Styresmænd give retfærdige Love;</span> <span class="verse"><a name="15">15</a>ved mig kan Fyrster råde og Stormænd dømme Jorden.</span> <span class="verse"><a name="16">16</a>Jeg elsker dem, der elsker mig, og de, der søger mig, finder mig.</span> <span class="verse"><a name="17">17</a>Hos mig er der Rigdom og Ære, ældgammelt Gods og Retfærd.</span> <span class="verse"><a name="18">18</a>Min Frugt er bedre end Guld og Malme, min Afgrøde bedre end kosteligt Sølv.</span> <span class="verse"><a name="19">19</a>Jeg vandrer på Retfærds Vej. midt hen ad Rettens Stier</span> <span class="verse"><a name="20">20</a>for at tildele dem, der elsker mig, Gods og fylde deres Forrådshuse.</span> <span class="verse"><a name="21">21</a>Mig skabte HERREN først blandt sine Værker, i Urtid, førend han skabte andet;</span> <span class="verse"><a name="22">22</a>jeg blev frembragt i Evigheden, i Begyndelsen, i Jordens tidligste Tider;</span> <span class="verse"><a name="23">23</a>jeg fødtes, før Verdensdybet var til, før Kilderne, Vandenes Væld, var til;</span> <span class="verse"><a name="24">24</a>førend Bjergene sænkedes, før Højene fødtes jeg,</span> <span class="verse"><a name="25">25</a>førend han skabte Jord og Marker, det første af Jordsmonnets Støv.</span> <span class="verse"><a name="26">26</a>Da han grundfæsted Himlen, var jeg hos ham, da han satte Hvælv over Verdensdybet.</span> <span class="verse"><a name="27">27</a>Da han fæstede Skyerne oventil og gav Verdensdybets Kilder deres faste Sted,</span> <span class="verse"><a name="28">28</a>da han satte Havet en Grænse, at Vandene ej skulde bryde hans Lov, da han lagde Jordens Grundvold,</span> <span class="verse"><a name="29">29</a>da var jeg Fosterbarn hos ham, hans Glæde Dag efter Dag; for hans Åsyn leged jeg altid,</span> <span class="verse"><a name="30">30</a>leged på hans vide Jord og havde min Glæde af Menneskens Børn.</span> <span class="verse"><a name="31">31</a>Og nu, I Sønner, hør mig! Vel den, der vogter på mine Veje!</span> <span class="verse"><a name="32">32</a>Hør på Tugt og bliv vise, lad ikke hånt derom!</span> <span class="verse"><a name="33">33</a>Lykkelig den, der hører på mig, så han daglig våger ved mine Døre og vogter på mine Dørstolper.</span> <span class="verse"><a name="34">34</a>Thi den, der ftnder mig; finder Liv og opnår Yndest hos HERREN;</span> <span class="verse"><a name="35">35</a>men den, som mister mig, skader sig selv; enhver, som hader mig, elsker Døden.</span> </p></div</div></div></body></html>