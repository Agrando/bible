<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 5</strong></div><p><span class="verse"><a name="1">1</a>Mærk dig, min Søn, min Visdom, bøj til min Indsigt dit Øre,</span> <span class="verse"><a name="2">2</a>at Kløgt må våge øver dig, Læbernes kundskab vare på dig.</span> <span class="verse"><a name="3">3</a>Thi af Honning drypper den fremmedes Læber, glattere end Olie er hendes Gane;</span> <span class="verse"><a name="4">4</a>men til sidst er hun besk som Malurt, hvas som tveægget Sværd;</span> <span class="verse"><a name="5">5</a>hendes Fødder styrer nedad mod Døden, til Dødsriget stunder hendes Fjed;</span> <span class="verse"><a name="6">6</a>hun følger ej Livets Vej, hendes Spor er bugtet, hun ved det ikke.</span> <span class="verse"><a name="7">7</a>Hør mig da nu, min Søn, vig ikke fra min Munds Ord!</span> <span class="verse"><a name="8">8</a>Lad din Vej være langt fra hende, kom ej hendes Husdør nær,</span> <span class="verse"><a name="9">9</a>at du ikke må give andre din Ære, en grusom Mand dine År.</span> <span class="verse"><a name="10">10</a>at ikke dit Gods skal mætte fremmede, din Vinding ende i Andenmands Hus,</span> <span class="verse"><a name="11">11</a>så du gribes af Anger til sidst, når dit Kød og Huld svinder hen,</span> <span class="verse"><a name="12">12</a>og du siger: "Ak, at jeg hadede Tugt, at mit Hjerte lod hånt om Revselse,</span> <span class="verse"><a name="13">13</a>så jeg ikke lød mine Læreres Røst, ej bøjed mit Øre til dem, som lærte mig!</span> <span class="verse"><a name="14">14</a>Nær var jeg kommet i alskens Ulykke midt i Forsamling og Menighed!"</span> <span class="verse"><a name="15">15</a>Drik Vand af din egen Cisterne og rindende Vand af din Brønd;</span> <span class="verse"><a name="16">16</a>lad ej dine Kilder flyde på Gaden, ej dine Bække på Torvene!</span> <span class="verse"><a name="17">17</a>Dig skal de tilhøre, dig alene, ingen fremmed ved Siden af dig!</span> <span class="verse"><a name="18">18</a>Velsignet være dit Væld, og glæd dig ved din Ungdoms Hustru,</span> <span class="verse"><a name="19">19</a>den elskelige Hind, den yndige Gazel; hendes Elskov fryde dig stedse, berus dig altid i hendes Kærlighed!</span> <span class="verse"><a name="20">20</a>Hvi beruser du dig, min Søn, i en fremmed og tager en andens Hustru i Favn?</span> <span class="verse"><a name="21">21</a>Thi for HERRENs Øjne er Menneskets Veje, grant følger han alle dets Spor;</span> <span class="verse"><a name="22">22</a>den gudløse fanges af egen Brøde og holdes fast i Syndens Reb;</span> <span class="verse"><a name="23">23</a>han dør af Mangel på Tugt, går til ved sin store Dårskab.</span> </p></div</div></div></body></html>