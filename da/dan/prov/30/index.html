<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 30</strong></div><p><span class="verse"><a name="1">1</a>Massaiten Agur, Jakes Søns ord. Manden siger: Træt har jeg slidt mig, Gud, træt har jeg slidt mig, Gud, jeg svandt hen;</span> <span class="verse"><a name="2">2</a>thi jeg er for dum til at regnes for Mand, Mands Vid er ikke i mig;</span> <span class="verse"><a name="3">3</a>Visdom lærte jeg ej, den Hellige lærte jeg ikke at kende.</span> <span class="verse"><a name="4">4</a>Hvo opsteg til Himlen og nedsteg igen, hvo samlede Vinden i sine Næver, hvo bandt Vandet i et Klæde, hvo greb fat om den vide Jord? Hvad er hans Navn og hans Søns Navn? Du kender det jo.</span> <span class="verse"><a name="5">5</a>Al Guds Tale er ren, han er Skjold for dem, der lider på ham.</span> <span class="verse"><a name="6">6</a>Læg intet til hans Ord, at han ikke skal stemple dig som Løgner.</span> <span class="verse"><a name="7">7</a>Tvende Ting har jeg bedet dig om, nægt mig dem ej, før jeg dør:</span> <span class="verse"><a name="8">8</a>Hold Svig og Løgneord fra mig: giv mig hverken Armod eller Rigdom, men lad mig nyde mit tilmålte Brød,</span> <span class="verse"><a name="9">9</a>at jeg ikke skal blive for mæt og fornægte og sige: "Hvo er HERREN?" eller blive for fattig og stjæle og volde min Guds Navn Men.</span> <span class="verse"><a name="10">10</a>Bagtal ikke en Træl for hans Herre, at han ikke forbander dig, så du må bøde.</span> <span class="verse"><a name="11">11</a>Der findes en Slægt, som forbander sin Fader og ikke velsigner sin Moder,</span> <span class="verse"><a name="12">12</a>en Slægt, der tykkes sig ren og dog ej har tvættet Snavset af sig,</span> <span class="verse"><a name="13">13</a>en Slægt med de stolteste Øjne, hvis Blikke er fulde af Hovmod.</span> <span class="verse"><a name="14">14</a>en Slægt, hvis Tænder er Sværd hvis Kæber er skarpe Knive, så de æder de arme ud af Landet, de fattige ud af Menneskers Samfund.</span> <span class="verse"><a name="15">15</a>Blodiglen har to Døtre: Givhid, Givhid! Der er tre, som ikke kan mættes, fire, som aldrig får nok:</span> <span class="verse"><a name="16">16</a>Dødsriget og det golde Moderliv, Jorden, som aldrig mættes af Vand, og Ilden, som aldrig får nok.</span> <span class="verse"><a name="17">17</a>Den, som håner sin Fader og spotter sin gamle Moder, hans Øje udhakker Bækkens Ravne, Ørneunger får det til Æde.</span> <span class="verse"><a name="18">18</a>Tre Ting undres jeg over, fire fatter jeg ikke:</span> <span class="verse"><a name="19">19</a>Ørnens Vej på Himlen, Slangens Vej på Klipper, Skibets Vej på Havet, Mandens Vej til den unge Kvinde.</span> <span class="verse"><a name="20">20</a>Så er en Ægteskabsbryderskes Færd: Hun spiser og tørrer sig om Munden og siger: "Jeg har ikke gjort noget ondt!"</span> <span class="verse"><a name="21">21</a>Under tre Ting skælver et Land, fire kan det ikke bære:</span> <span class="verse"><a name="22">22</a>En Træl, når han gøres til Konge, en Nidding, når han spiser sig mæt,</span> <span class="verse"><a name="23">23</a>en bortstødt Hustru, når hun bliver gift, en Trælkvinde, når hun arver sin Frue.</span> <span class="verse"><a name="24">24</a>Fire på Jorden er små, visere dog end Vismænd:</span> <span class="verse"><a name="25">25</a>Myrerne, de er et Folk uden Styrke, samler dog Føde om Somren;</span> <span class="verse"><a name="26">26</a>Klippegrævlinger, et Folk uden Magt, bygger dog Bolig i Klipper;</span> <span class="verse"><a name="27">27</a>Græshopper, de har ej Konge, drager dog ud i Rad og Række;</span> <span class="verse"><a name="28">28</a>Firbenet, det kan man gribe med Hænder, er dog i Kongers Paladser.</span> <span class="verse"><a name="29">29</a>Tre skrider stateligt frem, fire har statelig Gang:</span> <span class="verse"><a name="30">30</a>Løven, Kongen blandt Dyrene, som ikke viger for nogen;</span> <span class="verse"><a name="31">31</a>en sadlet Stridshest, en Buk, en Konge midt i sin Hær.</span> <span class="verse"><a name="32">32</a>Har du handlet som Dåre i Overmod, tænker du ondt, da Hånd for Mund! Thi Tryk på Mælk giver Ost, Tryk på Næsen Blod og Tryk på Vrede Trætte.</span> </p></div</div></div></body></html>