<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 2</strong></div><p><span class="verse"><a name="1">1</a>Min Søn, når du tager imod mine ord og gemmer mine Pålæg hos dig,</span> <span class="verse"><a name="2">2</a>idet du låner Visdom Øre og bøjer dit Hjerte til Indsigt,</span> <span class="verse"><a name="3">3</a>ja, kalder du på Forstanden og løfter din Røst efter Indsigt,</span> <span class="verse"><a name="4">4</a>søger du den som Sølv og leder den op som Skatte,</span> <span class="verse"><a name="5">5</a>da nemmer du HERRENs Frygt og vinder dig Kundskab om Gud.</span> <span class="verse"><a name="6">6</a>Thi HERREN, han giver Visdom, fra hans Mund kommer Kundskab og Indsigt.</span> <span class="verse"><a name="7">7</a>Til retsindige gemmer han Lykke, han er Skjold for alle med lydefri Vandel,</span> <span class="verse"><a name="8">8</a>idet han værner Rettens Stier og vogter sine frommes Vej.</span> <span class="verse"><a name="9">9</a>Da nemmer du Retfærd, Ret og Retsind, hvert et Spor, som er godt.</span> <span class="verse"><a name="10">10</a>Thi Visdom kommer i dit Hjerte, og Kundskab er liflig for din Sjæl;</span> <span class="verse"><a name="11">11</a>Kløgt skal våge over dig, Indsigt være din Vogter -</span> <span class="verse"><a name="12">12</a>idet den frier dig fra den ondes Vej, fra Folk, hvis Ord kun er vrange, -</span> <span class="verse"><a name="13">13</a>som går fra de lige Stier for at vandre på Mørkets Veje.</span> <span class="verse"><a name="14">14</a>som glæder sig ved at gøre ondt og jubler over vrangt og ondt,</span> <span class="verse"><a name="15">15</a>de, som går krogede Stier og følger bugtede Spor -</span> <span class="verse"><a name="16">16</a>idet den frier dig fra Andenmands Hustru, fra fremmed Kvinde med sleske Ord,</span> <span class="verse"><a name="17">17</a>der sviger sin Ungdoms Ven og glemmer sin Guds Pagt;</span> <span class="verse"><a name="18">18</a>thi en Grav til Døden er hendes Hus, til Skyggerne fører hendes Spor;</span> <span class="verse"><a name="19">19</a>tilbage vender ingen, som går ind til hende, de når ej Livets Stier</span> <span class="verse"><a name="20">20</a>at du må vandre de godes Vej og holde dig til de retfærdiges Stier;</span> <span class="verse"><a name="21">21</a>thi retsindige skal bo i Landet, lydefri levnes deri,</span> <span class="verse"><a name="22">22</a>men gudløse ryddes af Landet, troløse rykkes derfra.</span> </p></div</div></div></body></html>