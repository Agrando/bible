<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Min Søn, vogt dig mine Ord,mine bud må du gemme hos dig;</span> <span class="verse"><a name="2">2</a>vogt mine bud, så skal du leve, som din Øjesten vogte du, hvad jeg har lært dig;</span> <span class="verse"><a name="3">3</a>bind dem om dine Fingre, skriv dem på dit Hjertes Tavle,</span> <span class="verse"><a name="4">4</a>sig til Visdommen: "Du er min Søster!" og kald Forstanden Veninde,</span> <span class="verse"><a name="5">5</a>at den må vogte dig for Andenmands Hustru, en fremmed Kvinde med sleske Ord.</span> <span class="verse"><a name="6">6</a>Thi fra mit Vindue skued jeg ud, jeg kigged igennem mit Gitter;</span> <span class="verse"><a name="7">7</a>og blandt de tankeløse så jeg en Yngling, en uden Vid blev jeg var blandt de unge;</span> <span class="verse"><a name="8">8</a>han gik på Gaden tæt ved et Hjørne, skred frem på Vej til hendes Hus</span> <span class="verse"><a name="9">9</a>i Skumringen henimod Aften, da Nat og Mørke brød frem.</span> <span class="verse"><a name="10">10</a>Og se, da møder Kvinden ham i Skøgedragt, underfundig i Hjertet;</span> <span class="verse"><a name="11">11</a>løssluppen, ustyrlig er hun, hjemme fandt hendes Fødder ej Ro;</span> <span class="verse"><a name="12">12</a>snart på Gader, snart på Torve, ved hvert et Hjørne lurer hun; -</span> <span class="verse"><a name="13">13</a>hun griber i ham og kysser ham og siger med frække Miner;</span> <span class="verse"><a name="14">14</a>"Jeg er et Takoffer skyldig og indfrier mit Løfte i Dag,</span> <span class="verse"><a name="15">15</a>gik derfor ud for at møde dig, søge dig, og nu har jeg fundet dig!</span> <span class="verse"><a name="16">16</a>Jeg har redt mit Leje med Tæpper, med broget ægyptisk Lærred</span> <span class="verse"><a name="17">17</a>jeg har stænket min Seng med Myrra, med Aloe og med Kanelbark;</span> <span class="verse"><a name="18">18</a>kom, lad os svælge til Daggry i Vellyst, beruse os i Elskovs Lyst!</span> <span class="verse"><a name="19">19</a>Thi Manden er ikke hjemme, - på Langfærd er han draget;</span> <span class="verse"><a name="20">20</a>Pengepungen tog han med, ved Fuldmåne kommer han hjem!"</span> <span class="verse"><a name="21">21</a>Hun lokked ham med mange fagre Ord, forførte ham med sleske Læber;</span> <span class="verse"><a name="22">22</a>tankeløst følger han hende som en Tyr, der føres til Slagtning, som en Hjort, der løber i Nettet,</span> <span class="verse"><a name="23">23</a>til en Pil gennemborer dens Lever, som en Fugl, der falder i Snaren, uden at vide, det gælder dens Liv.</span> <span class="verse"><a name="24">24</a>Hør mig da nu, min Søn, og lyt til min Munds Ord!</span> <span class="verse"><a name="25">25</a>Ej bøje du Hjertet til hendes Veje, far ikke vild på hendes Stier;</span> <span class="verse"><a name="26">26</a>thi mange ligger slagne, hvem hun har fældet, og stor er Hoben, som hun slog ihjel.</span> <span class="verse"><a name="27">27</a>Hendes Hus er Dødsrigets Veje, som fører til Dødens Kamre.</span> </p></div</div></div></body></html>