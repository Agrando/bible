<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 31</strong></div><p><span class="verse"><a name="1">1</a>Kong Lemuel af Massas Ord; som hans Moder tugtede ham med.</span> <span class="verse"><a name="2">2</a>Hvad, Lemuel, min Søn, min førstefødte, hvad skal jeg sige dig, hvad, mit Moderlivs Søn, hvad, mine Løfters Søn?</span> <span class="verse"><a name="3">3</a>Giv ikke din Kraft til Kvinder, din Kærlighed til dem, der ødelægger Konger.</span> <span class="verse"><a name="4">4</a>Det klæder ej Konger, Lemuel, det klæder ej Konger at drikke Vin eller Fyrster at kræve stærke Drikke,</span> <span class="verse"><a name="5">5</a>at de ikke skal drikke og glemme Vedtægt og bøje Retten for alle arme.</span> <span class="verse"><a name="6">6</a>Giv den segnende stærke Drikke, og giv den mismodige Vin;</span> <span class="verse"><a name="7">7</a>lad ham drikke og glemme sin Fattigdom, ej mer ihukomme sin Møje.</span> <span class="verse"><a name="8">8</a>Luk Munden op for den stumme, for alle lidendes Sag;</span> <span class="verse"><a name="9">9</a>luk Munden op og døm retfærdigt, skaf den arme og fattige Ret!</span> <span class="verse"><a name="10">10</a>Hvo finder en duelig Hustru? Hendes Værd står langt over Perlers.</span> <span class="verse"><a name="11">11</a>Hendes Husbonds Hjerte stoler på hende, på Vinding skorter det ikke.</span> <span class="verse"><a name="12">12</a>Hun gør ham godt og intet ondt alle sine Levedage.</span> <span class="verse"><a name="13">13</a>Hun sørger for Uld og Hør, hun bruger sine Hænder med Lyst.</span> <span class="verse"><a name="14">14</a>Hun er som en Købmands Skibe, sin Føde henter hun langvejs fra.</span> <span class="verse"><a name="15">15</a>Endnu før Dag står hun op og giver Huset Mad, sine Piger deres tilmålte Del.</span> <span class="verse"><a name="16">16</a>Hun tænker på en Mark og får den, hun planter en Vingård, for hvad hun har tjent.</span> <span class="verse"><a name="17">17</a>Hun bælter sin Hofte med Kraft, lægger Styrke i sine Arme.</span> <span class="verse"><a name="18">18</a>Hun skønner, hendes Husholdning lykkes, hendes Lampe går ikke ud om Natten.</span> <span class="verse"><a name="19">19</a>Hun rækker sine Hænder mod Rokken, Fingrene tager om Tenen.</span> <span class="verse"><a name="20">20</a>Hun rækker sin Hånd til den arme, rækker Armene ud til den fattige.</span> <span class="verse"><a name="21">21</a>Af Sne har hun intet at frygte for sit Hus, thi hele hendes Hus er klædt i Skarlagen.</span> <span class="verse"><a name="22">22</a>Tæpper laver hun sig, hun er klædt i Byssus og Purpur.</span> <span class="verse"><a name="23">23</a>Hendes Husbond er kendt i Portene, når han sidder blandt Landets Ældste.</span> <span class="verse"><a name="24">24</a>Hun væver Linned til Salg og sælger Bælter til Kræmmeren.</span> <span class="verse"><a name="25">25</a>Klædt i Styrke og Hæder går hun Morgendagen i Møde med Smil.</span> <span class="verse"><a name="26">26</a>Hun åbner Munden med Visdom, med mild Vejledning på Tungen.</span> <span class="verse"><a name="27">27</a>Hun våger over Husets Gænge og spiser ej Ladheds Brød.</span> <span class="verse"><a name="28">28</a>Hendes Sønner står frem og giver hende Pris, hendes Husbond synger hendes Lov:</span> <span class="verse"><a name="29">29</a>"Mange duelige Kvinder findes, men du står over dem alle!"</span> <span class="verse"><a name="30">30</a>Ynde er Svig og Skønhed Skin; en Kvinde, som frygter HERREN, skal roses.</span> <span class="verse"><a name="31">31</a>Lad hende få sine Hænders Frugt, hendes Gerninger synger hendes Lov i Portene.</span> </p></div</div></div></body></html>