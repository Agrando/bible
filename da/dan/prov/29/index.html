<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 29</strong></div><p><span class="verse"><a name="1">1</a>Hvo Nakken gør stiv, skønt revset tit, han knuses brat uden Lægedom.</span> <span class="verse"><a name="2">2</a>Er der mange retfærdige, glædes Folket, men råder de gudløse, sukker Folket.</span> <span class="verse"><a name="3">3</a>Hvo Visdom elsker, glæder sin Fader, hvo Skøger omgås, bortødsler Gods.</span> <span class="verse"><a name="4">4</a>Kongen grundfæster Landet med Ret, en Udsuger lægger det øde.</span> <span class="verse"><a name="5">5</a>Mand, der smigrer sin Næste, breder et Net for hans Fod.</span> <span class="verse"><a name="6">6</a>I sin Brøde hildes den onde, den retfærdige jubler af Glæde.</span> <span class="verse"><a name="7">7</a>Den retfærdige kender de ringes Retssag; den gudløse skønner intet.</span> <span class="verse"><a name="8">8</a>Spottere ophidser Byen, men Vismænd, de stiller Vrede.</span> <span class="verse"><a name="9">9</a>Går Vismand i Rette med Dåre, vredes og ler han, alt preller af.</span> <span class="verse"><a name="10">10</a>De blodtørstige hader lydefri Mand, de retsindige tager sig af ham.</span> <span class="verse"><a name="11">11</a>En Tåbe slipper al sin Voldsomhed løs, Vismand stiller den omsider.</span> <span class="verse"><a name="12">12</a>En Fyrste, som lytter til Løgnetale, får lufter gudløse Tjenere.</span> <span class="verse"><a name="13">13</a>Fattigmand og Blodsuger mødes, HERREN giver begges Øjne Glans.</span> <span class="verse"><a name="14">14</a>En Konge, der dømmer de ringe med Ret, hans Trone står fast evindelig.</span> <span class="verse"><a name="15">15</a>Ris og Revselse, det giver Visdom, uvorn Dreng gør sin Moder Skam.</span> <span class="verse"><a name="16">16</a>Bliver mange gudløse tiltager Synd; retfærdige ser med Fryd deres Fald.</span> <span class="verse"><a name="17">17</a>Tugt din Søn, så kvæger han dig og bringer din Sjæl, hvad der smager.</span> <span class="verse"><a name="18">18</a>Uden Syner forvildes et Folk; salig den, der vogter på Loven.</span> <span class="verse"><a name="19">19</a>Med Ord lader Træl sig ikke tugte, han fatter dem vel, men adlyder ikke.</span> <span class="verse"><a name="20">20</a>Ser du en Mand, der er hastig til Tale, for en Tåbe er der snarere Håb end for ham.</span> <span class="verse"><a name="21">21</a>Forvænner man sin Træl fra ung, vil han til sidst være Herre.</span> <span class="verse"><a name="22">22</a>Hidsig Mand vækker Strid, vredladen Mand gør megen Synd.</span> <span class="verse"><a name="23">23</a>Et Menneskes Hovmod ydmyger ham, den ydmyge opnår Ære.</span> <span class="verse"><a name="24">24</a>Hæleren hader sit Liv, han hører Forbandelsen, men melder intet.</span> <span class="verse"><a name="25">25</a>Frygt for Mennesker leder i Snare, men den, der stoler på HERREN, er bjærget.</span> <span class="verse"><a name="26">26</a>Mange søger en Fyrstes Gunst; Mands Ret er dog fra HERREN.</span> <span class="verse"><a name="27">27</a>Urettens Mand er retfærdiges Gru, hvo redeligt vandrer, gudløses Gru.</span> </p></div</div></div></body></html>