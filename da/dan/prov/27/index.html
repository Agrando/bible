<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 27</strong></div><p><span class="verse"><a name="1">1</a>Ros dig ikke af Dagen i Morgen, du ved jo ikke, hvad Dag kan bringe.</span> <span class="verse"><a name="2">2</a>Lad en anden rose dig, ikke din Mund, en fremmed, ikke dine egne Læber.</span> <span class="verse"><a name="3">3</a>Sten er tung, og Sand vejer til, men tung fremfor begge er Dårers Galde.</span> <span class="verse"><a name="4">4</a>Vrede er grum, og Harme skummer, men Skinsyge, hvo kan stå for den?</span> <span class="verse"><a name="5">5</a>Hellere åbenlys Revselse end Kærlighed, der skjules.</span> <span class="verse"><a name="6">6</a>Vennehånds Hug er ærligt mente, Avindsmands Kys er mange.</span> <span class="verse"><a name="7">7</a>Den mætte vrager Honning, alt beskt er sødt for den sultne.</span> <span class="verse"><a name="8">8</a>Som Fugl, der må fly fra sin Rede, er Mand, der må fly fra sit Hjem:</span> <span class="verse"><a name="9">9</a>Olie og Røgelse fryder Sindet, men Sjælen sønderslides af Kummer.</span> <span class="verse"><a name="10">10</a>Slip ikke din Ven og din Faders Ven, gå ej til din Broders Hus på din Ulykkes Dag. Bedre er Nabo ved Hånden end Broder i det fjerne.</span> <span class="verse"><a name="11">11</a>Vær viis, min Søn, og glæd mit Hjerte, at jeg kan svare den, der smæder mig.</span> <span class="verse"><a name="12">12</a>Den kloge ser Faren og søger i Skjul, tankeløse går videre og bøder,</span> <span class="verse"><a name="13">13</a>Tag hans Klæder, han borged for en anden, pant ham for fremmedes Skyld!</span> <span class="verse"><a name="14">14</a>Den, som årle højlydt velsigner sin Næste, han får det regnet for Banden.</span> <span class="verse"><a name="15">15</a>Ustandseligt Tagdryp en Regnvejrsdag og trættekær Kvinde ligner hinanden;</span> <span class="verse"><a name="16">16</a>den, som vil skjule hende, skjuler Vind, og hans højre griber i Olie.</span> <span class="verse"><a name="17">17</a>Jern skærpes med Jern, det ene Menneske skærper det andet.</span> <span class="verse"><a name="18">18</a>Røgter man et Figentræ, spiser man dets Frugt; den, der vogter sin Herre, æres.</span> <span class="verse"><a name="19">19</a>Som i Vandspejlet Ansigt møder Ansigt, slår Menneskehjerte Menneske i Møde.</span> <span class="verse"><a name="20">20</a>Dødsrige og Afgrund kan ikke mættes, ej heller kan Menneskens Øjne mættes.</span> <span class="verse"><a name="21">21</a>Digel til Sølv og Ovn til Guld, efter sit Ry bedømmes en Mand.</span> <span class="verse"><a name="22">22</a>0m du knuste en Dåre i Morter med Støder midt imellem Gryn, hans Dårskab veg dog ej fra ham.</span> <span class="verse"><a name="23">23</a>Mærk dig, hvorledes dit Småkvæg ser ud, hav Omhu for dine Hjorde;</span> <span class="verse"><a name="24">24</a>thi Velstand varer ej evigt, Rigdom ikke fra Slægt til Slægt;</span> <span class="verse"><a name="25">25</a>er Sommergræsset svundet, Grønt spiret frem, og sankes Bjergenes Urter,</span> <span class="verse"><a name="26">26</a>da har du Lam til at give dig Klæder og Bukke til at købe en Mark,</span> <span class="verse"><a name="27">27</a>Gedemælk til Mad for dig og dit Hus, til Livets Ophold for dine Piger.</span> </p></div</div></div></body></html>