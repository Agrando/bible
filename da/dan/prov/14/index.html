<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 14</strong></div><p><span class="verse"><a name="1">1</a>Visdom bygger sit hus,dårskabs hænder river det ned.</span> <span class="verse"><a name="2">2</a>Hvo redeligt vandrer, frygter HERREN, men den, som går Krogveje, agter ham ringe.</span> <span class="verse"><a name="3">3</a>I Dårens Mund er Ris til hans Ryg, for de vise står Læberne Vagt.</span> <span class="verse"><a name="4">4</a>Når der ikke er Okser, er Laden tom, ved Tyrens Kraft bliver Høsten stor.</span> <span class="verse"><a name="5">5</a>Sanddru Vidne lyver ikke, det falske Vidne farer med Løgn.</span> <span class="verse"><a name="6">6</a>Spotter søger Visdom, men finder den ikke, til Kundskab kommer forstandig let.</span> <span class="verse"><a name="7">7</a>Gå fra en Mand, som er en Tåbe, der mærker du intet til Kundskabs Læber.</span> <span class="verse"><a name="8">8</a>Den kloge i sin Visdom er klar på sin Vej, men Tåbers Dårskab er Svig.</span> <span class="verse"><a name="9">9</a>Med Dårer driver Skyldofret Spot, men Velvilje råder iblandt retsindige.</span> <span class="verse"><a name="10">10</a>Hjertet kender sin egen Kvide, fremmede blander sig ej i dets Glæde.</span> <span class="verse"><a name="11">11</a>Gudløses Hus lægges øde, retsindiges Telt står i Blomst.</span> <span class="verse"><a name="12">12</a>Mangen Vej synes Manden ret, og så er dens Ende dog Dødens Veje.</span> <span class="verse"><a name="13">13</a>Selv under Latter kan Hjertet lide, og Glædens Ende er Kummer.</span> <span class="verse"><a name="14">14</a>Af sine Veje mættes den frafaldne, af sine Gerninger den, som er god.</span> <span class="verse"><a name="15">15</a>Den tankeløse tror hvert Ord, den kloge overtænker sine Skridt.</span> <span class="verse"><a name="16">16</a>Den vise ængstes og skyr det onde, Tåben buser sorgløs på.</span> <span class="verse"><a name="17">17</a>Den hidsige bærer sig tåbeligt ad, man hader rænkefuld Mand.</span> <span class="verse"><a name="18">18</a>De tankeløse giver dårskab i Arv, de kloge efterlader sig Kundskab.</span> <span class="verse"><a name="19">19</a>Onde må bukke for gode, gudløse stå ved retfærdiges Døre.</span> <span class="verse"><a name="20">20</a>Fattigmand hades endog af sin Ven, men Rigmands Venner er mange.</span> <span class="verse"><a name="21">21</a>Den, der foragter sin Næste, synder, lykkelig den, der har Medynk med arme.</span> <span class="verse"><a name="22">22</a>De, som virker ondt, farer visselig vild; de, som virker godt, finder Nåde og Trofasthed.</span> <span class="verse"><a name="23">23</a>Ved al Slags Møje vindes der noget, Mundsvejr volder kun Tab.</span> <span class="verse"><a name="24">24</a>De vises Krone er Kløgt, Tåbers Krans er Dårskab.</span> <span class="verse"><a name="25">25</a>Sanddru Vidne frelser Sjæle; den, som farer med Løgn, bedrager.</span> <span class="verse"><a name="26">26</a>Den stærkes Tillid er HERRENs Frygt, hans Sønner skal have en Tilflugt.</span> <span class="verse"><a name="27">27</a>HERRENs Frygt er en Livsens Kilde, derved undgås Dødens Snarer.</span> <span class="verse"><a name="28">28</a>At Folket er stort, er Kongens Hæder, Brist på Folk er Fyrstens Fald.</span> <span class="verse"><a name="29">29</a>Den sindige er rig på Indsigt, den heftige driver det vidt i Dårskab.</span> <span class="verse"><a name="30">30</a>Sagtmodigt Hjerte er Liv for Legemet, Avind er Edder i Benene.</span> <span class="verse"><a name="31">31</a>At kue den ringe er Hån mod hans Skaber, han æres ved Medynk med fattige.</span> <span class="verse"><a name="32">32</a>Ved sin Ondskab styrtes den gudløse, ved lydefri Færd er retfærdige trygge.</span> <span class="verse"><a name="33">33</a>Visdom bor i forstandiges Hjerte, i Tåbers Indre kendes den ikke.</span> <span class="verse"><a name="34">34</a>Retfærdighed løfter et Folk, men Synd er Folkenes Skændsel.</span> <span class="verse"><a name="35">35</a>En klog Tjener har Kongens Yndest, en vanartet rammer hans Vrede.</span> </p></div</div></div></body></html>