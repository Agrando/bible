<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 26</strong></div><p><span class="verse"><a name="1">1</a>Som Sne om Somren og Regn Høsten så lidt hører Ære sig til for en Tåbe.</span> <span class="verse"><a name="2">2</a>Som en Spurv i Fart, som en Svale i Flugt så rammer ej Banden mod sagesløs Mand.</span> <span class="verse"><a name="3">3</a>Svøbe for Hest, Bidsel for Æsel og Ris for Tåbers Ryg.</span> <span class="verse"><a name="4">4</a>Svar ej Tåben efter hans Dårskab, at ikke du selv skal blive som han.</span> <span class="verse"><a name="5">5</a>Svar Tåben efter hans Dårskab, at han ikke skal tykkes sig viis.</span> <span class="verse"><a name="6">6</a>Den afhugger Fødderne og inddrikker Vold, som sender Bud ved en Tåbe.</span> <span class="verse"><a name="7">7</a>Slappe som den lammes Ben er Ordsprog i Tåbers Mund.</span> <span class="verse"><a name="8">8</a>Som en, der binder Stenen fast i Slyngen, er den, der hædrer en Tåbe.</span> <span class="verse"><a name="9">9</a>Som en Tornekæp, der falder den drukne i Hænde, er Ordsprog i Tåbers Mund.</span> <span class="verse"><a name="10">10</a>Som en Skytte, der sårer enhver, som kommer, er den, der lejer en Tåbe og en drukken.</span> <span class="verse"><a name="11">11</a>Som en Hund, der vender sig om til sit Spy, er en Tåbe, der gentager Dårskab.</span> <span class="verse"><a name="12">12</a>Ser du en Mand, der tykkes sig viis, for en Tåbe er der mere Håb end for ham.</span> <span class="verse"><a name="13">13</a>Den lade siger: "Et Rovdyr på Vejen, en Løve ude på Torvene!"</span> <span class="verse"><a name="14">14</a>Døren drejer sig på sit Hængsel, den lade på sit Leje.</span> <span class="verse"><a name="15">15</a>Den lade rækker til Fadet, men gider ikke føre Hånden til Munden.</span> <span class="verse"><a name="16">16</a>Den lade tykkes sig større Vismand end syv, der har kloge Svar.</span> <span class="verse"><a name="17">17</a>Den griber en Hund i Øret, som blander sig i uvedkommende Strid.</span> <span class="verse"><a name="18">18</a>Som en vanvittig Mand, der udslynger Gløder, Pile og Død,</span> <span class="verse"><a name="19">19</a>er den, der sviger sin Næste og siger: "Jeg spøger jo kun."</span> <span class="verse"><a name="20">20</a>Er der intet Brænde, går Ilden ud, er der ingen Bagtaler, stilles Trætte.</span> <span class="verse"><a name="21">21</a>Trækul til Gløder og Brænde til Ild og trættekær Mand til at optænde Kiv.</span> <span class="verse"><a name="22">22</a>Bagtalerens Ord er som Lækkerbidskener, de synker dybt i Legemets Kamre.</span> <span class="verse"><a name="23">23</a>Som Sølvovertræk på et Lerkar er ondsindet Hjerte bag glatte Læber.</span> <span class="verse"><a name="24">24</a>Avindsmand hykler med Læben, i sit Indre huser han Svig;</span> <span class="verse"><a name="25">25</a>gør han Røsten venlig, tro ham dog ikke, thi i hans Hjerte er syvfold Gru.</span> <span class="verse"><a name="26">26</a>Den, der dølger sit Had med Svig, hans Ondskab kommer frem i Folkets Forsamling.</span> <span class="verse"><a name="27">27</a>I Graven, man graver, falder man selv, af Stenen, man vælter, rammes man selv.</span> <span class="verse"><a name="28">28</a>Løgnetunge giver mange Hug, hyklersk Mund volder Fald.</span> </p></div</div></div></body></html>