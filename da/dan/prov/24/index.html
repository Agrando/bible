<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 24</strong></div><p><span class="verse"><a name="1">1</a>Misund ej onde Folk, hav ikke lyst til at være med dem;</span> <span class="verse"><a name="2">2</a>thi deres Hjerte pønser på Vold, deres Læbers Ord volder Men.</span> <span class="verse"><a name="3">3</a>Ved Visdom bygges et Hus, ved Indsigt holdes det oppe,</span> <span class="verse"><a name="4">4</a>ved Kundskab fyldes kamrene med alskens kosteligt, herligt Gods.</span> <span class="verse"><a name="5">5</a>Vismand er større end Kæmpe, kyndig Mand mer end Kraftkarl.</span> <span class="verse"><a name="6">6</a>Thi Krig skal du føre efter modent Overlæg, vel står det til, hvor mange giver Råd.</span> <span class="verse"><a name="7">7</a>Visdom er Dåren for høj, han åbner ej Munden i Porten.</span> <span class="verse"><a name="8">8</a>Den, der har ondt i Sinde, kaldes en rænkefuld Mand.</span> <span class="verse"><a name="9">9</a>Hvad en Dåre har for, er Synd, en Spotter er Folk en Gru.</span> <span class="verse"><a name="10">10</a>Taber du Modet på Trængslens Dag, da er din Kraft kun ringe.</span> <span class="verse"><a name="11">11</a>Frels dem, der slæbes til Døden, red dem, der vakler hen for at dræbes.</span> <span class="verse"><a name="12">12</a>Siger du: "Se, jeg vidste det ikke" - mon ej han, der vejer Hjerter, kan skønne? Han, der tager Vare på din Sjæl, han ved det, han gengælder Mennesker, hvad de har gjort.</span> <span class="verse"><a name="13">13</a>Spis Honning, min Søn, det er godt, og Kubens Saft er sød for din Gane;</span> <span class="verse"><a name="14">14</a>vid, at så er og Visdom for Sjælen! Når du finder den, har du en Fremtid, dit Håb bliver ikke til intet.</span> <span class="verse"><a name="15">15</a>Lur ej på den retfærdiges Bolig, du gudløse, ødelæg ikke hans Hjem;</span> <span class="verse"><a name="16">16</a>thi syv Gange falder en retfærdig og står op, men gudløse styrter i Fordærv.</span> <span class="verse"><a name="17">17</a>Falder din Fjende, så glæd dig ikke, snubler han, juble dit Hjerte ikke,</span> <span class="verse"><a name="18">18</a>at ikke HERREN skal se det med Mishag og vende sin Vrede fra ham.</span> <span class="verse"><a name="19">19</a>Græm dig ej over Ugerningsmænd, misund ikke de gudløse;</span> <span class="verse"><a name="20">20</a>thi den onde har ingen Fremtid, gudløses Lampe går ud.</span> <span class="verse"><a name="21">21</a>Frygt HERREN og Kongen, min Søn, indlad dig ikke med Folk, som gør Oprør;</span> <span class="verse"><a name="22">22</a>thi brat kommer Ulykke fra dem, uventet Fordærv fra begge.</span> <span class="verse"><a name="23">23</a>Også følgende Ordsprog er af vise Mænd. Partiskhed i Retten er ilde.</span> <span class="verse"><a name="24">24</a>Mod den, som kender en skyldig fri, er Folkeslags Banden, Folkefærds Vrede;</span> <span class="verse"><a name="25">25</a>men dem, der dømmer med Ret, går det vel, dem kommer Lykkens Velsignelse over.</span> <span class="verse"><a name="26">26</a>Et Kys på Læberne giver den, som kommer med ærligt Svar.</span> <span class="verse"><a name="27">27</a>Fuldfør din Gerning udendørs, gør dig færdig ude på Marken og byg dig siden et Hus!</span> <span class="verse"><a name="28">28</a>Vidn ikke falsk mod din Næste, vær ikke letsindig med dine Læber;</span> <span class="verse"><a name="29">29</a>sig ikke: "Jeg gør mod ham, som han gjorde mod mig, jeg gengælder hver hans Gerning."</span> <span class="verse"><a name="30">30</a>Jeg kom forbi en lad Mands Mark og et uforstandigt Menneskes Vingård;</span> <span class="verse"><a name="31">31</a>se, den var overgroet af Tidsler, ganske skjult af Nælder; Stendiget om den lå nedbrudt.</span> <span class="verse"><a name="32">32</a>Jeg skued og skrev mig det bag Øre, jeg så og tog Lære deraf:</span> <span class="verse"><a name="33">33</a>Lidt Søvn endnu, lidt Blund, lidt Hvile med samlagte Hænder:</span> <span class="verse"><a name="34">34</a>Som en Stimand kommer da Fattigdom over dig, Trang som en skjoldvæbnet Mand.</span> </p></div</div></div></body></html>