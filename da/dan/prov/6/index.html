<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 6</strong></div><p><span class="verse"><a name="1">1</a>Min Søn: har du borget for din næste og givet en anden Håndslag,</span> <span class="verse"><a name="2">2</a>er du fanget ved dine Læber og bundet ved Mundens Ord,</span> <span class="verse"><a name="3">3</a>gør så dette, min Søn, og red dig, nu du er kommet i Næstens Hånd: Gå hen uden Tøven, træng ind på din Næste;</span> <span class="verse"><a name="4">4</a>und ikke dine Øjne Søvn, ej heller dine Øjenlåg Hvile,</span> <span class="verse"><a name="5">5</a>red dig som en Gazel af Snaren, som en Fugl af Fuglefængerens Hånd.</span> <span class="verse"><a name="6">6</a>Gå hen til Myren, du lade, se dens Færd og bliv viis.</span> <span class="verse"><a name="7">7</a>Skønt uden Fyrste, Foged og Styrer,</span> <span class="verse"><a name="8">8</a>sørger den dog om Somren for Æde og sanker sin Føde i Høst.</span> <span class="verse"><a name="9">9</a>Hvor længe vil du ligge, du lade, når står du op af din Søvn?</span> <span class="verse"><a name="10">10</a>Lidt Søvn endnu, lidt Blund, lidt Hvile med samlagte Hænder:</span> <span class="verse"><a name="11">11</a>som en Stimand kommer da Fattigdom over dig, Trang som en skjoldvæbnet Mand.</span> <span class="verse"><a name="12">12</a>En Nidding, en ussel Mand er den, som vandrer med Falskhed i Munden,</span> <span class="verse"><a name="13">13</a>som blinker med Øjet, skraber med Foden og giver Tegn med Fingrene,</span> <span class="verse"><a name="14">14</a>som smeder Rænker i Hjertet og altid kun ypper Kiv;</span> <span class="verse"><a name="15">15</a>derfor kommer hans Undergang brat, han knuses på Stedet, kan ikke læges.</span> <span class="verse"><a name="16">16</a>Seks Ting hader HERREN, syv er hans Sjæl en Gru:</span> <span class="verse"><a name="17">17</a>Stolte Øjne, Løgnetunge, Hænder, der udgyder uskyldigt Blod,</span> <span class="verse"><a name="18">18</a>et Hjerte, der udtænker onde Råd, Fødder, der haster og iler til ondt,</span> <span class="verse"><a name="19">19</a>falsk Vidne, der farer med Løgn, og den, som sætter Splid mellem Brødre.</span> <span class="verse"><a name="20">20</a>Min Søn, tag Vare på din Faders Bud, opgiv ikke din Moders Belæring,</span> <span class="verse"><a name="21">21</a>bind dem altid på dit Hjerte, knyt dem fast om din Hals;</span> <span class="verse"><a name="22">22</a>på din Vandring lede den dig, på dit Leje vogte den dig, den tale dig til, når du vågner;</span> <span class="verse"><a name="23">23</a>thi Budet er en Lygte, Læren Lys, og Tugtens Revselse Livets Vej</span> <span class="verse"><a name="24">24</a>for at vogte dig for Andenmands Hustru, for fremmed Kvindes sleske Tunge!</span> <span class="verse"><a name="25">25</a>Attrå ej i dit Hjerte hendes Skønhed, hendes Blik besnære dig ej!</span> <span class="verse"><a name="26">26</a>Thi en Skøge får man blot for et Brød, men Andenmands Hustru fanger dyrebar Sjæl.</span> <span class="verse"><a name="27">27</a>Kan nogen bære Ild i sin Brystfold, uden at Klæderne brænder?</span> <span class="verse"><a name="28">28</a>Kan man vandre på glødende Kul, uden at Fødderne svides?</span> <span class="verse"><a name="29">29</a>Så er det at gå ind til sin Næstes Hustru; ingen, der rører hende, slipper for Straf.</span> <span class="verse"><a name="30">30</a>Ringeagter man ikke Tyven, når han stjæler fot at stille sin Sult?</span> <span class="verse"><a name="31">31</a>Om han gribes, må han syvfold bøde og afgive alt sit Huses Gods.</span> <span class="verse"><a name="32">32</a>Afsindig er den, der boler med hende, kun en Selvmorder handler så;</span> <span class="verse"><a name="33">33</a>han opnår Hug og Skændsel, og aldrig udslettes hans Skam.</span> <span class="verse"><a name="34">34</a>Thi Skinsyge vækker Mandens Vrede, han skåner ikke på Hævnens Dag;</span> <span class="verse"><a name="35">35</a>ingen Bøde tager han god; store Tilbud rører ham ikke.</span> </p></div</div></div></body></html>