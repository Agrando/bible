<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 28</strong></div><p><span class="verse"><a name="1">1</a>Den gudløse flyr, skønt ingen er efter ham; tryg som en Løve er den retfærdige.</span> <span class="verse"><a name="2">2</a>Ved Voldsmands Brøde opstår Strid, den kvæles af Mand med Forstand.</span> <span class="verse"><a name="3">3</a>En fattig Tyran, der kuer de ringe, er Regn, der hærger og ej giver Brød.</span> <span class="verse"><a name="4">4</a>Hvo Loven sviger, roser de gudløse, hvo Loven holder, er på Krigsfod med dem.</span> <span class="verse"><a name="5">5</a>Ildesindede fatter ej Ret; alt fatter de, som søger HERREN.</span> <span class="verse"><a name="6">6</a>Hellere en fattig med lydefri Færd end en, som går Krogveje, er han end rig.</span> <span class="verse"><a name="7">7</a>Forstandig Søn tager Vare på Loven, men Drankeres Fælle gør sin Fader Skam.</span> <span class="verse"><a name="8">8</a>Hvo Velstand øger ved Åger og Opgæld, samler til en, som er mild mod de ringe.</span> <span class="verse"><a name="9">9</a>Den, der vender sit Øre fra Loven, endog hans Bøn er en Gru.</span> <span class="verse"><a name="10">10</a>Leder man retsindige vild på onde Veje, falder man selv i sin Grav; men de lydefri arver Lykke.</span> <span class="verse"><a name="11">11</a>Rigmand tykkes sig viis, forstandig Småmand gennemskuer ham.</span> <span class="verse"><a name="12">12</a>Når retfærdige jubler, er Herligheden stor, vinder gudløse frem, skal man lede efter Folk.</span> <span class="verse"><a name="13">13</a>At dølge sin Synd fører ikke til Held, men bekendes og slippes den, finder man Nåde.</span> <span class="verse"><a name="14">14</a>Saligt det Menneske, som altid ængstes, men forhærder man sit Hjerte, falder man i Ulykke.</span> <span class="verse"><a name="15">15</a>En brølende Løve, en grådig Bjørn er en gudløs, som styrer et ringe Folk.</span> <span class="verse"><a name="16">16</a>Uforstandig Fyrste øver megen Vold, langt Liv får den, der hader Rov.</span> <span class="verse"><a name="17">17</a>Et Menneske, der tynges af Blodskyld, er på Flugt til sin Grav; man hjælpe ham ikke.</span> <span class="verse"><a name="18">18</a>Den, som vandrer lydefrit, frelses, men den, som går Krogveje, falder i Graven.</span> <span class="verse"><a name="19">19</a>Den mættes med brød, som dyrker sin Jord, med Fattigdom den, der jager efter Tomhed.</span> <span class="verse"><a name="20">20</a>Ærlig Mand velsignes rigt, men Jag efter Rigdom undgår ej Straf.</span> <span class="verse"><a name="21">21</a>At være partisk er ikke godt, en Mand kan forse sig for en Bid Brød.</span> <span class="verse"><a name="22">22</a>Misundelig Mand vil i Hast vinde Gods; at Trang kommer over ham, ved han ikke.</span> <span class="verse"><a name="23">23</a>Den, der revser, får Tak til sidst fremfor den, hvis Tunge er slesk.</span> <span class="verse"><a name="24">24</a>Stjæle fra Forældre og nægte, at det, er Synd, er at være Fælle med hærgende Mand.</span> <span class="verse"><a name="25">25</a>Den vindesyge vækker Splid, men den, der stoler på HERREN, kvæges.</span> <span class="verse"><a name="26">26</a>Den, der stoler på sit Vid, er en Tåbe, men den, der vandrer i Visdom, reddes.</span> <span class="verse"><a name="27">27</a>Hvo Fattigmand giver, skal intet fattes, men mangefold bandes, hvo Øjnene lukker.</span> <span class="verse"><a name="28">28</a>Vinder gudløse frem, kryber Folk i Skjul; når de omkommer, bliver de retfærdige mange.</span> </p></div</div></div></body></html>