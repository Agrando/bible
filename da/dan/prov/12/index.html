<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/prov/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/prov">Proverbs</a> &gt <strong>Chapter 12</strong></div><p><span class="verse"><a name="1">1</a>At elske Tugt er at elske Kundskab, at hade Revselse er dumt.</span> <span class="verse"><a name="2">2</a>Den gode vinder Yndest hos HERREN, den rænkefulde dømmer han skyldig.</span> <span class="verse"><a name="3">3</a>Ingen står fast ved Gudløshed, men retfærdiges Rod skal aldrig rokkes.</span> <span class="verse"><a name="4">4</a>En duelig Kvinde er sin Ægtemands Krone, en dårlig er som Edder i hans Ben.</span> <span class="verse"><a name="5">5</a>Retfærdiges Tanker er Ret, gudløses Opspind er Svig.</span> <span class="verse"><a name="6">6</a>Gudløses Ord er på Lur efter Blod, retsindiges Mund skal bringe dem Frelse.</span> <span class="verse"><a name="7">7</a>Gudløse styrtes og er ikke mer. retfærdiges Hus står fast.</span> <span class="verse"><a name="8">8</a>For sin Klogskab prises en Mand, til Spot bliver den, hvis Vid er vrangt.</span> <span class="verse"><a name="9">9</a>Hellere overses, når man holder Træl, end optræde stort, når man mangler Brød.</span> <span class="verse"><a name="10">10</a>Den retfærdige føler med sit Kvæg, gudløses Hjerte er grumt.</span> <span class="verse"><a name="11">11</a>Den mættes med Brød, som dyrker sin Jord, uden Vid er den, der jager efter Tomhed.</span> <span class="verse"><a name="12">12</a>De ondes Fæstning jævnes med Jorden, de retfærdiges Rod bolder Stand.</span> <span class="verse"><a name="13">13</a>I Læbernes Brøde hildes den onde, den retfærdige undslipper Nøden.</span> <span class="verse"><a name="14">14</a>Af sin Munds Frugt mættes en Mand med godt, et Menneske får, som hans Hænder har øvet.</span> <span class="verse"><a name="15">15</a>Dårens Færd behager ham selv, den vise hører på Råd.</span> <span class="verse"><a name="16">16</a>En Dåre giver straks sin Krænkelse Luft, den kloge spottes og lader som intet.</span> <span class="verse"><a name="17">17</a>Den sanddru fremfører, hvad der er ret, det falske Vidne kommer med Svig.</span> <span class="verse"><a name="18">18</a>Mangens Snak er som Sværdhug, de vises Tunge læger.</span> <span class="verse"><a name="19">19</a>Sanddru Læbe består for evigt, Løgnetunge et Øjeblik.</span> <span class="verse"><a name="20">20</a>Løgnelæber er HERREN en Gru, de ærlige har hans Velbebag.</span> <span class="verse"><a name="21">21</a>Den kloge dølger sin Kundskab, Tåbers Hjerte udråber Dårskab.</span> <span class="verse"><a name="22">22</a>De flittiges Hånd skal råde, den lade tvinges til Hoveriarbejde.</span> <span class="verse"><a name="23">23</a>Hjertesorg bøjer til Jorden, et venligt Ord gør glad.</span> <span class="verse"><a name="24">24</a>Den retfærdige vælger sin Græsgang, gudløses Vej vildleder dem selv.</span> <span class="verse"><a name="25">25</a>Ladhed opskræmmer intet Vildt, men kosteligt Gods får den flittige tildelt.</span> <span class="verse"><a name="26">26</a>På Retfærds Sti er der Liv, til Døden fører den onde Vej.</span> </p></div</div></div></body></html>