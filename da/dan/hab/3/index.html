<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/hab/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/hab">Habakkuk</a> &gt <strong>Chapter 3</strong></div><p><span class="verse"><a name="1">1</a>En Bøn af Profeten Hahakkuk. Al-sjigjonot.</span> <span class="verse"><a name="2">2</a>HERRE, jeg har hørt dit Ry, jeg har skuet din Gerning, HERRE. Fuldbyrd det i Årenes Løb, åbenbar dig i Årenes Løb, kom Barmhjertighed i Hu under Vreden!</span> <span class="verse"><a name="3">3</a>Gud drager frem fra Teman, den Hellige fra Parans Bjerge. - Sela.  Hans Højhed skjuler Himlen, hans Herlighed fylder Jorden.</span> <span class="verse"><a name="4">4</a>Under ham er Glans som Ild, fra hans Side udgår Stråler; der er hans Vælde i Skjul.</span> <span class="verse"><a name="5">5</a>Foran ham vandrer Pest, og efter ham følger Sot.</span> <span class="verse"><a name="6">6</a>Hans Fjed får Jorden til at skælve, hans Blik får Folk til at bæve. De ældgamle Bjerge brister, de evige Høje synker, ad evige Stier går han.</span> <span class="verse"><a name="7">7</a>Kusjans Telte bæver, Telttæpperne i Midjans Land.</span> <span class="verse"><a name="8">8</a>Er HERREN da vred på Strømmene, gælder din Vrede Strømmene, gælder din Harme Havet, siden du farer frem på dine Heste og dine Vogne drøner.</span> <span class="verse"><a name="9">9</a>Din Bue kom blottet til Syne, din Buestreng mætter du med Pile. - Sela.  Du kløver Jorden i Strømme,</span> <span class="verse"><a name="10">10</a>Bjergene ser dig og skælver. Skyerne nedsender Regnskyl, og Afgrunden løfter sin Røst.</span> <span class="verse"><a name="11">11</a>Solen glemmer at stå op, Månen bliver i sit Bo; de flygter for Skinnet af dine Pile, for Glansen af dit lynende Spyd.</span> <span class="verse"><a name="12">12</a>I Harme skrider du hen over Jorden, du nedtramper Folk i Vrede.</span> <span class="verse"><a name="13">13</a>Du drager ud til Frelse for dit Folk, ud for at frelse din Salvede. Du knuser den gudløses Hustag, blotter Grunden til Klippen. - Sela.</span> <span class="verse"><a name="14">14</a>Med dit Spyd gennemborer du hans Hoved, bans Høvdinger splittes.</span> <span class="verse"><a name="15">15</a>Du tramper hans Heste i Havet, i de mange Vandes Dynd.</span> <span class="verse"><a name="16">16</a>Jeg hørte det; da bæved min Krop, ved Braget skjalv mine Læber; Edder for i mine Ben, og under mig vakled mine Skridt.  Jeg bier på Trængselens Dag over Folket, som volder os Krig.</span> <span class="verse"><a name="17">17</a>Thi Figentræet blomstrer ikke, Vinstokken giver intet, Olietræets Afgrøde svigter, Markerne giver ej Føde. Fårene svandt af Folden, i Staldene findes ej Okser.</span> <span class="verse"><a name="18">18</a>Men jeg vil frydes i HERREN, juble i min Frelses Gud.</span> <span class="verse"><a name="19">19</a>Den Herre HERREN er min Styrke, han gør mine Fødder som Hindens og lader mig gå på mine Høje.  Til Sangmesteren. Med Strengespil.</span> </p></div</div></div></body></html>