<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/hab/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/hab">Habakkuk</a> &gt <strong>Chapter 1</strong></div><p><span class="verse"><a name="1">1</a>Det Udsagn, Profeten Habakkuk skuede.</span> <span class="verse"><a name="2">2</a>Hvor længe skal jeg klage, HERRE, uden du hører, skrige til dig over Vold, uden du frelser?</span> <span class="verse"><a name="3">3</a>Hvi lader du mig skue Uret, være Vidne til Kvide? Ødelæggelse og Vold har jeg for Øje, der opstod Kiv, og Strid kom op.</span> <span class="verse"><a name="4">4</a>Derfor ligger Loven lammet, og Ret kommer aldrig frem. Thi når gudløse trænger retfærdige, fremkommer krøget Ret.</span> <span class="verse"><a name="5">5</a>Se eder om blandt Folkene til Skræk og Rædsel for eder! Thi en Gerning gør han i eders Dage, som I ej vilde tro, om det fortaltes.</span> <span class="verse"><a name="6">6</a>Thi se, han vækker Kaldæerne, det grumme og raske Folk, som drager viden om Lande for at indtage andres Bo.</span> <span class="verse"><a name="7">7</a>Forfærdeligt, frygteligt er det, Ødelæggelse udgår derfra.</span> <span class="verse"><a name="8">8</a>Dets Heste er rappere end Pantere, mer viltre end Ulve ved Kvæld; dets Rytterheste kommer i Spring, flyvende langvejs fra. Som Ørnen i Fart efter Føde</span> <span class="verse"><a name="9">9</a>er de alle på Vej efter Vold. De higede stadig mod Øst og samlede Fanger som Sand.</span> <span class="verse"><a name="10">10</a>Med Kongerne drev det Spot, Fyrsterne lo det kun ad. Det lo ad hver en Fæstning, opdynged en Vold og tog den.</span> <span class="verse"><a name="11">11</a>Så suste det videre som Stormen og gjorde sin Kraft til sin Gud.</span> <span class="verse"><a name="12">12</a>Er du ikke fra fordum HERREN, min hellige Gud? - Vi skal ej dø - HERRE, har du sat ham til Dommer, givet ham Fuldmagt til Straf?</span> <span class="verse"><a name="13">13</a>Dit rene Blik afskyr ondt, du tåler ej Synet af Kvide; hvi ser du da tavs på Ransmænd, at gudløs sluger sin Overmand i Retfærd?</span> <span class="verse"><a name="14">14</a>Med Mennesker gør du som med Havets Fisk, som med Kryb, der er uden Hersker:</span> <span class="verse"><a name="15">15</a>Han fisker dem alle med Krog, slæber dem bort i sit Vod og samler dem i sit Garn; derfor er han jublende glad;</span> <span class="verse"><a name="16">16</a>han ofrer derfor til sit Vod, tænder Offerild for sit Garn.  Ved dem blev bans Del jo fed og kraftig blev hans Føde.</span> <span class="verse"><a name="17">17</a>Skal han altid tømme sit Vod og slå Folk ihjel uden Skånsel?</span> </p></div</div></div></body></html>