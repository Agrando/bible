<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/rev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/rev">Revelation</a> &gt <strong>Chapter 21</strong></div><p><span class="verse"><a name="1">1</a>Og jeg så en ny Himmel og en ny Jord; thi den forrige Himmel og den forrige Jord var veget bort, og Havet var ikke mere.</span> <span class="verse"><a name="2">2</a>Og jeg så den hellige Stad, det nye Jerusalem, stige ned fra Himmelen fra Gud, beredt som en Brud, der er smykket før sin Brudgom.</span> <span class="verse"><a name="3">3</a>Og jeg hørte en høj Røst fra Himmelen, som sagde: Se, Guds Telt er hos Menneskene, og han skal bo hos dem, og de skulle være hans Folk, og Gud selv skal være hos dem og være deres Gud.</span> <span class="verse"><a name="4">4</a>Og han skal aftørre hver Tåre af deres Øjne, og Døden skal ikke være mere, ej heller Sorg, ej heller Skrig, ej heller Pine skal være mere; thi det forrige er veget bort.</span> <span class="verse"><a name="5">5</a>Og han, som sad på Tronen, sagde: Se, jeg gør alle Ting nye. Og han siger til mig: Skriv; thi disse Ord ere troværdige og sande.</span> <span class="verse"><a name="6">6</a>Og han sagde til mig: De ere skete. Jeg er Alfa og Omega, Begyndelsen og Enden. Jeg vil give den tørstige af Livets Vands Kilde uforskyldt.</span> <span class="verse"><a name="7">7</a>Den, som sejrer, skal arve dette, og jeg vil være hans God, og han skal være min Søn.</span> <span class="verse"><a name="8">8</a>Men de fejge og utro og vederstyggelige og Morderne og de utugtige og Troldkarlene og Afgudsdyrkerne og alle Løgnerne, deres Lod skal være i Søen, som brænder med Ild og Svovl; dette er den anden Død.</span> <span class="verse"><a name="9">9</a>Og en af de syv Engle, som havde de syv Skåle, der vare fulde af de syv sidste Plager, kom og talte med mig og sagde: Kom, jeg vil vise dig Bruden, Lammets Hustru.</span> <span class="verse"><a name="10">10</a>Og han førte mig i Ånden hen på et stort og højt Bjerg og viste mig den hellige Stad, Jerusalem, stigende ned fra Himmelen, fra Gud</span> <span class="verse"><a name="11">11</a>med Guds Herlighed. Dens Glans var som den kostbareste Sten, som krystalklar Jaspissten.</span> <span class="verse"><a name="12">12</a>Den havde en stor og høj Mur; den havde tolv Porte og over Portene tolv Engle og påskrevne Navne, hvilke ere Israels Børns tolv Stammers;</span> <span class="verse"><a name="13">13</a>mod Øst tre Porte og mod Nord tre Porte og mod Syd tre Porte og mod Vest tre Porte.</span> <span class="verse"><a name="14">14</a>Og Stadens Mur havde tolv Grundsten, og på dem Lammets tolv Apostles tolv Navne.</span> <span class="verse"><a name="15">15</a>Og han, som talte med mig, havde en Målestok, et Guldrør, for at han skulde måle Staden og dens Porte og dens Mur.</span> <span class="verse"><a name="16">16</a>Og Staden ligger i Firkant, og dens Længde er lige så stor som Bredden. Og han målte Staden med Røret: tolv Tusinde Stadier; dens Længde, Bredde og Højde ere lige.</span> <span class="verse"><a name="17">17</a>Og han målte dens Mur, hundrede og fire og fyrretyve Alen, efter Menneskemål, hvilket er Englemål.</span> <span class="verse"><a name="18">18</a>Og dens Murværk var Jaspis, og Staden var af rent Guld, lig det rene Glar.</span> <span class="verse"><a name="19">19</a>Stadmurens Grundsten vare prydede med alle Hånde Ædelsten: den første Grundsten var Jaspis, den anden Safir, den tredje Kalkedon, den fjerde Smaragd,</span> <span class="verse"><a name="20">20</a>den femte Sardonyks, den sjette Sarder, den syvende Krysolit, den ottende Beryl, den niende Topas, den tiende Krysopras, den ellevte Hyacint, den tolvte Ametyst.</span> <span class="verse"><a name="21">21</a>Og de tolv Porte vare tolv Perler, hver af Portene var af een Perle, og Stadens Gade var rent Guld som gennemsigtigt Glar.</span> <span class="verse"><a name="22">22</a>Og jeg så intet Tempel i den; thi dens Tempel er Herren, Gud, den almægtige, og Lammet.</span> <span class="verse"><a name="23">23</a>Og Staden trænger ikke til Sol eller Måne til at skinne for den; thi Guds Herlighed oplyste den, og Lammet var dens Lys.</span> <span class="verse"><a name="24">24</a>Og Folkeslagene skulle vandre i dens Lys, og Jordens Konger bringe deres Herlighed til den,</span> <span class="verse"><a name="25">25</a>og dens Porte skulle ikke lukkes om Dagen; thi Nat skal ikke være der,</span> <span class="verse"><a name="26">26</a>og de skulle bringe Folkeslagenes Herlighed og Ære til den.</span> <span class="verse"><a name="27">27</a>Og intet urent skal komme ind i den, ej heller nogen, som øver Vederstyggelighed og Løgn; kun de, som ere skrevne i Lammets Livets Bog.</span> </p></div</div></div></body></html>