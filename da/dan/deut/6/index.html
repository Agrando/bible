<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/deut/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/deut">Deuteronomy</a> &gt <strong>Chapter 6</strong></div><p><span class="verse"><a name="1">1</a>Dette er Budet, Anordningerne og Lovbudene, som HERREN eders Gud har påbudt at lære eder at handle efter i det Land, I skal over og tage i Besiddelse,</span> <span class="verse"><a name="2">2</a>for at du alle dine Levedage må frygte HERREN din Gud og holde alle hans Anordninger og Bud, som jeg giver dig, du selv, din Søn og din Sønnesøn, og få et langt Liv.</span> <span class="verse"><a name="3">3</a>Hør derfor, Israel, og gør omhyggeligt efter dem, for at det kan gå dig vel, og for at I må blive overvættes talrige, således som HERREN, dine Fædres Gud, har forjættet dig, i et Land, der flyder med Mælk og Honning.</span> <span class="verse"><a name="4">4</a>Hør, Israel! HERREN vor Gud, HERREN er een.</span> <span class="verse"><a name="5">5</a>Og du skal elske HERREN din Gud af hele dit Hjerte, af hele din Sjæl og af hele din Styrke.</span> <span class="verse"><a name="6">6</a>Disse Bud, som jeg pålægger dig i Dag, skal du tage dig til Hjerte;</span> <span class="verse"><a name="7">7</a>og du skal indprente dine Børn dem og tale om dem, både når du sidder i dit Hus, og når du vandrer på Vejen, både når du lægger dig, og når du står op;</span> <span class="verse"><a name="8">8</a>du skal binde dem som et Tegn om din Hånd, de skal være som et Erindringsmærke på din Pande,</span> <span class="verse"><a name="9">9</a>og du skal skrive dem på Dørstolperne af dit Hus og på dine Porte.</span> <span class="verse"><a name="10">10</a>Og når HERREN din Gud fører dig ind i det Land, han tilsvor dine Fædre Abraham, Isak og Jakob at ville give dig, store og smukke Byer, som du ikke har bygget,</span> <span class="verse"><a name="11">11</a>Huse, der er fulde af alt godt, som du ikke har samlet, udhuggede Ciesterner, som du ikke har udhugget, Vingårde og Olivenhaver, som du ikke har plantet, og du spiser dig mæt,</span> <span class="verse"><a name="12">12</a>vogt dig da for at glemme HERREN, som førte dig ud af Ægypten, af Trællehuset;</span> <span class="verse"><a name="13">13</a>HERREN din Gud skal du frygte, ham skal du dyrke, og ved hans Navn skal du svælge!</span> <span class="verse"><a name="14">14</a>I må ikke holde eder til andre Guder, til nogen af de omboende Folks Guder,</span> <span class="verse"><a name="15">15</a>thi HERREN din Gud er en nidkær Gud i din Midte; ellers vil HERREN din Guds Vrede blusse op imod dig, så han udrydder dig af Jorden.</span> <span class="verse"><a name="16">16</a>I må ikke friste HERREN eders Gud, som I gjorde ved Massa.</span> <span class="verse"><a name="17">17</a>I skal omhyggeligt holde HERREN eders Guds Bud, Vidnesbyrd og Anordninger, som han har pålagt dig;</span> <span class="verse"><a name="18">18</a>og du skal gøre, hvad der er ret og godt i HERRENs Øjne, for at det må gå dig vel, og du må komme ind og få det herlige Land i Eje. som HERREN tilsvor dine Fædre,</span> <span class="verse"><a name="19">19</a>idet han jager alle dine Fjender bort foran dig, som HERREN har sagt!</span> <span class="verse"><a name="20">20</a>Når din Søn i Fremtiden spørger dig: "Hvorledes har det sig med de Vidnesbyrd, Anordninger og Lovbud, som HERREN vor Gud gav eder?"</span> <span class="verse"><a name="21">21</a>så skal du svare din Søn således: "Vi var engang Faraos Trælle i Ægypten; men HERREN førte os ud af Ægypten med stærk Hånd.</span> <span class="verse"><a name="22">22</a>Og HERREN udførte Tegn og store, ødelæggende Undere på Ægypten, på Farao og hele hans Hus, lige for vore Øjne;</span> <span class="verse"><a name="23">23</a>men os førte han ud derfra for at føre os ind og give os det Land, han havde tilsvoret vore Fædre.</span> <span class="verse"><a name="24">24</a>Dengang pålagde HERREN os at handle efter alle disse Anordninger, idet vi frygter HERREN vor Gud, for at det altid må gå os vel, for at han kan lade os blive i Live, som det hidtil er sket.</span> <span class="verse"><a name="25">25</a>Og vi skal stå som retfærdige for HERREN vor Guds Ansigt, når vi handler efter alle disse Anordninger, således som han har pålagt os!"</span> </p></div</div></div></body></html>