<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/deut/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/deut">Deuteronomy</a> &gt <strong>Chapter 5</strong></div><p><span class="verse"><a name="1">1</a>Moses kaldte hele Israel sammen og sagde til dem: Hør, Israel, de Anordninger og Lovbud, som jeg kundgør eder i Dag! Lær dem og hold dem omhyggeligt.</span> <span class="verse"><a name="2">2</a>HERREN vor Gud sluttede en Pagt med os ved Horeb.</span> <span class="verse"><a name="3">3</a>Det var ikke med vore Fædre, HERREN sluttede den Pagt, men med os, vi, der i Dag er her til Stede, alle vi, der er i Live.</span> <span class="verse"><a name="4">4</a>Ansigt til Ansigt talede HERREN med eder på Bjerget ud fra Ilden.</span> <span class="verse"><a name="5">5</a>Jeg stod dengang som Mellemmand mellem HERREN og eder og kundgjorde eder HERRENs Ord; thi I var bange for Ilden og turde ikke stige op på Bjerget.</span> <span class="verse"><a name="6">6</a>Han sagde: Jeg er HERREN din Gud, som førte dig ud af Ægypten, af Trællehuset.</span> <span class="verse"><a name="7">7</a>Du må ikke have andre Guder end mig.</span> <span class="verse"><a name="8">8</a>Du må ikke gøre dig noget udskåret Billede eller noget Afbillede af det, som er oppe i Himmelen eller nede på Jorden eller i Vandet under Jorden;</span> <span class="verse"><a name="9">9</a>du må ikke tilbede eller dyrke det, thi jeg HERREN din Gud er en nidkær Gud, der indtil tredje og fjerde Led straffer Fædres Brøde på Børn af dem, som hader mig,</span> <span class="verse"><a name="10">10</a>men i tusind Led viser Miskundhed mod dem, der elsker mig og holder mine Bud!</span> <span class="verse"><a name="11">11</a>Du må ikke misbruge HERREN din Guds Navn, thi HERREN lader ikke den ustraffet, der misbruger hans Navn!</span> <span class="verse"><a name="12">12</a>Tag Vare på Hviledagen, så du holder den hellig, således som HERREN din Gud har pålagt dig!</span> <span class="verse"><a name="13">13</a>I seks Dage skal du arbejde og gøre al din Gerning,</span> <span class="verse"><a name="14">14</a>men den syvende Dag skal være Hviledag for HERREN din Gud; da må du intet Arbejde udføre, hverken du selv, din Søn eller Datter, din Træl eller Trælkvinde, din Okse eller dit Æsel eller noget af dit Kvæg eller den fremmede inden dine Porte, for at din Træl og Trælkvinde kan hvile ud ligesom du selv.</span> <span class="verse"><a name="15">15</a>Kom i Hu, at du selv var Træl i Ægypten, og at HERREN din Gud førte dig ud derfra med stærk Hånd og udstrakt Arm; det er derfor, HERREN din Gud har pålagt dig at fejre Hviledagen!</span> <span class="verse"><a name="16">16</a>Ær din Fader og din Moder, således som HERREN din Gud har pålagt dig, for at du kan få et langt Liv, og det må gå dig vel i det Land, HERREN din Gud vil give dig.</span> <span class="verse"><a name="17">17</a>Du må ikke slå ihjel!</span> <span class="verse"><a name="18">18</a>Du må ikke bedrive Hor!</span> <span class="verse"><a name="19">19</a>Du må ikke stjæle!</span> <span class="verse"><a name="20">20</a>Du må ikke sige falsk Vidnesbyrd imod din Næste!</span> <span class="verse"><a name="21">21</a>Du må ikke begære din Næstes Hustru. Du må ikke attrå din Næstes Hus, hans Mark, hans Træl eller Trælkvinde, hans Okse eller Æsel eller noget, der hører din Næste til!</span> <span class="verse"><a name="22">22</a>Disse Ord talede HERREN til hele eders Forsamling på Bjerget ud fra Ilden, Skyen og Mulmet med vældig Røst uden at føje noget til; og han skrev dem op på to Stentavler og gav mig dem.</span> <span class="verse"><a name="23">23</a>Men da I hørte Røsten, der lød ud fra Mørket, medens Bjerget stod i lys Lue, kom I, alle Overhovederne for eders Stammer og eders Ældste, hen til mig</span> <span class="verse"><a name="24">24</a>og sagde: "Se, HERREN vor Gud har ladet os skue sin Herlighed og Storhed, og hans Røst har vi hørt ud fra Ilden; i Dag har vi oplevet, at Gud kan tale med Mennesker, uden at de dør.</span> <span class="verse"><a name="25">25</a>Men hvorfor skal vi dø? Thi denne vældige Ild vil fortære os; hvis vi skal blive ved at høre på HERREN vor Guds Røst, må vi dø!</span> <span class="verse"><a name="26">26</a>Thi hvilken dødelig har nogen Sinde som vi hørt den levende Guds Røst ud fra Ilden og levet?</span> <span class="verse"><a name="27">27</a>Træd du hen og hør alt, hvad HERREN vor Gud siger; siden skal du så sige os alt, hvad HERREN vor Gud taler til dig, og vi skal høre det og gøre derefter."</span> <span class="verse"><a name="28">28</a>Og da HERREN hørte, hvorledes I talte til mig, sagde han til mig: "Jeg har hørt, hvad dette Folk siger til dig, og alt, hvad de har sagt til dig, er ret;</span> <span class="verse"><a name="29">29</a>gid de alle Dage må have et sådant Hjerte, at de frygter mig og holder alle mine Bud, for at det må gå dem og deres Børn vel evindelig.</span> <span class="verse"><a name="30">30</a>Gå derfor hen og byd dem at vende tilbage til deres Telte;</span> <span class="verse"><a name="31">31</a>men bliv du stående her hos mig, så skal jeg kundgøre dig alle Budene, Anordningerne og Lovbudene, som du skal lære dem, og som de skal holde i det Land, jeg vil give dem i Eje!"</span> <span class="verse"><a name="32">32</a>Gør derfor omhyggeligt således, som HERREN eders Gud har pålagt eder, uden at vige til højre eller venstre;</span> <span class="verse"><a name="33">33</a>følg altid den Vej, som HERREN eders Gud har pålagt eder at gå, at I kan blive i Live og få det godt og leve længe i det Land,I skal tage i Besiddelse!</span> </p></div</div></div></body></html>