<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/deut/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/deut">Deuteronomy</a> &gt <strong>Chapter 3</strong></div><p><span class="verse"><a name="1">1</a>Derpå brød vi op og drog mod Basan. Og Kong Og af Basan rykkede med alle sine Krigere ud imod os til Kamp ved Edrei.</span> <span class="verse"><a name="2">2</a>Da sagde HERREN til mig: "Frygt ikke for ham, thi jeg giver ham i din Hånd tillige med hele hans Folk og Land, og du skal gøre ved ham, som du gjorde ved Sihon, Amoriterkongen i Hesjbon."</span> <span class="verse"><a name="3">3</a>Så gav HERREN vor Gud også kong Og af Basan og alle hans Krigere i vor Hånd, og vi slog ham, så ikke en eneste undslap.</span> <span class="verse"><a name="4">4</a>Vi indtog dengang alle hans Byer; der var ikke een By, vi ikke fratog dem, i alt tresindstyve Byer, hele Landskabet Argob, Ogs Kongerige i Basan,</span> <span class="verse"><a name="5">5</a>lutter Byer, der var befæstet med høje Mure, Porte og Portslåer, foruden de mange åbne Byer;</span> <span class="verse"><a name="6">6</a>og vi lagde Band på dem, ligesom vi havde gjort ved Kong Sihon i Hesjbon, i enhver By lagde vi Band på Mænd, Kvinder og Børn;</span> <span class="verse"><a name="7">7</a>men alt Kvæget, og hvad vi røvede fra Byerne, tog vi selv som Bytte.</span> <span class="verse"><a name="8">8</a>Således erobrede vi dengang Landet fra de to Amoriterkonger hinsides Jordan fra Arnonfloden til Hermonbjerget</span> <span class="verse"><a name="9">9</a>Zidonierne kalder Hermon Sirjon, men Amoriterne kalder det Senir</span> <span class="verse"><a name="10">10</a>alle Byerne på Højsletten, hele Gilead og hele Basan lige til Salka og Edrei, Byer i kong Ogs Rige i Basan.</span> <span class="verse"><a name="11">11</a>Thi Kong Og af Basan var den eneste, der endnu var tilbage af Refaiterne; hans Kiste, en Jernkiste, står jo endnu i Rabba i Ammon, ni Alen lang og fire Alen bred efter vanligt Mål.</span> <span class="verse"><a name="12">12</a>Således tog vi dengang dette Land i Besiddelse. Landet fra Aroer, der ligger ved Arnonfloden, og Halvdelen af Gileads Bjerge med Byerne der gav jeg Rubeniterne og Gaditerne;</span> <span class="verse"><a name="13">13</a>men Resten af Gilead og hele Basan, Ogs Rige, gav jeg til Manasses halve Stamme, hele Landskabet Argob. (Det er hele dette Basan, man kalder Refaiterland.)</span> <span class="verse"><a name="14">14</a>Manasses Søn Jair erobrede hele Landskabet Argob indtil Gesjuriternes og Ma'akatiternes Egne og kaldte dem Ja'irs Teltbyer efter sig selv, som de hedder endnu den Dag i Dag.</span> <span class="verse"><a name="15">15</a>Og Makir gav jeg Gilead;</span> <span class="verse"><a name="16">16</a>og Rubeniterne og Gaditerne gav jeg Landet fra Gilead til Arnonfloden med Dalens Midtlinie som Grænse og til Jabbokfloden, Ammoniternes Grænse,</span> <span class="verse"><a name="17">17</a>og Arabalavningen med Jordan som Grænse fra Kinneret til Arabaeller Salthavet ved Foden af Pisgas Skrænter mod Øst.</span> <span class="verse"><a name="18">18</a>Dengang gav jeg eder følgende Påbud: "HERREN eders Gud har givet eder dette Land i Eje; men I skal, så mange krigsdygtige Mænd I er, drage væbnede i Spidsen for eders Brødre Israelitterne</span> <span class="verse"><a name="19">19</a>kun eders Kvinder, Børn og Kvæg (jeg ved, at I har meget Kvæg) skal blive tilbage i de Byer, jeg giver eder</span> <span class="verse"><a name="20">20</a>indtil HERREN bringer eders Brødre til Hvile ligesom eder, og de også får taget det Land i Besiddelse, som HERREN eders Gud vil give dem hinsides Jordan; så kan enhver af eder vende tilbage til den Ejendom, jeg har givet eder!"</span> <span class="verse"><a name="21">21</a>Og Josua gav jeg dengang følgende Påbud: "Du har med egne Øjne set alt, hvad HERREN eders Gud har gjort ved disse to Konger; således vil HERREN også gøre ved alle de Riger, du drager over til.</span> <span class="verse"><a name="22">22</a>Du skal ikke frygte for dem; thi HERREN eders Gud vil selv kæmpe for eder!"</span> <span class="verse"><a name="23">23</a>Og dengang bad jeg således til HERREN:</span> <span class="verse"><a name="24">24</a>"Herre, HERRE! Du har begyndt at vise din Tjener din Storhed og din stærke Hånd! Thi hvem er den Gud i Himmelen og på Jorden, der kan gøre sådanne Gerninger og Storværker som du?</span> <span class="verse"><a name="25">25</a>Lad mig da få Lov at drage over og se det herlige Land hinsides Jordan, det herlige Bjergland og Libanon!"</span> <span class="verse"><a name="26">26</a>Men HERREN var vred på mig for eders Skyld og hørte mig ikke, men han sagde til mig: "Lad det være nok, tal ikke mere til mig om den Sag;</span> <span class="verse"><a name="27">27</a>men stig op på Pisgas Tinde, løft dit Blik mod Vest og Nord, mod Syd og Øst, og tag det i Øjesyn. Thi du kommer ikke til at drage over Jordan dernede;</span> <span class="verse"><a name="28">28</a>men sig Josua, hvad han skal, og sæt Mod i ham og styrk ham, thi det bliver ham, der skal drage over i Spidsen for dette Folk, og ham, der skal give dem det Land, du ser, i Eje."</span> <span class="verse"><a name="29">29</a>Så blev vi i Dalen lige over for Bet Peor.</span> </p></div</div></div></body></html>