<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/deut/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/deut">Deuteronomy</a> &gt <strong>Chapter 23</strong></div><p><span class="verse"><a name="1">1</a>Ingen, der er gildet ved Knusning eller Snit, har Adgang til HERRENS Forsamling.</span> <span class="verse"><a name="2">2</a>Ingen, som er født i blandet Ægteskab, har Adgang til HERRENs Forsamling; end ikke i tiende Led har hans Afkom Adgang til HERRENs Forsamling.</span> <span class="verse"><a name="3">3</a>Ingen Ammonit eller Moabit har Adgang til HERRENs Forsamling; end ikke i tiende Led har deres Afkom nogen Sinde Adgang til HERRENs Forsamling,</span> <span class="verse"><a name="4">4</a>fordi de ikke kom eder i Møde med Brød eller Vand undervejs, da I drog bort fra Ægypten, og fordi han lejede Bileam, Beors Søn, fra Petor i Aram Nabarajim, imod dig til at forbande dig;</span> <span class="verse"><a name="5">5</a>men HERREN din Gud vilde ikke høre på Bileam, og HERREN din Gud forvandlede Forbandelsen til Velsignelse, fordi HERREN din Gud elskede dig.</span> <span class="verse"><a name="6">6</a>Du skal aldrig i Evighed bekymre dig om deres Velfærd og Lykke!</span> <span class="verse"><a name="7">7</a>Derimod må du ikke afsky Edomiterne, thi det er dine Brødre. Heller ikke Ægypterne må du afsky, thi du har levet som fremmed i deres Land.</span> <span class="verse"><a name="8">8</a>Deres Efterkommere må have Adgang til HERRENs Forsamling i tredje Led.</span> <span class="verse"><a name="9">9</a>Når du går i Krig mod dine Fjender og lægger dig i Lejr, så vogt dig for alt, hvad der er utilbørligt.</span> <span class="verse"><a name="10">10</a>Findes der nogen hos dig, der på Grund af en natlig Hændelse ikke er ren, skal han gå uden for Lejren, han må ikke komme ind i Lejren;</span> <span class="verse"><a name="11">11</a>når det lakker mod Aften, skal han tvætte sig med Vand, og når Solen går ned, må han atter komme ind i Lejren.</span> <span class="verse"><a name="12">12</a>Du skal have en afsides Plads uden for Lejren, hvor du kan gå for dig selv;</span> <span class="verse"><a name="13">13</a>og du skal have en Pind i dit Bælte, og når du sætter dig derude, skal du med den grave et Hul og bagefter tildække dine Udtømmelser.</span> <span class="verse"><a name="14">14</a>Thi HERREN din Gud drager med midt i din Lejr for at hjælpe dig og give dine Fjender i din Magt; derfor skal din Lejr være hellig, for at han ikke skal se noget hos dig, der vækker Væmmelse, og vende sig fra dig.</span> <span class="verse"><a name="15">15</a>Du må ikke udlevere en Træl til hans Herre, når han er flygtet fra sin Herre og søger Tilflugt hos dig.</span> <span class="verse"><a name="16">16</a>Han må tage Ophold i din Midte på det Sted, han selv vælger, inden dine Porte, hvor han helst vil være, og du må ikke gøre ham Men.</span> <span class="verse"><a name="17">17</a>Ingen af Israels Døtre må være Skøge, og ingen af Israels Sønner må være Mandsskøge.</span> <span class="verse"><a name="18">18</a>Du må ikke for at opfylde et Løfte bringe Skøgefortjeneste eller Hundeløn til HERREN din Guds Hus; thi begge dele er HERREN din Gud en Vederstyggelighed.</span> <span class="verse"><a name="19">19</a>Du må ikke tage Rente af din Broder, hverken af Penge, Fødevarer eller andet, som man kan tage Rente af.</span> <span class="verse"><a name="20">20</a>Af Udlændinge må du tage Rente, men ikke af din Broder, hvis HERREN din Gud skal velsigne dig i alt, hvad du tager dig for i det Land, du skal ind og tage i Besiddelse.</span> <span class="verse"><a name="21">21</a>Når du aflægger et Løfte til HERREN din Gud, må du ikke tøve med at indfri det; thi ellers vil HERREN din Gud kræve det af dig, og du vil pådrage dig Skyld.</span> <span class="verse"><a name="22">22</a>Men hvis du undlader at aflægge Løfter, pådrager du dig ingen Skyld.</span> <span class="verse"><a name="23">23</a>Hvad du engang har sagt, skal du holde, og du skal gøre, hvad du frivilligt har lovet HERREN din Gud, hvad du har udtalt med din Mund.</span> <span class="verse"><a name="24">24</a>Når du kommer ind i din Næstes Vingård, må du spise alle de Druer, du har Lyst til, så du bliver mæt; men du må ingen komme i din Kurv.</span> <span class="verse"><a name="25">25</a>Når du går igennem din Næstes Sæd, må du plukke Aks med din Hånd, men du må ikke komme til din Næstes Sæd med Segl.</span> </p></div</div></div></body></html>