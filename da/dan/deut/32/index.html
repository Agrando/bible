<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/deut/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/deut">Deuteronomy</a> &gt <strong>Chapter 32</strong></div><p><span class="verse"><a name="1">1</a>Lyt til, I Himle, lad mig tale, Jorden høre mine Ord!</span> <span class="verse"><a name="2">2</a>Lad dryppe som Regn min Lære, lad flyde som Dug mit Ord, som Regnskyl på unge Spirer, som Regnens Dråber på Græs.</span> <span class="verse"><a name="3">3</a>Thi HERRENs Navn vil jeg forkynde, Ære skal I give vor Gud!</span> <span class="verse"><a name="4">4</a>Han er Klippen, fuldkomment hans Værk, thi alle hans Veje er Retfærd! En trofast Gud, uden Svig, retfærdig og sanddru er Han.</span> <span class="verse"><a name="5">5</a>Skændselsmennesker sveg ham, en forvent og vanartet Slægt.</span> <span class="verse"><a name="6">6</a>Er det sådan, I lønner HERREN? Du tåbelige, uvise Folk! Er han ej din Fader og Skaber, den, som gjorde og danned dig?</span> <span class="verse"><a name="7">7</a>Kom Fortidens Dage i Hu, agt på henfarne Slægters År; spørg din Fader, han skal berette, dine gamle, de skal fortælle dig!</span> <span class="verse"><a name="8">8</a>Da den Højeste gav Folkene Eje, satte Skel mellem Menneskenes Børn, bestemte han Folkenes Grænser efter Tallet på Guds Sønner,</span> <span class="verse"><a name="9">9</a>men HERRENs Del blev Jakob, Israel hans tilmålte Lod.</span> <span class="verse"><a name="10">10</a>Han fandt det i Ørkenlandet, i Ødemarken, blandt Ørkenens Hyl; han værnede det med vågent Øje og vogtede det som sin Øjesten.</span> <span class="verse"><a name="11">11</a>Som Ørnen, der purrer sin Yngel ud og svæver over sine Unger, løftede han det på sit Vingefang og bar det på sine Vinger.</span> <span class="verse"><a name="12">12</a>HERREN var dets eneste Fører, ingen fremmed Gud var hos ham.</span> <span class="verse"><a name="13">13</a>Han lod det færdes over Landets Høje, nærede det med Markens Frugter, lod det suge Honning af Klippen og Olie af Bjergets Flint,</span> <span class="verse"><a name="14">14</a>Surmælk fra Køer, Mælk fra Småkvæg, dertil Fedt af Lam og Vædre, af Tyre fra Basan og Bukke og Hvedens Fedme tillige, og Drueblod drak du, Vin.</span> <span class="verse"><a name="15">15</a>Men da Jesjurun blev fed, slog han bagud, du blev fed, du blev tyk, du blev mæsket; da forskød han Gud, sin Skaber, lod hånt om sin Frelses Klippe.</span> <span class="verse"><a name="16">16</a>De æggede ham med fremmede, med Vederstyggeligheder tirrede de ham;</span> <span class="verse"><a name="17">17</a>de ofred til Dæmoner, der ej er Guder, til Guder, de ej før kendte til; til nye, der nys var kommet frem, og som ej eders Fædre frygtede.</span> <span class="verse"><a name="18">18</a>Klippen, der avled dig, slog du af Tanke og glemte den Gud, der fødte dig!</span> <span class="verse"><a name="19">19</a>Da HERREN så det, forstødte han dem af Græmmelse over sine Børn</span> <span class="verse"><a name="20">20</a>og sagde: "Jeg vil skjule mit Åsyn for dem og se, hvad Ende det tager med dem; thi de er en bundfalsk Slægt, Børn, som er uden Troskab;</span> <span class="verse"><a name="21">21</a>de ægged mig med det der ikke er Gud, tirrede mig ved deres tomme Gøgl: Jeg vil ægge dem med det, der ikke er et Folk, tirre dem ved et Folk af Dårer.</span> <span class="verse"><a name="22">22</a>Thi der flammer en Ild i min Vrede, som brænder til Dødsrigets Dyb; den fortærer Jorden med dens Grøde og antænder Bjergenes Grunde.</span> <span class="verse"><a name="23">23</a>Jeg hober Ulykker over dem og opbruger mine Pile imod dem.</span> <span class="verse"><a name="24">24</a>De udmagres af Sult og hentæres af Pestglød og giftig Sot; så sender jeg Vilddyrs Tænder og Slangers Gift imod dem.</span> <span class="verse"><a name="25">25</a>Ude slår Sværdet Børnene ned og inde i Kamrene Rædselen både Yngling og Jomfru, diende Børn og grånende Mænd.</span> <span class="verse"><a name="26">26</a>Jeg satte mig for at blæse dem bort og slette deres Minde blandt Mennesker ud,</span> <span class="verse"><a name="27">27</a>men jeg frygtede, at Fjenden skulde volde mig Græmmelse, deres Avindsmænd tage fejl og tænke: Det var vor egen Hånd, der var stærk, ej HERREN, der gjorde alt dette.</span> <span class="verse"><a name="28">28</a>Thi de er et rådvildt Folk, og i dem er der ikke Forstand.</span> <span class="verse"><a name="29">29</a>Var de vise, forstod de det og indså, hvad der venter dem selv!</span> <span class="verse"><a name="30">30</a>Hvor skulde een kunne forfølge tusind, og to slå ti Tusind på Flugt, hvis ikke deres klippe havde solgt dem og HERREN givet dem til Pris!</span> <span class="verse"><a name="31">31</a>Thi deres Klippe er ikke som vor, det ved vore Fjender bedst selv!</span> <span class="verse"><a name="32">32</a>Thi fra Sodoma stammer deres Vinstok og fra Gomorras Marker; deres Druer er giftige Druer, og beske er deres Klaser;</span> <span class="verse"><a name="33">33</a>som Dragegift er deres Vin, som Øglers gruelige Edder.</span> <span class="verse"><a name="34">34</a>Er ej dette forvaret hos mig, forseglet i mine Gemmer</span> <span class="verse"><a name="35">35</a>til Hævnens og Regnskabets Dag, den Stund, deres Fod skal vakle? Thi deres Undergangs Dag stunder til; hvad der venter dem, kommer i Hast."</span> <span class="verse"><a name="36">36</a>Thi Ret skaffer HERREN sit Folk og forbarmer sig over sine Tjenere, thi han ser, deres kraft er brudt, det er ude med hver og en.</span> <span class="verse"><a name="37">37</a>Da spørger han: "Hvor er nu deres Gud, Klippen, på hvem de forlod, sig,</span> <span class="verse"><a name="38">38</a>som åd deres, Slagtofres Fedme og drak deres Drikofres Vin?  Lad dem rejse sig og hjælpe eder, lad dem være eder et Skjul!</span> <span class="verse"><a name="39">39</a>Erkend nu, at jeg, jeg er Gud uden anden Gud ved min Side.  Jeg døder, jeg gør levende, jeg sårer, og jeg læger, "g ingen kan frelse fra min Hånd.</span> <span class="verse"><a name="40">40</a>Thi jeg løfter min Hånd mod Himlen og siger: Så sandt jeg lever evindelig,</span> <span class="verse"><a name="41">41</a>jeg hvæsser mit lynende Sværd, og min Hånd tager fat på Dommen, jeg hævner mig på mine Fjender, øver Gengæld mod mine Avindsmænd.</span> <span class="verse"><a name="42">42</a>Mine Pile gør jeg drukne af Blod, og mit Sværd skal svælge i Kød, i faldnes og fangnes Blod og fjendtlige Høvdingers Hoveder!"</span> <span class="verse"><a name="43">43</a>I Folkeslag, pris hans Folk, thi han hævner sine Tjeneres Blod; han hævner sig på sine Fjender, og skaffer sit Folks Land Soning!</span> <span class="verse"><a name="44">44</a>Og Moses kom og fremsagde hele denne Sang for Folket, han og Josua, Nuns Søn.</span> <span class="verse"><a name="45">45</a>Og da Moses var færdig med at fremsige alle disse Ord for hele Israel,</span> <span class="verse"><a name="46">46</a>sagde han til dem: "Læg eder alle de Ord på Sinde, som jeg i Dag har vidnet imod eder, for at du kan pålægge dine Sønner dem, at de omhyggeligt må handle efter alle denne Lovs Bud;</span> <span class="verse"><a name="47">47</a>thi det er ikke tomme Ord uden Betydning for eder, men af dem afhænger eders Liv, og ved at følge det Ord skal I få et langt Liv i det Land, som l skal ind og tage i Besiddelse efter at være gået over Jordan."</span> <span class="verse"><a name="48">48</a>Selv samme Dag talede HERREN til Moses og sagde:</span> <span class="verse"><a name="49">49</a>"Stig op på Abarimbjerget der, Nebobjerget i Moabs Land over for Jeriko, og se ud over Kana'ans Land, som jeg vil give Israelitterne i Eje!</span> <span class="verse"><a name="50">50</a>Og så skal du dø på det Bjerg, du bestiger, og samles til din Slægt, ligesom din Broder Aron døde på Bjerget Hor og samledes til sin Slægt,</span> <span class="verse"><a name="51">51</a>fordi I handlede troløst imod mig iblandt Israelitterne ved Merihat Kadesjs Vand i Zins Ørken, fordi I ikke helligede mig iblandt Israelitterne.</span> <span class="verse"><a name="52">52</a>Thi her ovre fra skal du se ud over Landet, men du skal ikke komme derind, ind i det Land, jeg vil give Israelitterne!</span> </p></div</div></div></body></html>