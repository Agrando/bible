<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/deut/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/deut">Deuteronomy</a> &gt <strong>Chapter 16</strong></div><p><span class="verse"><a name="1">1</a>Tag Vare på Abib Måned og hold Påske for HERREN din Gud; thi i Abib Måned førte HERREN din Gud dig ved Nattetide ud af Ægypten.</span> <span class="verse"><a name="2">2</a>Og som Påskeoffer til HERREN din Gud skal du slagte Småkvæg og Hornkvæg på det Sted, HERREN din Gud udvælger fil Bolig for sit Navn.</span> <span class="verse"><a name="3">3</a>Du må ikke spise syret Brød dertil. I syv Dage skal du spise usyret Brød dertil, Trængselsbrød thi i største Hast drog du ud af Ægypten for at du kan ihukomme den Dag, du drog ud af Ægypten, så længe du lever.</span> <span class="verse"><a name="4">4</a>Hele syv dage må der ikke findes Surdej nogetsteds inden for dine Landemærker. Af Kødet, som du slagter om Aftenen den første Dag må intet ligge Natten over til næste Morgen.</span> <span class="verse"><a name="5">5</a>Du har ingensteds Lov at slagte Påskeofferet inden dine Porte, som HERREN din Gud giver dig;</span> <span class="verse"><a name="6">6</a>men på det Sted, HERREN din Gud udvælger til Bolig for sit Navn, der skal du slagte Påskeofferet om Aftenen ved Solnedgang, på det Tidspunkt du drog ud af Ægypten.</span> <span class="verse"><a name="7">7</a>Og du skal koge det og spise det på det Sted, HERREN din Gud udvælger, og næste Morgen skal du vende hjemad og drage til dine Boliger.</span> <span class="verse"><a name="8">8</a>I seks dage skal du spise usyrede Brød, og på den syvende skal der være festlig Samling for HERREN din Gud, du må intet Arbejde udføre.</span> <span class="verse"><a name="9">9</a>Syv Uger skal du tælle frem; den Dag du sætter Seglen til Hornet, skal du begynde at tælle.</span> <span class="verse"><a name="10">10</a>Så skal du fejre Ugefesten for HERREN din Gud med så mange frivillige Gaver, du vil give, efter som HERREN din Gud velsigner dig.</span> <span class="verse"><a name="11">11</a>Og du skal være glad for HERREN din Guds Åsyn på det Sted, HERREN din Gud udvælger til Bolig for sit Navn, sammen med din Søn og Datter, din Træl og Trælkvinde, Leviten inden dine Porte, den fremmede, den faderløse og Enken, som bor hos dig.</span> <span class="verse"><a name="12">12</a>Og du skal komme i Hu, at du var Træl i Ægypten, og omhyggeligt holde disse Anordninger.</span> <span class="verse"><a name="13">13</a>Løvhyttefesten skal du fejre i syv Dage, når du har indsamlet Udbyttet fra din Tærskeplads og din Perse;</span> <span class="verse"><a name="14">14</a>og du skal være glad på din Højtid sammen med din Søn og Datter, din Træl og Trælkvinde, Leviten, den fremmede, den faderløse og Enken inden dine Porte.</span> <span class="verse"><a name="15">15</a>Syv Dage skal du holde Højtid for HERREN din Gud, på det Sted HERREN udvælger, thi HERREN din Gud vil velsigne dig i alt, hvad du avler, og alt, hvad du arbejder med; derfor skal du kun være glad.</span> <span class="verse"><a name="16">16</a>Tre Gange om Året skal alle af Mandkøn hos dig stedes for HERREN din Guds Åsyn, på det Sted han udvælger,på de usyrede Brøds Fest, Ugefesten og Løvhyttefesten; og man må ikke stedes for HERRENs Åsyn med tomme Hænder;</span> <span class="verse"><a name="17">17</a>men enhver skal komme med, hvad han kan give efter den Velsignelse, HERREN din Gud giver dig.</span> <span class="verse"><a name="18">18</a>Dommere og Tilsynsmænd skal du indsætte dig overalt inden dine Porte, som HERREN din Gud vil give dig, rundt om i dine Stammer, og de skal dømme Folket på retfærdig Vis.</span> <span class="verse"><a name="19">19</a>Du må ikke bøje Retten, ikke vise Personsanseelse og ikke tage imod Bestikkelse; thi Bestikkelse gør Vismænd kolde og forplumrer de retfærdiges Sag.</span> <span class="verse"><a name="20">20</a>Ret, kun Ret skal du stræbe efter, for at du kan leve og beholde det Land, som HERREN din Gud vil give dig.</span> <span class="verse"><a name="21">21</a>Du må ikke plante dig nogen Asjerastøtte, noget som helst Træ ved Siden af det Alter, du rejser for HERREN din Gud.</span> <span class="verse"><a name="22">22</a>Heller ikke må du rejse dig nogen Stenstøtte; dem hader HERREN din Gud.</span> </p></div</div></div></body></html>