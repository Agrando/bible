<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/deut/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/deut">Deuteronomy</a> &gt <strong>Chapter 22</strong></div><p><span class="verse"><a name="1">1</a>Når du ser din Broders Okse eller Får løbe løse om, må du ikke undlade at tage dig af dem, men du skal bringe dem tilbage til din Broder.</span> <span class="verse"><a name="2">2</a>Og hvis din Broder ikke bor i Nærheden af dig, eller du ikke ved, hvis byret er, skal du tage det ind i dit Hus, og det skal være hos dig, indtil din Broder spørger efter det; så skal du give ham det tilbage.</span> <span class="verse"><a name="3">3</a>På samme Måde skal du forholde dig med hans Æsel, med hans Klæder og med alt, hvad der bliver borte for din Broder, når du finder det. Du må ikke undlade at tage dig af det.</span> <span class="verse"><a name="4">4</a>Når du ser din Broders Okse eller Æsel styrte på Vejen, må du ikke undlade at tage dig af dem, men du skal hjælpe ham med at få dem op.</span> <span class="verse"><a name="5">5</a>En kvinde må ikke bære Mandsdragt, og en Mand må ikke iføre sig Kvindeklæder; thi enhver, der gør det, er HERREN din Gud en Vederstyggelighed.</span> <span class="verse"><a name="6">6</a>Når du på din Vej træffer på en Fuglerede i et Træ eller på Jorden med Unger eller Æg, og Moderen ligger på Ungerne eller Æggene, må du ikke tage Moderen sammen med Ungerne;</span> <span class="verse"><a name="7">7</a>Ungerne kan du tage, men Moderen skal du lade flyve, for at det må gå dig vel og du må få et langt Liv.</span> <span class="verse"><a name="8">8</a>Når du bygger et nyt Hus, skal du sætte Rækværk om Taget, for at du ikke skal bringe Blodskyld over dit Hus, hvis nogen falder ned derfra.</span> <span class="verse"><a name="9">9</a>Dut må ikke så to Slags Sæd i din Vingård, ellers hjemfalder det hele til Helligdommen, både Sæden, du såede, og Udbyttet af Vingården.</span> <span class="verse"><a name="10">10</a>Du må ikke pløje med en Okse og et Æsel sammen.</span> <span class="verse"><a name="11">11</a>Du må ikke bære Tøj, som er vævet både af Uld og Hør.</span> <span class="verse"><a name="12">12</a>Du skal sætte Kvaster i de fire Hjørner af din Kappe, som du hyller dig i.</span> <span class="verse"><a name="13">13</a>Når en Mand efter at have ægtet en Kvinde og søgt Samkvem med hende får Uvilje imod hende</span> <span class="verse"><a name="14">14</a>og siger hende skammelige Ting på og udspreder ondt Rygte om hende, idet han siger: "Jeg tog denne Kvinde til Ægte, men da jeg havde Samkvem med hende, fandt jeg ikke hos hende Tegnet på, at hun var Jomfru!"</span> <span class="verse"><a name="15">15</a>så skal den unge Kvindes Forældre bringe Jomfrutegnet hen til Byens Ældste i Byporten;</span> <span class="verse"><a name="16">16</a>og Pigens Fader skal sige til de Ældste: "Jeg gav denne Mand min Datter til Hustru, men han har fået Uvilje imod hende,</span> <span class="verse"><a name="17">17</a>og nu siger han hende skammelige Ting på og siger: Jeg har ikke hos din Datter fundet Tegnet på, at hun var Jomfru! Men her er Jomfrutegnet!" Og dermed skal de brede Klædet ud for Byens Ældste.</span> <span class="verse"><a name="18">18</a>Da skal Byens Ældste tage Manden og revse ham;</span> <span class="verse"><a name="19">19</a>og de skal pålægge ham en Bøde på hundrede Sekel Sølv og give den unge Kvindes Fader dem, fordi han udspredte ondt Rygte om en Jomfru i Israel. Og han skal beholde hende som Hustru og har ikke Lov til at skille sig fra hende, så længe han lever.</span> <span class="verse"><a name="20">20</a>Men hvis Beskyldningen er sand, hvis den unge kvindes Jomfrutegn ikke findes,</span> <span class="verse"><a name="21">21</a>skal man føre hende hen foran hendes Faders Husdør, og Mændene i hendes By skal stene hende til Døde, fordi hun har begået en Udåd i Israel ved at bedrive Hor i sin Faders Hus.  Således skal du udrydde det onde af din Midte.</span> <span class="verse"><a name="22">22</a>Når en Mand gribes i Samleje med en gift Kvinde, skal de begge dø, både Manden, der lå hos kvinden, og Kvinden selv.  Således skal du udrydde det onde af Israel.</span> <span class="verse"><a name="23">23</a>Når en Mand inde i Byen træffer en Jomfru, der er trolovet med en anden, og har Samleje med hende,</span> <span class="verse"><a name="24">24</a>skal I føre dem begge ud til Byens Port og stene dem til Døde, Pigen fordi hun ikke skreg om Hjælp i Byen, og Manden, fordi han krænkede sin Næstes Brud. Således skal du udrydde det onde af din Midte.</span> <span class="verse"><a name="25">25</a>Men hvis Manden træffer den trolovede Pige ude i det fri og tiltvinger sig Samleje med hende, skal kun Manden, der havde Samleje med hende, dø.</span> <span class="verse"><a name="26">26</a>Pigen derimod skal du ikke gøre noget; hun har ikke begået nogen Synd, som fortjener Døden; thi dermed er det, som når en overfalder sin Næste og slår ham ihjel;</span> <span class="verse"><a name="27">27</a>han traf hende jo ude i det fri, og den trolovede Pige skreg, men ingen kom hende til Hjælp.</span> <span class="verse"><a name="28">28</a>Når en Mand træffer en Jomfru, der ikke er trolovet, og tiltvinger sig Samleje med hende, og de gribes på fersk Gerning,</span> <span class="verse"><a name="29">29</a>skal den Mand, der havde Samleje med hende, give Pigens Fader halvtredsindstyve Sekel Sølv og tage hende til Ægte, fordi han krænkede hende; og han har ikke Ret til at skille sig fra hende, så længe han lever.</span> <span class="verse"><a name="30">30</a>Ingen må ægte sin Faders Hustru eller løfte sin Faders Tæppe.</span> </p></div</div></div></body></html>