<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/deut/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/deut">Deuteronomy</a> &gt <strong>Chapter 2</strong></div><p><span class="verse"><a name="1">1</a>Så vendte vi om og brød op til Ørkenen i Retning af det røde Hav, således som HERREN havde pålagt mig, og i lang Tid vandrede vi rundt om Seirs Bjerge.</span> <span class="verse"><a name="2">2</a>Da sagde HERREN til mig:</span> <span class="verse"><a name="3">3</a>"Nu har I længe nok vandret rundt om Bjergene her; vend eder nu mod Nord!</span> <span class="verse"><a name="4">4</a>Men byd Folket og sig: Når I nu drager igennem eders Brødres, Esaus Sønners, Landemærker, de, som bor i Seir, og de bliver bange for eder, så skal I tage eder vel i Vare</span> <span class="verse"><a name="5">5</a>for at indlade eder i Krig med dem; thi jeg vil ikke give eder så meget som en Fodsbred af deres Land; thi Esau har jeg givet Seirs Bjerge i Arv og Eje.</span> <span class="verse"><a name="6">6</a>Fødevarer at spise skal I købe af dem for Penge, også Vand at drikke skal I købe af dem for Penge;</span> <span class="verse"><a name="7">7</a>thi HERREN din Gud har velsignet dig i alt, hvad du har taget dig for, han har sørget for dig på din Vandring gennem denne store Ørken; i fyrretyve År har, HERREN din Gud nu været med dig, du har ikke manglet noget."</span> <span class="verse"><a name="8">8</a>Derpå drog vi fra Elat og Ezjongeber ad Arabavejen gennem vore Brødres, Esaus Sønners Land, de, som bor i Se'ir; så drejede vi af og drog videre ad Vejen til Moabs Ørken.</span> <span class="verse"><a name="9">9</a>Og HERREN sagde til mig: "Du må ikke angribe Moab eller indlade dig i Krig med dem, thi jeg vil ikke give dig noget af deres Land i Eje; thi Lots Sønner har jeg givet Ar i Eje.</span> <span class="verse"><a name="10">10</a>Fordum beboedes det af Emiterne, et stort og talrigt Folk, kæmpestore som Anakiterne;</span> <span class="verse"><a name="11">11</a>også de henregnes ligesom Anakiterne til Refaiterne, men Moabiterne kalder dem Emiter.</span> <span class="verse"><a name="12">12</a>I Se'ir boede derimod fordum Horiterne, som Esaus Sønner drev bort og udryddede foran sig, hvorefter de bosatte sig der i deres Sted, ligesom Israel gjorde ved sit Ejendomsland, som HERREN gav dem.</span> <span class="verse"><a name="13">13</a>Bryd nu op og gå over Zeredbækken! Så gik vi over Zeredbækken.</span> <span class="verse"><a name="14">14</a>Der var gået otte og tredive År fra vort Opbrud fra Kadesj Barnea, til vi gik over Zeredbækken, til hele din Slægt af våbenføre Mænd var uddød af Lejren, således som HERREN havde svoret dem;</span> <span class="verse"><a name="15">15</a>også HERRENs Hånd havde været imod dem, så de blev udryddet af Lejren til sidste Mand.</span> <span class="verse"><a name="16">16</a>Men da alle våbenføre Mænd var uddøde af Folket,</span> <span class="verse"><a name="17">17</a>talede HERREN til mig og sagde:</span> <span class="verse"><a name="18">18</a>Når du nu drager gennem Moabs Landemærker, gennem Ar,</span> <span class="verse"><a name="19">19</a>og således når hen til Ammoniterne, så må du ikke angribe dem eller indlade dig i Krig med dem, thi jeg vil ikke give dig noget af Ammoniternes Land i Eje; thi det har jeg givet Lots Børn i Eje.</span> <span class="verse"><a name="20">20</a>Også det henregnes til Refaiternes Land; det beboedes fordum af Refaiter, men Ammoniterne kalder dem Zamzummiter.</span> <span class="verse"><a name="21">21</a>Det var et stort og talrigt Folk, kæmpestore som Anakiterne. Men HERREN udryddede dem foran dem, så de drev dem bort og bosatte sig der i deres Sted,</span> <span class="verse"><a name="22">22</a>ligesom han gjorde for Esaus Sønner, der bor i Se'ir, for hvem han udryddede Horiterne, så de drev dem bort og bosatte sig der i deres Sted, og de bor der den Dag i dag.</span> <span class="verse"><a name="23">23</a>Men Avvijiterne, der boede i Landsbyer i Egnene henimod Gaza, dem drev Kaftorerne, der var udvandret fra Kaftor, bort og bosatte sig der i deres Sted.</span> <span class="verse"><a name="24">24</a>Bryd nu op og gå over Arnonfloden! Se, jeg har givet Hesjbons Konge, Amoriten Sihon, og hans Land i din Hånd; giv dig kun til at drive ham bort og føre Krig med ham!</span> <span class="verse"><a name="25">25</a>Fra i Dag af begynder jeg at vække Frygt og Rædsel for dig hos alle Folkeslag under Himmelen; blot de hører om dig, skal de ryste og bæve for dig!</span> <span class="verse"><a name="26">26</a>Da udsendte jeg Sendebud fra Kedemots Ørken til Kong Sihon af Hesjbon med følgende fredelige Tilbud:</span> <span class="verse"><a name="27">27</a>"Lad mig drage gennem dit Land; jeg skal holde mig til Vejen uden at bøje af til højre eller venstre.</span> <span class="verse"><a name="28">28</a>Fødevarer at spise skal du sælge mig for Penge, og Vand at drikke skal du give mig for Penge, jeg beder kun om at måtte drage igennem til Fods,</span> <span class="verse"><a name="29">29</a>således som Esaus Sønner, der bor i Se'ir, og Moabiterne, der bor i Ar, tillod mig, indtil jeg kommer over Jordan ind i det Land, HERREN vor Gud vil give os!"</span> <span class="verse"><a name="30">30</a>Men Kong Sihon i Hesjbon vilde ikke tillade os at drage igennem; thi HERREN din Gud forhærdede hans Ånd og gjorde hans Hjerte hårdt for at give ham i din Hånd, som det nu er sket.</span> <span class="verse"><a name="31">31</a>Derpå sagde HERREN til mig: "Se, jeg har allerede begyndt at give Sihon og hans Land i din Magt; giv dig kun til at drive ham bort for at tage hans Land i Besiddelse!"</span> <span class="verse"><a name="32">32</a>Så rykkede Sihon med alle sine Krigere ud imod os til Kamp ved Jaza;</span> <span class="verse"><a name="33">33</a>og HERREN vor Gud gav ham i vor Magt, og vi slog ham og hans Sønner og alle hans Krigere.</span> <span class="verse"><a name="34">34</a>Og vi indtog dengang alle hans Byer og lagde i enhver By Band på Mænd, Kvinder og Børn uden at lade en eneste undslippe;</span> <span class="verse"><a name="35">35</a>kun Kvæget tog vi selv som Bytte, tillige med hvad vi røvede i de erobrede Byer.</span> <span class="verse"><a name="36">36</a>Fra Aroer ved Arnonflodens Bred og Byen, der ligger i Dalen, og til Gilead var der ikke en By, som var os uindtagelig; HERREN vor Gud gav dem alle i vor Magt.</span> <span class="verse"><a name="37">37</a>Men på Ammoniternes Land forgreb du dig ikke, hverken det, der ligger langs Jabbokfloden, eller Byerne i Bjergene, således som HERREN vor Gud havde påbudt.</span> </p></div</div></div></body></html>