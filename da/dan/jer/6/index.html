<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/jer/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/jer">Jeremiah</a> &gt <strong>Chapter 6</strong></div><p><span class="verse"><a name="1">1</a>Fly, I Benjamins Sønner, bort fra Jerusalem og stød i hornet i Tekoa, hejs Mærket over Bet-Kerem! Thi Ulykke truer fra Nord, et vældigt Sammenbrud.</span> <span class="verse"><a name="2">2</a>Jeg tilintetgør Zions Datter, den yndige, forvænte</span> <span class="verse"><a name="3">3</a>til hende kommer der Hyrder med deres Hjorde; de opslår Telte i Ring om hende, afgræsser hver sit Stykke.</span> <span class="verse"><a name="4">4</a>Helliger Angrebet på hende! Op! Vi rykker frem ved Middag! Ve os, thi Dagen hælder, thi Aftenskyggerne længes.</span> <span class="verse"><a name="5">5</a>Op! Vi rykker frem ved Nat og lægger hendes Borge øde.</span> <span class="verse"><a name="6">6</a>Thi så siger Hærskarers HERRE: Fæld Træer og opkast en Vold imod Jerusalem ! Ve Løgnens By med lutter Voldsfærd i sin Midte!</span> <span class="verse"><a name="7">7</a>Som Brønden sit Vand holder Byen sin Ondskab frisk; der høres om Voldsfærd og Hærværk, Sår og Slag har jeg altid for Øje.</span> <span class="verse"><a name="8">8</a>Jerusalem, tag ved Lære, at min Sjæl ej vender sig fra dig, at jeg ikke skal gøre dig til Ørk, til folketomt, Land.</span> <span class="verse"><a name="9">9</a>Så siger Hærskarers HERRE: Hold Efterhøst på Israels Rest, som det sker på en Vinstok, ræk som en Vingårdsmand atter din Hånd til dens Ranker!</span> <span class="verse"><a name="10">10</a>"For hvem skal jeg tale og vidne, så de hører derpå? Se, de har uomskårne Ører, kan ej lytte til; se, HERRENs Ord er til Spot og huer dem ikke.</span> <span class="verse"><a name="11">11</a>Jeg er fuld af HERRENs Vrede og træt af at tæmme den." Gyd den ud over Barnet på Gaden, over hele de unges Flok; både Mand og Kvinde skal fanges, gammel og Olding tillige;</span> <span class="verse"><a name="12">12</a>deres Huse, Marker og Kvinder skal alle tilfalde andre; thi jeg udrækker Hånden mod Landets Folk, så lyder det fra HERREN.</span> <span class="verse"><a name="13">13</a>Thi fra små til store søger hver eneste Vinding, de farer alle med Løgn fra Profet til Præst.</span> <span class="verse"><a name="14">14</a>De læger mit Folks Brøst som den simpleste Sag, idet de siger: "Fred, Fred!" skønt der ikke er Fred.</span> <span class="verse"><a name="15">15</a>De skal få Skam, thi de har gjort vederstyggelige Ting, og dog blues de ikke, dog kender de ikke til Skam. Derfor skal de falde på Valen; på Hjemsøgelsens Dag skal de snuble, siger HERREN.</span> <span class="verse"><a name="16">16</a>Så siger HERREN: Stå ved Vejene og se efter, spørg efter de gamle Stier, hvor Vejen er til alt godt, og gå på den; så finder I Hvile for eders Sjæle.  Men de svarede: "Det vil vi ikke."</span> <span class="verse"><a name="17">17</a>Og jeg satte Vægtere over dem: "Hør Hornets Klang!" Men de svarede: "Det vil vi ikke."</span> <span class="verse"><a name="18">18</a>Hør derfor, I Folk, og vidn imod dem!</span> <span class="verse"><a name="19">19</a>Hør, du Jord! Se, jeg sender Ulykke over dette Folk, Frugten at deres Frafald, thi de lyttede ikke til mine Ord og lod hånt om min Lov.</span> <span class="verse"><a name="20">20</a>Hvad skal jeg med Røgelsen, der kommer fra Saba, med den dejlige Kalmus fra det fjerne Land? Eders Brændofre er ej til Behag, eders Slagtofre huer mig ikke.</span> <span class="verse"><a name="21">21</a>Derfor, så siger HERREN: Se, jeg sætter Anstød for dette Folk, og de skal støde an derimod, både Fædre og Sønner; både Nabo og Genbo skal omkomme.</span> <span class="verse"><a name="22">22</a>Så siger HERREN: Se, et Folkeslag kommer fra Nordens Land, et vældigt Folk bryder op fra det yderste af Jorden.</span> <span class="verse"><a name="23">23</a>De fører Bue og Spyd, er skånselsløst grumme; deres Røst er som Havets Brusen, de rider på Heste, rustet som Stridsmand mod dig, du Zions Datter.</span> <span class="verse"><a name="24">24</a>Vi hørte Rygtet derom, vore Hænder blev slappe, Rædsel greb os, Skælven som fødende Kvinde.</span> <span class="verse"><a name="25">25</a>Gå ikke ud på Marken og følg ej Vejen, thi Fjenden bærer Sværd, trindt om er Rædsel.</span> <span class="verse"><a name="26">26</a>Klæd dig i Sæk, mit Folks Datter, vælt dig i Støvet, hold Sorg som over den enbårne, bitter Klage! Thi Hærværksmanden skal brat komme over os.</span> <span class="verse"><a name="27">27</a>Til Metalprøver, Guldprøver, gjorde jeg dig i mit Folk til at kende og prøve deres Færd.</span> <span class="verse"><a name="28">28</a>De faldt alle genstridige fra, de går og bagtaler, er kun Kobber og Jern, alle handler de slet.</span> <span class="verse"><a name="29">29</a>Bælgen blæser, af Ilden kommer kun Bly. Al Smelten er spildt, de onde udskilles ej.</span> <span class="verse"><a name="30">30</a>Giv dem Navn af vraget Sølv, thi dem har HERREN vraget.</span> </p></div</div></div></body></html>