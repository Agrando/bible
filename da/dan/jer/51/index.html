<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/jer/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/jer">Jeremiah</a> &gt <strong>Chapter 51</strong></div><p><span class="verse"><a name="1">1</a>Så siger HERREN: Jeg opvækker en ødelæggelsens ånd mod Babel og dem, som bor i "mine Modstanderes Hjerte".</span> <span class="verse"><a name="2">2</a>Og jeg sender til Babel Kastere, de skal kaste det og tømme dets Land, thi fra alle Hanter er de over det på Ulykkens Dag.</span> <span class="verse"><a name="3">3</a>Ingen skal spænde sin Bue eller rejse sig i Brynje. Spar ikke dets Ynglinge, læg Band på hele dets Hær!</span> <span class="verse"><a name="4">4</a>Dræbte Mænd skal falde i Kaldæernes Land og gennemborede i Gaderne;</span> <span class="verse"><a name="5">5</a>thi Israel og Juda er ikke forladt af deres Gud, Hærskarers HERRE, men deres Land var fuldt af Skyld mod Israels Hellige.</span> <span class="verse"><a name="6">6</a>Fly ud af Babel, enhver redde sit Liv, at I ikke skal omkomme for dets Brøde! Thi det er Hævnens Tid for HERREN, han øver Gengæld imod det.</span> <span class="verse"><a name="7">7</a>Et gyldent Bæger var Babel i HERRENs Hånd, det gjorde al Jorden drukken; Folkene drak af Vinen, derfor blev Folkene galne.</span> <span class="verse"><a name="8">8</a>Babel faldt i et Nu, det knustes; jamrer over det! Hent Balsam hid til dets Sår, om det muligt kan læges!</span> <span class="verse"><a name="9">9</a>Vi vilde læge Babel, men det lod sig ikke læge. Gå fra det og lad os drage hver til sit Land, thi dets Straffedom når til Himmelen, løfter sig til Skyerne.</span> <span class="verse"><a name="10">10</a>HERREN har bragt vor Ret for Lyset; kom, lad os kundgøre HERREN vor Guds Værk i Zion!</span> <span class="verse"><a name="11">11</a>Hvæs Pilene, gør Skjoldene blanke! HERREN har vakt Mederkongens Ånd, thi hans Hu står til at ødelægge Babel; thi det er HERRENs Hævn, Hævn for hans Tempel.</span> <span class="verse"><a name="12">12</a>Løft Banner mod Babels Mure, forstærk Vagten, sæt Vagtposter ud, læg Baghold! Thi HERREN har et Råd for og gør, hvad han har talet mod Babels Indbyggere.</span> <span class="verse"><a name="13">13</a>Du, som bor ved de mange Vande, rig på Skatte, din Ende er kommet, den Alen, hvor man skære dig af.</span> <span class="verse"><a name="14">14</a>Hærskarers Herre har svoret ved sig selv: Jeg vil fylde dig med Mennesker som Græshopper, og de skal istemme Vinperserråbet over dig.</span> <span class="verse"><a name="15">15</a>Han skabte Jorden i sin Vælde, grundfæstede Jorderig i sin Visdom, og i sin indsigt udspændte han Himmelen.</span> <span class="verse"><a name="16">16</a>Når han løfter sin Røst, bruser Vandene i Himmelen, og han lader Skyer stige op fra Jordens Ende; han får Lynene til at give Regn og sender Stormen ud af sine Forrådskamre.</span> <span class="verse"><a name="17">17</a>Dumt er hvert Menneske, uden Indsigt, hver Guldsmed får Skam af sit Billede; thi Løgn er hans Støbning, der er ingen Ånd i dem;</span> <span class="verse"><a name="18">18</a>Tomhed er de, et dårende Værk; når deres Hjemsøgelses Tid kommer, er det ude med dem.</span> <span class="verse"><a name="19">19</a>Jakobs Arvelod er ikke som de; thi han, der har skabt alt, er dets Arvelod; Hærskarers HERRE er hans Navn.</span> <span class="verse"><a name="20">20</a>Du var mig en Stridshammer, et Våben; med dig knuste jeg Folk, med dig ødelagde jeg Riger;</span> <span class="verse"><a name="21">21</a>med dig knuste jeg Hest og Rytter, med dig knuste jeg Vogn og Vognstyrer,</span> <span class="verse"><a name="22">22</a>med dig knuste jeg Mand og Kvinde med dig knuste jeg gammel og ung, med dig knuste jeg Yngling og Jomfru,</span> <span class="verse"><a name="23">23</a>med dig knuste jeg Hyrde og Hjord, med dig knuste jeg Agerdyrker og Oksespand, med dig knuste jeg Statholder og Landshøvding.</span> <span class="verse"><a name="24">24</a>Men jeg vil gengælde Babel og alle Kaldæas Indbyggere alt det onde, de gjorde mod Zion for eders Øjne, lyder det fra HERREN.</span> <span class="verse"><a name="25">25</a>Se, jeg kommer over dig, du ødelæggende Bjerg, lyder det fra HERREN, du, som ødelægger hele Jorden; jeg udrækker Hånden imod dig og vælter dig ned fra Klipperne og gør dig til et afsvedet Bjerg;</span> <span class="verse"><a name="26">26</a>man skal ikke fra dig hente Sten til Tinder eller Grundvolde, thi du skal blive en evig Ørken, lyder det fra HERREN.</span> <span class="verse"><a name="27">27</a>Løft Banner på Jorden, stød i Horn blandt Folkene, vi Folkene til Kamp imod det, opbyd Ararats, Minnis og Asjkenazs Riger imod det, indsæt en Tipsar, lad Hestene fare frem som lodne Græshopper;</span> <span class="verse"><a name="28">28</a>vi Folkene til Strid imod det, Mederkongen, hans Statholdere og alle hans Landshøvdinger og hele det Land, han råder over!</span> <span class="verse"><a name="29">29</a>Jorden skal skælve og vride sig, thi HERRENs Tanker mod Babel fuldbyrdes, at gøre Babels Land til en Ørken, hvor ingen bor.</span> <span class="verse"><a name="30">30</a>Babels Helte opgiver Kampen, de sidder stille i Borgene, deres kraft ebber ud, de er blevet til Kvinder; dets Boliger afbrændes, dets Portstænger knækkes.</span> <span class="verse"><a name="31">31</a>Løber iler Løber i Møde, og Bud iler Bud i Møde for at melde Babels Konge, at hans By er indtaget fra Ende til anden,</span> <span class="verse"><a name="32">32</a>Overgangsstederne taget, Borgene brændt og Krigsfolkene rædselslagne.</span> <span class="verse"><a name="33">33</a>Thi så siger Hærskarers HERRE, Israels Gud: Babels Datter er som en Tærskeplads, når den stampes endnu en liden Stund, så kommer Høstens Tid for den.</span> <span class="verse"><a name="34">34</a>Kong Nebukadrezar af Babel har fortæret mig, oprevet mig, sat mig til Side som et tomt kar. Som en Drage har han slugt mig, fyldt sin Vom med mine Lækkerbidskener og drevet mig bort.</span> <span class="verse"><a name="35">35</a>Den Vold, jeg led, og min Overlast komme over Babel, siger de, som bor i Zion, mit Blod over Kaldæas Indbyggere, siger Jerusalem.</span> <span class="verse"><a name="36">36</a>Derfor, så siger HERREN: Se, jeg fører din Sag og giver digHævn, jeg lægger dets Hav tørt og udtørrer dets Kilde.</span> <span class="verse"><a name="37">37</a>Babel skal blive en Grushob, Sjakalers Bolig, til Rædsel og Spot, så ingen bor der.</span> <span class="verse"><a name="38">38</a>De brøler alle som Løver, knurrer som Løveunger i deres Vildskab.</span> <span class="verse"><a name="39">39</a>Jeg holder et Drikkelag for dem og gør dem drukne, så de døves og falder i evig Søvn uden at vågne, lyder det fra HERREN.</span> <span class="verse"><a name="40">40</a>Jeg fører dem ned til af slagtes som Får, som Vædre sammen med Bukke.</span> <span class="verse"><a name="41">41</a>Hvor Sjesjak blev fanget og grebet, al Jordens Stolthed, hvor Babel dog blev til Rædsel imellem Folkene!</span> <span class="verse"><a name="42">42</a>Havet steg over Babel, af dets Bølgers Brus blev det skjult.</span> <span class="verse"><a name="43">43</a>Dets Byer er blevet en Ørken, øde Land og Ødemark; intet Menneske bor i dem, intet Menneskebarn færdes i dem.</span> <span class="verse"><a name="44">44</a>Jeg hjemsøger Bel i Babel, river ud af hans Mund, hvad han slugte, til ham skal ej Folkeslag strømme mer. Også Babels Mur er faldet.</span> <span class="verse"><a name="45">45</a>Drag ud deraf, mit Folk, enhver redde sit Liv for HERRENs glødende Harme.</span> <span class="verse"><a name="46">46</a>Lad ikke eders Hjerter blive modfaldne og frygt ikke ved de Tidender, der høres på Jorden, når der i det ene År kommer een Tidende og i det næste en anden, når der er Voldsfærd på Jorden og Hersker følger på Hersker.</span> <span class="verse"><a name="47">47</a>Se, derfor skal Dage komme, da jeg hjemsøger Babels Gudebilleder, og alt dets Land bliver til Skamme, og alle deri skal falde på Valen.</span> <span class="verse"><a name="48">48</a>Jubl over Babel, Himmel og Jord med alt, hvad i dem er, thi fra Nord kommer Hærværksmænd over det, lyder det fra HERREN.</span> <span class="verse"><a name="49">49</a>Også Babel skal falde for de dræbte af Israels Skyld, ligesom dræbte på hele Jorden faldt for Babel.</span> <span class="verse"><a name="50">50</a>I, som undslap Sværdet, drag bort, stands ikke, kom HERREN i Hu i det fjerne, lad Jerusalem komme frem i eders Tanker!</span> <span class="verse"><a name="51">51</a>Vi blev til Skamme, thi Smædeord måtte vi høre; Blusel lagde sig over vore Ansigter, thi fremmede overfaldt HERRENs Huss Helligdomme.</span> <span class="verse"><a name="52">52</a>Se, derfor skal Dage komme, lyder det fra HERREN, da jeg hjemsøger dets Gudebilleder, og sårede skal stønne i hele dets Land.</span> <span class="verse"><a name="53">53</a>Selv om Babel stiger op til Himmelen, og selv om det gør sin Borg utilgængelig i det høje, fra mig skal der komme Hærværksmænd over det, lyder det fra HERREN.</span> <span class="verse"><a name="54">54</a>Der lyder Skrig fra Babel, et vældigt Sammenbrud fra Kaldæernes Land.</span> <span class="verse"><a name="55">55</a>Thi HERREN hærger Babel og gør Ende på den vældige Larm der; deres Bølger bruser som mange Vande, deres Brag lyder højt.</span> <span class="verse"><a name="56">56</a>Thi en Hærværksmand kommer over Babel, og dets Helte skal fanges, deres Buer knækkes; thi en Gengældelsens Gud er HERREN, han giver fuld Løn.</span> <span class="verse"><a name="57">57</a>Jeg gør dets Fyrster og Vismænd, dets Statholdere, Landshøvdinger og Helte drukne, og de skal falde i evig Søvn uden at vågne, lyder det fra kongen, hvis Navn er Hærskarers HERRE.</span> <span class="verse"><a name="58">58</a>Så siger Hærskarers HERRE: Babels brede Mur skal nedbrydes til Grunden og dets høje Porte opbrændes. Folkeslagenes Møje er spildt, og Folkefærdene slider sig trætte for Ilden.</span> <span class="verse"><a name="59">59</a>Det Ord, som Profefen Jeremias sendte med Seraja, en Søn at Masejas Søn Nerija, da han rejste, til Babel med Kong Zedekias af Juda i hans fjerde Regeringsår; Seraja sørgede for Nattely til Kongen, når han var på Rejse.</span> <span class="verse"><a name="60">60</a>Jeremias optegnede al den Ulykke, som skulde komme over Babel, i en og samme Bog, alle disse Ord, der er skrevet mod Babel;</span> <span class="verse"><a name="61">61</a>og Jeremias sagde til Seraja: "Når du kommer til Babel og ser Lejlighed dertil, skal du oplæse alle disse Ord</span> <span class="verse"><a name="62">62</a>og sige: HERRE, du truede selv dette Sted med Udryddelse, så der ikke bliver nogen, som bor der, - hverken Folk eller Fæ, men det skal blive en evig Ørken.</span> <span class="verse"><a name="63">63</a>Og når du er til Ende med at oplæse denne Bog, skal du binde en Sten til den, kaste den i Eufrat</span> <span class="verse"><a name="64">64</a>og sige: Således skal Babel gå til Bunds og ikke mere komme op for al den Ulykke, jeg sender over det!" Til Ordene "slider sig trætte for Ilden går Jeremiass Ord.</span> </p></div</div></div></body></html>