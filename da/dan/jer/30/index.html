<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/jer/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/jer">Jeremiah</a> &gt <strong>Chapter 30</strong></div><p><span class="verse"><a name="1">1</a>Det ord, som kom til Jeramias fra Herren.</span> <span class="verse"><a name="2">2</a>Skriv alle de Ord, jeg har talet til dig, op i en Bog.</span> <span class="verse"><a name="3">3</a>Thi se Dage skal komme, lyder det fra HERREN, da jeg vender mit Folk Israels og Judas Skæbne, siger HERREN, og fører dem hjem til det Land, jeg gav deres Fædre, og de skal tage det i Eje.</span> <span class="verse"><a name="4">4</a>Dette er de Ord, HERREN talede til Israel og Juda.</span> <span class="verse"><a name="5">5</a>Så siger HERREN: Vi hørte et Udbrud af Skræk, af Rædsel og Ufred;</span> <span class="verse"><a name="6">6</a>spørg og se dog til, om en Mand kan føde! Hvi ser jeg da alle Mænd med Hånd på Hofte som Kvinde i Barnsnød og alle Åsyn blegne?</span> <span class="verse"><a name="7">7</a>Thi stor er denne Dag, den er uden Lige, en Trængselstid for Jakob, men fra den skal han frelses.</span> <span class="verse"><a name="8">8</a>På hin Dag, lyder det fra Hærskarers HERRE, vil jeg sønderbryde deres Åg og tage det af deres Hals og sprænge deres Bånd, og de skal ikke mere trælle for fremmede.</span> <span class="verse"><a name="9">9</a>De skal tjene HERREN deres Gud og David, deres Konge, som jeg vil oprejse dem.</span> <span class="verse"><a name="10">10</a>Frygt derfor ikke, min Tjener Jakob, lyder det fra HERREN, og vær ikke bange, Israel; thi se, jeg frelser dig fra det fjerne og dit Afkom fra deres Fangenskabs Land; og Jakob skal vende hjem og bo roligt og trygt, og ingen skal forfærde ham.</span> <span class="verse"><a name="11">11</a>Thi jeg er med dig, lyder det fra HERREN, for at frelse dig; thi jeg vil tilintetgøre alle de Folk, blandt hvilke jeg har spredt dig, men dig vil jeg ikke tilintetgøre; jeg vil tugte dig med Måde, ikke lade dig helt ustraffet.</span> <span class="verse"><a name="12">12</a>Thi så siger HERREN: Ulægeligt er dit Brud, dit Sår er svart.</span> <span class="verse"><a name="13">13</a>Ingen fører din Sag. For din Byld er ingen Lægedom, for dig ingen Helse.</span> <span class="verse"><a name="14">14</a>Alle dine Venner har glemt dig, søger dig ikke, thi med Fjendeslag slog jeg dig, med skånselløs Straf, fordi din Brøde var stor, dine Synder mange.</span> <span class="verse"><a name="15">15</a>Hvi skriger du over dit Brud, er dit Sår ulægeligt? Fordi din Brøde var stor, dine Synder mange, gjorde jeg dette imod dig.</span> <span class="verse"><a name="16">16</a>Derfor skal alle, som fortærer dig, fortæres, alle dine Fjender, alle skal de vandre i Fangenskab; de, der plyndrer dig, skal plyndres, til Ran gør jeg alle dine Ransmænd.</span> <span class="verse"><a name="17">17</a>Thi jeg heler dig, læger dine Sår, så lyder det fra HERREN; du kaldtes jo, Zion, "den bortstødte, som ingen søger."</span> <span class="verse"><a name="18">18</a>Så siger HERREN: Se, jeg vender Jakobs Skæbne, forbarmer mig over hans Boliger, Byen skal bygges på sin Høj, Paladset stå, bvor det stod.</span> <span class="verse"><a name="19">19</a>Fra dem skal Lovsang lyde og legendes Råb; de bliver ej færre, jeg gør dem mange; de bliver ej ringe, jeg giver dem Hæder.</span> <span class="verse"><a name="20">20</a>Hans Sønner skal blive som fordum, hans Menighed stå fast for mit Åsyn.  Jeg hjemsøger alle, som trykker ham.</span> <span class="verse"><a name="21">21</a>Hans Fyrste stammer fra ham selv, hans Hersker går frem af hans Midte. Jeg lader ham komme mig nær, han skal nærme sig mig; thi hvem ellers sætter Livet i Vov ved at nærme sig mig? lyder det fra HERREN.</span> <span class="verse"><a name="22">22</a>I skal være mit Folk, og jeg vil være eders Gud.</span> <span class="verse"><a name="23">23</a>Se, HERRENs Stormvejr, Vreden er brudt løs, et hvirvlende Stormvejr; det hvirvler hen over de gudløses Hoved.</span> <span class="verse"><a name="24">24</a>HERRENs glødende Vrede lægger sig ikke, før han har udført og fuldbyrdet sit Hjertes Tanker; i de sidste dage skal I forstå det.</span> </p></div</div></div></body></html>