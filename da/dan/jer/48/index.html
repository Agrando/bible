<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/jer/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/jer">Jeremiah</a> &gt <strong>Chapter 48</strong></div><p><span class="verse"><a name="1">1</a>Om Moab. Så siger Hærskares Herre, Israels Gud. Ve over Nebo, thi det er lagt øde, blevet til Skamme; indtaget er Kirjatajim, med Skam er Borgen brudt ned.</span> <span class="verse"><a name="2">2</a>Der er ingen Lægedom mer for Moab, intet Fryderåb i Hesjbon; de oplægger onde Råd imod det: "Kom, lad os udrydde det af Folkenes Tal!" Også du, Madmen, skal omkomme, Sværdet skal forfølge dig.</span> <span class="verse"><a name="3">3</a>Hør Skriget fra Horonajim, frygteligt Brag og Sammenbrud!</span> <span class="verse"><a name="4">4</a>Moab er brudt sammen; lad Skriget lyde til Zoar.</span> <span class="verse"><a name="5">5</a>Ak, grædende stiger de op ad Luhits Skråning; ak, på Vejen til Horonajim hører de Jammerskrig.</span> <span class="verse"><a name="6">6</a>Fly, red eders Liv, og I skal blive som en Enebærbusk i Ørkenen.</span> <span class="verse"><a name="7">7</a>Ja, fordi du stolede på dine Borge og Skatte, skal også du fanges. Kemosj skal vandre i Landflygtighed, hans, Præster og Fyrster til Hobe.</span> <span class="verse"><a name="8">8</a>Hærværksmænd skal komme over hver By, ingen By skal reddes; Dalen skal ødelægges og Højsletten hærges, som HERREN har sagt.</span> <span class="verse"><a name="9">9</a>Giv Moab Vinger, at det kan flyve bort; dets Byer skal blive en Ørken, så ingen bor der.</span> <span class="verse"><a name="10">10</a>Forbandet være den, der er lad til at gøre HERRENs Værk, forbandet den, som holder sit Sværd fra Blod.</span> <span class="verse"><a name="11">11</a>Moab var tryg fra sin Ungdom, lå roligt på sin Bærme; det hældtes ikke fra Fad til Fad og vandrede ikke i Landflygtighed; derfor holdt det sin Smag, og dets Duft tabte sig ikke.</span> <span class="verse"><a name="12">12</a>Se, derfor skal Dage komme, lyder det fra HERREN, da jeg sender Vintappere, som skal tappe det og tømme dets Fade og knuse dets Dunke.</span> <span class="verse"><a name="13">13</a>Da skal Moab få Skam af Kemosj, som Israels Hus havde Skam af Betel, som de stolede på.</span> <span class="verse"><a name="14">14</a>Hvor kan I sige: "Helte er vi og djærve Folk til Krig?"</span> <span class="verse"><a name="15">15</a>Moab skal hærges med sine Byer og dets ypperste Ynglinge stige ned til at slagtes, lyder det fra Kongen, hvis Navn er Hærskarers HERRE.</span> <span class="verse"><a name="16">16</a>Moabs Undergang er nær, dets Ulykke kommer såre hastigt.</span> <span class="verse"><a name="17">17</a>Ynk det, alle dets Naboer og alle, som kender dets Navn; sig: Hvor knækkedes dog den stærke Stav, det herlige Spir!</span> <span class="verse"><a name="18">18</a>Stig ned fra Æressædet, sæt dig i Skarnet, du, som bor der, Dibons Datter!  Thi han, der hærger Moab, drager op imod dig, nedbryder dine Fæstninger.</span> <span class="verse"><a name="19">19</a>Stå hen på Vejen og se dig om, du, som bor i Aroer, spørg Flygtningene og de undslupne Kvinder, sig: "Hvad er der sket?"</span> <span class="verse"><a name="20">20</a>Moab er blevet til Skamme, ja knust. Jamrer og skrig, meld ved Arnon, at Moab er hærget,</span> <span class="verse"><a name="21">21</a>at Dommen er kommet over Højslettelandet, over Holon, Jaza, Mefaat,</span> <span class="verse"><a name="22">22</a>Dibon, Nebo, Bet-Diblatajim,</span> <span class="verse"><a name="23">23</a>Kirjatajim, Bet-Gamul, Bet Meon,</span> <span class="verse"><a name="24">24</a>Kerijot, Bozra og alle Byer i Moabs Land fjernt og nær.</span> <span class="verse"><a name="25">25</a>Afhugget er Moabs Horn, og dets Arm er brudt, lyder det fra HERREN.</span> <span class="verse"><a name="26">26</a>Gør det drukkent! Thi det hovmodede sig mod HERREN; og Moab skal falde omkuld i sit eget Spy, også det skal blive til Latter.</span> <span class="verse"><a name="27">27</a>Var ikke Israel til Latter for dig? Blev det måske grebet blandt Tyve, siden du bliver så ivrig, hver Gang du taler derom?</span> <span class="verse"><a name="28">28</a>Kom fra Byerne og fæst Bo på Klippen, Moabs Indbyggere, vær som Duen, der bygger Rede hist ved Afgrundens Rand.</span> <span class="verse"><a name="29">29</a>Vi har hørt om Moabs Hovmod, det såre store, dets Stolthed. Overmod og Hovmod, dets opblæste Hjerte.</span> <span class="verse"><a name="30">30</a>Jeg kender, lyder det fra HERREN, dets Frækhed, dets tomme Snak, dets tomme Gerninger.</span> <span class="verse"><a name="31">31</a>Derfor må jeg jamre over Moab, skrige over hele Moab, over Mændene i Kir-Heres må jeg sukke.</span> <span class="verse"><a name="32">32</a>Jazers Gråd græder jeg over dig, Sibmas Vinstok; dine Skud overskred Havet, nåede til Jazer; på din Frugt og din Høst slog Hærværksmanden ned.</span> <span class="verse"><a name="33">33</a>Glæde og Jubel er svundet fra Frugthaven og Moabs Land. Jeg lader Vinen svinde fra Persekarrene, ingen træder Vin.</span> <span class="verse"><a name="34">34</a>Hesjbon og Elale skriger, det høres til Jahaz; Horonajim og Eglat-Sjelisjija skriger; ak, Nimrims Vande bliver Ødemarker.</span> <span class="verse"><a name="35">35</a>Jeg udrydder af Moab den, der stiger op på Offerhøjen og tænder Offerild for dets Guder, lyder det fra HERREN.</span> <span class="verse"><a name="36">36</a>Derfor klager mit Hjerte som Fløjter over Moab, og mit Hjerte klager som Fløjter over Kir-Heress Mænd. Godset, de vandt, går derfor til Spilde.</span> <span class="verse"><a name="37">37</a>Thi hvert Hoved er skaldet, hvert Skæg revet af; i alle Hænder er der Rifter, over alle Lænder Sæk.</span> <span class="verse"><a name="38">38</a>Alt er Klage på alle Moabs Tage og Torve; thi jeg sønderbryder Moab som et usselt Kar, lyder det fra HERREN.</span> <span class="verse"><a name="39">39</a>Hvor er Moab forfærdet! Hvor vender det Ryg med Skam! Ja, Moab er blevet til Latter og Rædsel for alle sine Naboer.</span> <span class="verse"><a name="40">40</a>Thi så siger HERREN: Se, som en Ørn med udbredte Vinger svæver han over Moab.</span> <span class="verse"><a name="41">41</a>Kerijot er taget og Borgene faldet. Moabs Heltes Hjerte bliver på hin Dag som en nødstedt Kvindes Hjerte.</span> <span class="verse"><a name="42">42</a>Moab er ødelagt og ikke mer et Folk, fordi det hovmodede sig mod HERREN.</span> <span class="verse"><a name="43">43</a>Gru og Grav og Garn kommer over dig, du, som bor i Moab, lyder det fra HERREN;</span> <span class="verse"><a name="44">44</a>den, der flygter for Gru, falder i Grav, den, der når op af Grav, fanges i Garn. Thi jeg bringer over Moab deres Hjemsøgelses År, lyder det fra HERREN.</span> <span class="verse"><a name="45">45</a>I Ly af Hesjbon står Flygtninge uden Kraft. Thi Ild farer ud fra Hesjbon, Ildsluefra Sihons Stad; den fortærer Moabs Tinding og de larmende Mænds isse.</span> <span class="verse"><a name="46">46</a>Ve dig, Moab, det er ude med dig, Kemosjs Folk. Thi dine Sønner slæbes i Fangenskab, dine Døtre ligeså.</span> <span class="verse"><a name="47">47</a>Menjeg vender Moabs Skæbne i de sidste Dage, lyder det fra HERREN. Så vidt Moabs Dom.</span> </p></div</div></div></body></html>