<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/jer/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/jer">Jeremiah</a> &gt <strong>Chapter 4</strong></div><p><span class="verse"><a name="1">1</a>Omvender du dig, Israel, lyder det fra Herren, så vend dig til mig; hvis du fjerner dine væmmelige Guder, skal du ikke fly for mit Åsyn.</span> <span class="verse"><a name="2">2</a>Sværger du: "Så sandt HERREN lever," redeligt, ærligt og sandt, skal Folkeslag velsigne sig ved ham og rose sig af ham.</span> <span class="verse"><a name="3">3</a>Thi så siger HERREN til Judas Mænd og Jerusalems Borgere: Bryd eder Nyjord og så dog ikke blandt, Torne!</span> <span class="verse"><a name="4">4</a>Omskær jer for HERREN og fjern eders Hjertes Forhud, Judas Mænd og Jerusalems Borgere, at min Vrede ikke slår ud som Ild og hrænder uslukket for eders onde Gerningers Skyld.</span> <span class="verse"><a name="5">5</a>Forkynd i Juda og Jerusalem, kundgør og tal, lad Hornet gjalde i Landet, råb, hvad I kan, og sig: Flok jer sammen! Vi går ind i de faste Stæder!</span> <span class="verse"><a name="6">6</a>Rejs Banner hen imod Zion, fly uden Standsning! Thi Ulykke sender jeg fra Nord, et vældigt Sammenbrud.</span> <span class="verse"><a name="7">7</a>En Løve steg op fra sit Krat, en Folkehærger brød op, gik bort fra sin Hjemstavn for at gøre dit Land til en Ørk; dine Byer skal hærges, så ingen bor der.</span> <span class="verse"><a name="8">8</a>Derfor skal I klæde jer i Sæk og klage og jamre, thi ej vender HERRENs glødende Vrede sig fra os.</span> <span class="verse"><a name="9">9</a>På hin Dag, lyder det fra HERREN, skal Kongen og Fyrsterne tabe Modet, Præsterne stivne af Skræk og Profeterne slås af Rædsel;</span> <span class="verse"><a name="10">10</a>og de skal sige: "Ak, Herre, HERRE! Sandelig, du førte dette Folk og Jerusalem bag Lyset, da du sagde: I skal have Fred! Nu har Sværdet nået Sjælen."</span> <span class="verse"><a name="11">11</a>På hin Tid skal der siges til dette Folk og Jerusalem: Et glødende Vejr fra Ørkenens nøgne Høje trækker op mod mit Folks Datter, ej til Kastning og Rensning af Korn,</span> <span class="verse"><a name="12">12</a>et Vejer for vældigt dertil kommer mod mig. Derfor vil jeg også nu tale Domsord imod dem.</span> <span class="verse"><a name="13">13</a>Se, det kommer som Skyer, dets Vogne som Stormvejr, dets Heste er hurtigere end Ørne; ve, vi lægges øde!</span> <span class="verse"><a name="14">14</a>Rens dit Hjerte for ondt, Jerusalem, at du må frelses! Hvor længe skal dit Indre huse de syndige Tanker?</span> <span class="verse"><a name="15">15</a>Thi hør, en Råber fra Dan, et Ulykkesbud fra Efraims Bjerge:</span> <span class="verse"><a name="16">16</a>Kundgør Folkene: Se! Lad det høres i Jerusalem! Belejrere kommer fra et Land i det fjerne, de opløfter Røsten mod Byerne i Juda.</span> <span class="verse"><a name="17">17</a>Som Markens Vogtere stiller de sig rundt omkring det, thi genstridigt var det imod mig, lyder det fra HERREN.</span> <span class="verse"><a name="18">18</a>Det kan du takke din Færd, dine Gerninger for; det skyldes din Ondskab; hvor bittert! Det gælder Livet.</span> <span class="verse"><a name="19">19</a>Mit indre, mit Indre! Jeg skælver! Mit Hjertes Vægge! Mit Hjerte vånder sig i mig, ej kan jeg tie. Thi Hornets klang må jeg høre, Skrig fra Kampen;</span> <span class="verse"><a name="20">20</a>der meldes om Fald på Fald, thi alt Landet er hærget. Mine Telte hærges brat, i et Nu mine Forhæng.</span> <span class="verse"><a name="21">21</a>Hvor længe skal jeg skue Banneret, høre Hornet?</span> <span class="verse"><a name="22">22</a>Thi mit Folk er tåbeligt, kender ej mig, de er dumme Sønner og uden Indsigt; de er vise til at gøre det onde, men Tåber til det gode.</span> <span class="verse"><a name="23">23</a>Jeg så på Jorden, og se, den var øde og tom, på Himlen, dens Lys var borte;</span> <span class="verse"><a name="24">24</a>Bjergene så jeg, og se, de skjalv, og alle Højene bæved;</span> <span class="verse"><a name="25">25</a>jeg så, og se, der var mennesketomt, og alle Himlens Fugle var fløjet;</span> <span class="verse"><a name="26">26</a>jeg så, og se, Frugthaven var Ørken, alle dens Byer lagt øde for HERREN, for hans glødende Vrede.</span> <span class="verse"><a name="27">27</a>Thi så siger HERREN: Al Jorden bliver Ørk, men helt ødelægger jeg ikke.</span> <span class="verse"><a name="28">28</a>Derfor sørger Jorden, og Himlen deroppe er sort; thi jeg talede og angrer det ikke, tænkte og går ikke fra det.</span> <span class="verse"><a name="29">29</a>For Larmen af Ryttere og Bueskytter flyr alt Landet, de tyr ind i Krat, stiger op på Klipper; hver By er forladt, og ikke et Menneske bor der.</span> <span class="verse"><a name="30">30</a>Og du, hvad vil du mon gøre? Om end du klæder dig i Skarlagen, smykker dig med Guld og gør Øjnene store med Sminke det er spildt, du gør dig smuk.  Elskerne agter dig ringe, dit Liv vil de have.</span> <span class="verse"><a name="31">31</a>Thi jeg hører Råb som ved Barnsnød, Skrig som ved Førstefødsel. Hør, hvor Zions Datter stønner med udrakte Hænder: "Ve mig, min Sjæl bukker under for dem, som myrder."</span> </p></div</div></div></body></html>