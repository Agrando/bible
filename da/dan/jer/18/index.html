<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/jer/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/jer">Jeremiah</a> &gt <strong>Chapter 18</strong></div><p><span class="verse"><a name="1">1</a>Det Ord, som kom til Jeremmas fra Herren</span> <span class="verse"><a name="2">2</a>"Gå ned til pottemagerens Hus! Der skal du få mine Ord at høre."</span> <span class="verse"><a name="3">3</a>Så gik jeg ned til Pottemagerens Hus, og se, han var i Arbejde ved Drejeskiven.</span> <span class="verse"><a name="4">4</a>Og når et Kar, han arbejdede på, mislykkedes, som det kan gå med Leret i Pottemagerens Hånd, begyndte han igen og lavede det om til et andet, som han nu vilde have det gjort.</span> <span class="verse"><a name="5">5</a>Da kom HERRENs Ord til mig:</span> <span class="verse"><a name="6">6</a>Skulde jeg ikke kunne gøre med eder, Israels Hus, som denne Pottemager?  lyder det fra HERREN. Se, som Leret i Pottemagerens Hånd er I i min Hånd, Israels Hus.</span> <span class="verse"><a name="7">7</a>Snart truer jeg et Folk og et Rige med at rykke detop, nedbryde og ødelægge det;</span> <span class="verse"><a name="8">8</a>men når det Folk, jeg har truet, omvender sig fra sin Ondskab, angrer jeg det onde, jeg tænkte at gøre det.</span> <span class="verse"><a name="9">9</a>Og snart lover jeg et Folk og et Rige at opbygge og planle det;</span> <span class="verse"><a name="10">10</a>men gør det så, hvad der er ondt i mine Øjne, idet det ikke hører min Røst, angrer jeg det gode, jeg havde lovet at gøre det.</span> <span class="verse"><a name="11">11</a>Og sig nu til Judas Mænd og Jerusalems Borgere: Så siger HERREN: Se, jeg skaber eder en Ulykke og udtænker et Råd imod eder; vend derfor om, hver fra sin onde Vej, og bedrer eders Veje og eders Gerninger.</span> <span class="verse"><a name="12">12</a>Men de svarer: "Nej! Vi vil følge vore egne Tanker og gøre hver efter sit onde Hjertes Stivsind."</span> <span class="verse"><a name="13">13</a>Derfor, så siger HERREN: Spørg dog rundt blandt Folkene: Hvo hørte mon sligt? Grufulde Ting har hun øvet, Israels Jomfru.</span> <span class="verse"><a name="14">14</a>Forlader Libanons Sne den Almægtiges klippe, eller udtørres Bjergenes kølige, rislende Vande,</span> <span class="verse"><a name="15">15</a>siden mit Folk har glemt mig og ofrer til Løgn? De snubler på deres Veje, de ældgamle Spor, og vandrer ad Stier, en Vej, der ikke er højnet,</span> <span class="verse"><a name="16">16</a>for at gøre deres Land til Gru, til evig Spot; hver farende Mand skal grue og ryste på Hovedet.</span> <span class="verse"><a name="17">17</a>Som en Østenstorm splitter jeg dem for Fjendens Ansigt, jeg viser dem Ryg, ej Åsyn på Vanheldets Dag.</span> <span class="verse"><a name="18">18</a>De sagde: Kom, vi spinder Rænker imod Jeremias! Thi ej glipper Loven for Præsten, ej Rådet for den vise, ej Ordet for Profeten. Kom, lad os slå ham med Tungen og lure på alle hans Ord!"</span> <span class="verse"><a name="19">19</a>Lyt, o Herre, til mig og hør min Modparts Ord!</span> <span class="verse"><a name="20">20</a>Skal godt gengældes med ondt? De grov jo min Sjæl en Grav. Kom i Hu, at jeg stod for dit Åsyn for at tale til Bedste for dem og vende din Vrede fra dem!</span> <span class="verse"><a name="21">21</a>Giv derfor deres Sønner til Hunger, styrt dem i Sværdets Vold; Barnløshed og Enkestand ramme deres Kvinder, deres Mænd vorde slagne af Døden, deres ungdom sværdslagne i Krig;</span> <span class="verse"><a name="22">22</a>lad der høres et Skrig fra Husene, når du lader en Mordbande brat komme over dem. Thi de grov en Grav for at fange mig og lagde Snarer for min Fod.</span> <span class="verse"><a name="23">23</a>Ja du, o HERRE, du kender alle deres Dødsråd imod mig. Tilgiv ikke deres Brøde, slet ikke deres Synd for dit Åsyn, lad dem komme til Fald for dit Åsyn, få med dig at gøre i din Vredes Stund!</span> </p></div</div></div></body></html>