<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/jer/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/jer">Jeremiah</a> &gt <strong>Chapter 10</strong></div><p><span class="verse"><a name="1">1</a>Hør det Ord HERREN taler til eder, Israels hus!</span> <span class="verse"><a name="2">2</a>Så siger HERREN: Væn eder ikke til Hedningernes Færd og frygt ikke Himmelens Tegn, fordi Hedningerne frygter dem.</span> <span class="verse"><a name="3">3</a>Thi Folkenes Rædsel er Tomhed; thi det er Træ, fældet i Skoven, et Værk, som Håndværkerhænder tilhugger med Økse:</span> <span class="verse"><a name="4">4</a>han smykker det med Sølv og Guld og fæster det med Søm og Hammer, så det ikke vakler.</span> <span class="verse"><a name="5">5</a>De er som et Fugleskræmsel i Agurkhaven og kan ikke tale; de må bæres, da de ikke kan gå. Frygt dem ikke, thi de gør intet ondt, så lidt som de evner at gøre noget godt.</span> <span class="verse"><a name="6">6</a>Din Lige findes ikke, HERRE; stor er du og stort dit Navn i Vælde.</span> <span class="verse"><a name="7">7</a>Hvo skulde ikke frygte dig, du Folkenes Konge! Thi sådant tilkommer dig; thi blandt alle Folks Vismænd og i alle deres Riger findes ikke din Lige.</span> <span class="verse"><a name="8">8</a>Alle sammen er de dumme og Tåber; Afgudernes Lærdom, den er Træ.</span> <span class="verse"><a name="9">9</a>Hamret Sølv, indført fra Tarsis, og Guld fra Ofir, et Værk af en Håndværker og Guldsmedens Hænder! De er klædt i violet og rødt Purpur; et Værk af kunstsnilde Folk er de alle.</span> <span class="verse"><a name="10">10</a>Men HERREN er Gud i Sandhed, han er en levende Gud og en evig Konge; for hans Vrede skælver Jorden, og Folkene udholder ikke hans Harme.</span> <span class="verse"><a name="11">11</a>Således skal I sige til dem: Guder, der ikke har skabt Himmel og Jord, skal forsvinde fra Jorden og under Himmelen.</span> <span class="verse"><a name="12">12</a>Han skabte Jorden i sin Vælde, grundfæstede Jorderig i sin Visdom, og i sin Indsigt udspændte han Himmelen.</span> <span class="verse"><a name="13">13</a>Når han løfter sin Røst, bruser Vandene i Himmelen, og han lader Skyer stige op fra Jordens Ende, får Lynene til at give Regn og sender Stormen ud af sine Forrådskamre.</span> <span class="verse"><a name="14">14</a>Dumt er hvert Menneske, uden Indsigt; hver Guldsmed får Skam af sit Billede; thi hvad han støber, er Løgn, og der er ikke Ånd i den;</span> <span class="verse"><a name="15">15</a>Tomhed er de, et dårende Værk; når deres Hjemsøgelses Tid kommer, er det ude med dem.</span> <span class="verse"><a name="16">16</a>Jakobs Arvelod er ikke som de; thi han har skabt alt, og Israel er hans Arvelods Stamme; Hærskarers HERRE er hans Navn.</span> <span class="verse"><a name="17">17</a>Tag din Bylt op fra Jorden, du, som sidder belejret!</span> <span class="verse"><a name="18">18</a>Thi så siger HERREN: Se, denne Gang slynger jeg Landets indbyggere bort og bringer dem i Trængsel, for at de kan bøde.</span> <span class="verse"><a name="19">19</a>"Ve mig for min Brøst, mit Sår er svart! Men jeg siger: "Det er min Smerte, den vil jeg bære."</span> <span class="verse"><a name="20">20</a>Mit Telt er hærget og alle mine Teltreb sprængt, mine Børn går fra mig, de er borte; mit Telt spænder ingen ud mer eller opsætter Tæpperne.</span> <span class="verse"><a name="21">21</a>Thi dumme er Hyrderne, HERREN søger de ikke, du er derfor til intet, og hele deres Hjord er spredt.</span> <span class="verse"><a name="22">22</a>Der lyder en Tidende, se, den kommer med vældigt Drøn fra Nordens Land og gør Judas Byer til Ørk, til Sjakalers Bo.</span> <span class="verse"><a name="23">23</a>Jeg ved, HERRE, at et Menneskes Vej ikke står til ham selv, og at det ikke står til en Mand at vandre og styre sine Fjed.</span> <span class="verse"><a name="24">24</a>Tugt os, HERRE, men med Måde, ikke i Vrede, for ikke at gøre os færre!</span> <span class="verse"><a name="25">25</a>Udøs din Vrede på Folk, som ikke kender dig, på Slægter, som ikke påkalder dit Navn; thi de har opædt Jakob, tilintetgjort det og lagt dets Bolig øde.</span> </p></div</div></div></body></html>