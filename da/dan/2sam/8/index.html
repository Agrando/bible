<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/2sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/2sam">2 Samuel</a> &gt <strong>Chapter 8</strong></div><p><span class="verse"><a name="1">1</a>Nogen Tid efter slog David Filisterne og undertvang dem, og David fratog Filisterne Meteg-Ha'amma.</span> <span class="verse"><a name="2">2</a>Fremdeles slog han Moabiterne, og han målte dem med en Snor, idet han lod dem lægge sig ned på Jorden og afmålte to Snorlængder, der skulde dræbes, og een, der skulde blive i Live. Således blev Moabiterne Davids skatskyldige Undersåtter.</span> <span class="verse"><a name="3">3</a>Ligeledes slog David Rehobs Søn, Kong Hadad'ezer af Zoba, da han var draget ud for at genoprette sit Herredømme ved Floden.</span> <span class="verse"><a name="4">4</a>David fratog ham 1700 Ryttere og 20000 Mand Fodfolk og lod alle Stridshestene lamme på hundrede nær, som han skånede.</span> <span class="verse"><a name="5">5</a>Og da Aramæerne fra Damaskus kom Hadad'ezer af Zoba til Hjælp, slog David 22000 Mand af Aramæerne.</span> <span class="verse"><a name="6">6</a>Derpå indsatte David Fogeder i det damaskenske Aram, og Aramæerne blev Davids skatskyldige Undersåtter. Således, gav HERREN David Sejr, overalt hvor han drog frem.</span> <span class="verse"><a name="7">7</a>Og David tog de Guldskjolde, Hadad'ezers Folk havde båret, og bragte dem til Jerusalem;</span> <span class="verse"><a name="8">8</a>og fra Hadad'ezers Byer Teba og Berotaj bortførte Kong David Kobber i store Mængder.</span> <span class="verse"><a name="9">9</a>Men da Kong To'i af Hamat hørte, at David havde slået hele Hadad'ezers Stridsmagt,</span> <span class="verse"><a name="10">10</a>sendte han sin Søn Hadoram til Kong David for at hilse på ham og lykønske ham til, at han havde kæmpet med Hadad'ezer og slået ham - Hadad'ezer havde nemlig ligget i Krig med To'i - og han medbragte Sølv-, Guld- og Kobber-sager.</span> <span class="verse"><a name="11">11</a>Også dem helligede Kong David HERREN tillige med det Sølv og Guld, han havde helliget af Byttet fra alle de undertvungne Folk,</span> <span class="verse"><a name="12">12</a>Edom, Moab Ammoniterne, Filisterne, Amalek, og af det Bytte, han havde taget fra Rehobs Søn, Kong Hadad'ezer af Zoba.</span> <span class="verse"><a name="13">13</a>Og David vandt sig et Navn. Da han vendte tilbage fra Sejren over Aram, slog han Edom i Saltdalen, 18000 Mand;</span> <span class="verse"><a name="14">14</a>derpå indsatte han Fogeder i Edom; i hele Edom indsatte han Fogeder, og alle Edomiterne blev Davids Undersåtter, Således gav HERREN David Sejr, overalt hvor han drog frem.</span> <span class="verse"><a name="15">15</a>Og David var Konge over hele Israel, og han øvede Ret og Retfærdighed mod hele sit Folk.</span> <span class="verse"><a name="16">16</a>Joab, Zerujas Søn, var sat over Hæren; Josjafat, Ahiluds Søn, var Kansler;</span> <span class="verse"><a name="17">17</a>Zadok, Abitubs Søn, og Ebjatar, Ahimeleks Søn, var Præster; Seraja var Statsskriver;</span> <span class="verse"><a name="18">18</a>Benaja, Jojadas Søn, var sat over Kreterne og Pleterne, og Davids Sønner var Præster.</span> </p></div</div></div></body></html>