<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/2sam/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/2sam">2 Samuel</a> &gt <strong>Chapter 7</strong></div><p><span class="verse"><a name="1">1</a>Engang Kongen sad i sit Hus, efter at HERREN havde skaffet ham Ro for alle hans Fjender rundt om,</span> <span class="verse"><a name="2">2</a>sagde han til Profeten Natan: "Se, jeg har et Cedertræshus at bo i, men Guds Ark har Plads i et Telt!"</span> <span class="verse"><a name="3">3</a>Natan svarede Kongen: "Gør alt, hvad din Hu står til, thi HERREN er med dig!"</span> <span class="verse"><a name="4">4</a>Men samme Nat kom HERRENs Ord til Natan således:</span> <span class="verse"><a name="5">5</a>"Gå hen og sig til min Tjener David: Så siger HERREN: Skulde du bygge mig et Hus at bo i?</span> <span class="verse"><a name="6">6</a>Jeg har jo ikke haft noget Hus at bo i, siden den Dag jeg førte Israeliterne op fra Ægypten, men vandrede med, boende i et Telt.</span> <span class="verse"><a name="7">7</a>Har jeg, i al den Tid jeg vandrede om blandt alle Israeliterne, sagt til nogen af Israels Dommere, som jeg satte til at vogte mit Folk Israel: Hvorfor bygger I mig ikke et Cedertræshus?</span> <span class="verse"><a name="8">8</a>Sig derfor til min Tjener David: Så siger Hærskarers HERRE: Jeg tog dig fra Græsgangen, fra din Plads bag Småkvæget til at være Fyrste over mit folk Israel,</span> <span class="verse"><a name="9">9</a>og jeg var med dig, overalt hvor du færdedes, og udryddede alle dine Fjender foran dig; jeg vil skabe dig et Navn som de størstes på Jorden</span> <span class="verse"><a name="10">10</a>og skaffe mit Folk Israel en Hjemstavn og plante det, så det kan blive boende på sit Sted uden mere at skulle forstyrres i sin Ro, og uden at Voldsmænd mere skal plage det som tidligere,</span> <span class="verse"><a name="11">11</a>dengang jeg satte Dommere over mit Folk Israel; og jeg vil give det Ro for alle dets Fjender. Så kundgør HERREN dig nu: Et Hus vil HERREN bygge dig!</span> <span class="verse"><a name="12">12</a>Når dine Dage er omme, og du hviler hos dine Fædre, vil jeg efter dig oprejse din Sæd, som udgår af dit Liv, og grundfæste hans Kongedømme.</span> <span class="verse"><a name="13">13</a>Han skal bygge mit Navn et Hus, og jeg vil grundfæste hans Kongetrone evindelig.</span> <span class="verse"><a name="14">14</a>Jeg vil være din Sæd en Fader, og den skal være mig en Søn!  Når den synder, vil jeg tugte den med Menneskestok og Menneskers Slag,</span> <span class="verse"><a name="15">15</a>men min Miskundhed vil jeg ikke tage fra den, som jeg tog den fra din Forgænger.</span> <span class="verse"><a name="16">16</a>Dit Hus og dit Kongedømme skal stå fast for mit Åsyn til evig Tid, din Trone skal stå til evig Tid!"</span> <span class="verse"><a name="17">17</a>Alle disse Ord og hele denne Åbenbaring meddelte Natan David.</span> <span class="verse"><a name="18">18</a>Da gik Kong David ind og dvælede for HERRENs Åsyn og sagde: "Hvem er jeg, Herre, HERRE, og hvad er mit Hus, at du har bragt mig så vidt?</span> <span class="verse"><a name="19">19</a>Men end ikke det var dig nok Herre, HERRE, du gav også din Tjeners Hus Forjættelser for fjerne Tider og lod mig skue kommende Slægter, Herre, HERRE!</span> <span class="verse"><a name="20">20</a>Hvad mere har David at sige dig Du kender jo dog din Tjener, Herre, HERRE.</span> <span class="verse"><a name="21">21</a>For din Tjeners Skyld, og fordi din Hu stod dertil, gjorde du dette og kundgjorde din Tjener alt dette store,</span> <span class="verse"><a name="22">22</a>Herre, HERRE; thi ingen er som du, og der er ingen Gud uden dig efter alt hvad vi har hørt med vore Ører.</span> <span class="verse"><a name="23">23</a>Og hvor på Jorden findes et Folk som dit Folk Israel, et Folk. som Gud kom og udfriede og gjorde til sit Folk for at vinde sig et Navn og udføre store og frygtelige Gerninger for dem ved at drive andre Folkeslag med deres Guder bort foran sit Folk, det, du udfriede fra Ægypten?</span> <span class="verse"><a name="24">24</a>Du har grundfæstet dit Folk Israel som dit Folk til evig Tid, og du, HERRE, er blevet deres Gud.</span> <span class="verse"><a name="25">25</a>Så opfyld da, HERRE, Gud, til evig Tid den Forjættelse, du udtalte om din Tjener og hans Hus og gør, som du sagde!</span> <span class="verse"><a name="26">26</a>Da skal dit Navn blive stort til evig Tid, så man siger: Hærskarers HERRE, Gud over Israel! Og din Tjener Davids Hus skal stå fast for dit Åsyn.</span> <span class="verse"><a name="27">27</a>Thi du, Hærskarers HERRE, Israels Gud, har åbenbaret for din Tjener: Jeg vil bygge dig et Hus! Derfor har din Tjener fundet sit Hjerte til af bede denne Bøn til dig.</span> <span class="verse"><a name="28">28</a>Derfor, Herre, HERRE, du er Gud, og dine Ord er Sandhed! Du har givet din Tjener denne Forjættelse,</span> <span class="verse"><a name="29">29</a>så lad det behage dig at velsigne din Tjeners Hus, at det til evig Tid må stå fast for dit Åsyn. Thi du, Herre, HERRE, har talt, og med din Velsignelse skal din Tjeners Hus velsignes evindelig!"</span> </p></div</div></div></body></html>