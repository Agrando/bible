<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/2sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/2sam">2 Samuel</a> &gt <strong>Chapter 23</strong></div><p><span class="verse"><a name="1">1</a>Dette er Davids sidste Ord; Så siger David, Isajs Søn, så siger Manden, Højt ophøjet, Jakobs Guds salvede, Helten i Israels Sange:</span> <span class="verse"><a name="2">2</a>Ved mig talede HERRENs Ånd, hans Ord var på min Tunge.</span> <span class="verse"><a name="3">3</a>Jakobs Gud talede til mig, Israels Klippe sagde: "En retfærdig Hersker blandt Mennesker, en, der hersker i Gudsfrygt,</span> <span class="verse"><a name="4">4</a>han stråler som Morgenrøden, som den skyfri Morgensol, der fremlokker Urter af Jorden efter Regn."</span> <span class="verse"><a name="5">5</a>Således har jo mit Hus det med Gud. Han gav mig en evig Pagt, fuldgod og vel forvaret. Ja, al min Frelse og al min Lyst, skulde han ikke lade den spire frem?</span> <span class="verse"><a name="6">6</a>Men Niddinger er alle som Torne i Ørk, der tages ikke på dem med Hænder;</span> <span class="verse"><a name="7">7</a>ingen rører ved dem uden med Jern og Spydstage, i Ilden brændes de op.</span> <span class="verse"><a name="8">8</a>Navnene på Davids Helte var følgende: Hakmoniten Isjbosjet, Anføreren for de tre; det var ham, der engang svang sit Spyd over 800 faldne på een Gang.</span> <span class="verse"><a name="9">9</a>Blandt de tre Helte kom efter ham Ahohiten El'azar, Dodis Søn; han var med David ved Pas-Dammim, dengang Filisterne samlede sig der til Kamp. Da Israels Mænd trak sig tilbage,</span> <span class="verse"><a name="10">10</a>holdt han Stand og huggede ned blandt Filisterne, til hans Hånd blev træt og klæbede fast ved Sværdet; HERREN gav dem den bag en stor Sejr. Så vendte Folket tilbage og fulgte ham, kun for at plyndre.</span> <span class="verse"><a name="11">11</a>Efter ham kom Harariten Sjamma, Ages Søn. Engang havde Filisterne samlet sig i Lehi, hvor der var en Mark fuld af Linser, og Folket flygtede for Filisterne;</span> <span class="verse"><a name="12">12</a>men han stillede sig op midt på Marken og holdt den og huggede Filisterne ned; og HERREN gav dem en stor Sejr.</span> <span class="verse"><a name="13">13</a>Engang drog tre af de tredive ned og kom til David på Klippens Top, til Adullams Hule, medens Filisterskaren var lejret i Refaimdalen.</span> <span class="verse"><a name="14">14</a>David var dengang i Klippeborgen, medens Filisternes Besætning lå i Betlehem.</span> <span class="verse"><a name="15">15</a>Så vågnede Lysten hos David, og han sagde: "Hvem skaffer mig en Drik Vand fra Cisternen ved Betlehems Port?"</span> <span class="verse"><a name="16">16</a>Da banede de tre Helte sig Vej gennem Filisternes Lejr, øste Vand af Cisternen ved Betlehems Port og bragte David det. Han vilde dog ikke drikke det, men udgød det for HERREN</span> <span class="verse"><a name="17">17</a>med de Ord: "HERREN vogte mig for at gøre det! Skulde jeg drikke de Mænds Blod, som har vovet deres Liv!" Og han vilde ikke drikke det. Den Dåd udførte de tre Helte.</span> <span class="verse"><a name="18">18</a>Abisjaj, Joabs Broder, Zerujas Søn, var Anfører for de tredive. Han svang sit Spyd over 300 faldne, og han var navnkundig iblandt de tredive;</span> <span class="verse"><a name="19">19</a>iblandt de tredive var han højtæret, og han var deres Anfører; men de tre nåede han ikke.</span> <span class="verse"><a name="20">20</a>Benaja, Jojadas Søn, var en tapper Mand fra Kabze'el, der havde udført store Heltegerninger; han fældede de to Arielsønner fra Moah; og han steg ned og fældede en Løve i en Cisterne, en Dag der var faldet Sne.</span> <span class="verse"><a name="21">21</a>Ligeledes fældede han Ægypteren, en kæmpestor Mand. Ægypteren havde et Spyd i Hånden, men han gik ned imod ham meden Stok, vristede Spydet ud af Hånden på ham og dræbte ham med hans eget Spyd.</span> <span class="verse"><a name="22">22</a>Disse Heltegerninger udførte Benaja, Jojadas Søn, og han var navnkundig iblandt de tredive Helte;</span> <span class="verse"><a name="23">23</a>iblandt de tredive var han højt æret, men de tre nåede han ikke. David satte ham over sin Livvagt.</span> <span class="verse"><a name="24">24</a>Til de tredive hørte Asa'el' Joabs Broder; Elbanan, Dodos Søn fra Betlehem;</span> <span class="verse"><a name="25">25</a>Haroditen Sjamma; Haroditen Elika;</span> <span class="verse"><a name="26">26</a>Paltiten Helez; Ira, Ikkesj's Søn fra Tekoa;</span> <span class="verse"><a name="27">27</a>Abiezer fra Anatot; Husjatiten Sibbekaj;</span> <span class="verse"><a name="28">28</a>Ahohiten Zalmon; Maharaj fra Netofa;</span> <span class="verse"><a name="29">29</a>Heled, Ba'anas Søn, fra Nefofa; Ittaj, Ribajs Søn, fra det benjaminitiske Gibea;</span> <span class="verse"><a name="30">30</a>Benaja fra Pir'aton; Hiddaj fra Nahale-Ga'asj;</span> <span class="verse"><a name="31">31</a>Abiba'al fra Araba; Azmavet fra Bahurim;</span> <span class="verse"><a name="32">32</a>Sja'alboniten Eljaba; Guniten Jasjen;</span> <span class="verse"><a name="33">33</a>Harariten Jonatan, Sjammas Søn; Harariten Ahi'am, Sjarars Søn;</span> <span class="verse"><a name="34">34</a>Elifelet, Ahazbajs Søn, fra Bet-Ma'aka; Eliam, Akitofels Søn, fra Gilo;</span> <span class="verse"><a name="35">35</a>Hezro fra Karmel; Pa'araj fra Arab;</span> <span class="verse"><a name="36">36</a>Jig'al, Natans Søn, fra Zoba; Gaditen Bani;</span> <span class="verse"><a name="37">37</a>Ammoniten Zelek; Naharaj fra Be'erot, der var Joabs, Zerujas Søns, Våbendrager;</span> <span class="verse"><a name="38">38</a>Ira fra Jattir; Gareb fra Jattir;</span> <span class="verse"><a name="39">39</a>Hetiten Urias. I alt syv og tredive.</span> </p></div</div></div></body></html>