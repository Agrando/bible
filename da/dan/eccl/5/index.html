<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/eccl/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/eccl">Ecclesiastes</a> &gt <strong>Chapter 5</strong></div><p><span class="verse"><a name="1">1</a>Lad ikke din Mund løbe eller dit Hjerte haste med at udtale et Ord for Guds Åsyn; thi Gud er i Himmelen og du på Jorden, derfor skal dine Ord være få.</span> <span class="verse"><a name="2">2</a>Thi meget Slid giver Drømme, og mange Ord giver Dåretale.</span> <span class="verse"><a name="3">3</a>Når du giver Gud et Løfte, så tøv ikke med at holde det! Thi der er ingen Glæde ved Dårer. Hvad du lover, skal du holde.</span> <span class="verse"><a name="4">4</a>Det er bedre, at du ikke lover, end at du lover uden at holde.</span> <span class="verse"><a name="5">5</a>Lad ikke din Mund bringe Skyld over dit Legeme og sig ikke til Guds Sendebud, at det var af Vanvare! Hvorfor skal Gud vredes over din Tale og nedbryde dine Hænders Værk?</span> <span class="verse"><a name="6">6</a>Thi af mange Drømme og Ord kommer mange Skuffelser; nej, frygt Gud!</span> <span class="verse"><a name="7">7</a>Når du ser den fattige undertrykt og Lov og Ret krænket på din Egn, så undre dig ikke over den Ting; thi på den høje vogter en højere, og andre endnu højere vogter på dem begge.</span> <span class="verse"><a name="8">8</a>Dog, en Fordel for et Land er det i alt Fald, at der er en Konge over dyrket Jord.</span> <span class="verse"><a name="9">9</a>Den, der elsker Sølv, mættes aldrig af Sølv, og den, der elsker Rigdom, mættes aldrig af Vinding. Også det er Tomhed.</span> <span class="verse"><a name="10">10</a>Jo mere Gods, des flere til at fortære det, og hvad Gavn har Ejeren da deraf, ud over at hans Øjne ser det?</span> <span class="verse"><a name="11">11</a>Sød er Arbejderens Søvn, hvad enten han har lidt eller meget at spise; men den riges Overflod giver ikke ham Lov til at sove.</span> <span class="verse"><a name="12">12</a>Der er et slemt Onde, som jeg så under Solen: Rigdom gemt hen af sin Ejermand til hans Ulykke;</span> <span class="verse"><a name="13">13</a>går Rigdommen tabt ved et Uheld, og han har avlet en Søn, så bliver der intet til ham.</span> <span class="verse"><a name="14">14</a>Som han udgik af sin Moders Liv, skal han atter gå bort, lige så nøgen som han kom, og ved sin Flid vinder han intet, han kan tage med sig.</span> <span class="verse"><a name="15">15</a>Også det er et slemt Onde: ganske som han kom, går han bort, og hvad Vinding har han så af, at han gør sig Flid hen i Vejret?</span> <span class="verse"><a name="16">16</a>Og dertil kommer et helt Liv i Mørke, Sorg og stor Kvide, Sygdom og Kummer.</span> <span class="verse"><a name="17">17</a>Se, hvad der efter mit Skøn er godt og smukt, det er at spise og drikke og nyde det gode under al den Flid, man gør sig under Solen, alle de Levedage Gud giver en; thi det er den Del, man har;</span> <span class="verse"><a name="18">18</a>og hver Gang Gud giver et Menneske Rigdom og Gods og sætter ham i Stand til at nyde det, og tage sin Del og glæde sig under sin Flid, da er det en Guds Gave;</span> <span class="verse"><a name="19">19</a>thi da tænker han ikke stort på sine Levedage, idet Gud lader ham være optaget af sit Hjertes Glæde.</span> </p></div</div></div></body></html>