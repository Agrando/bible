<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/eccl/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/eccl">Ecclesiastes</a> &gt <strong>Chapter 3</strong></div><p><span class="verse"><a name="1">1</a>Alt har sin stund og hver en Ting under Himmelen sin Tid:</span> <span class="verse"><a name="2">2</a>Tid til at fødes og Tid til at dø, Tid til at plante og Tid til at rydde,</span> <span class="verse"><a name="3">3</a>Tid til at dræbe og Tid til at læge, Tid til at nedrive og Tid til at opbygge,</span> <span class="verse"><a name="4">4</a>Tid til at græde og Tid til at le, Tid til at sørge og Tid til at danse,</span> <span class="verse"><a name="5">5</a>Tid til at kaste Sten, og Tid til at sanke Sten, Tid til at favne og Tid til ikke at favne,</span> <span class="verse"><a name="6">6</a>Tid til at søge og Tid til at miste, Tid til at gemme og Tid til at bortkaste,</span> <span class="verse"><a name="7">7</a>Tid til at flænge og Tid til at sy, Tid til at tie og Tid til at tale,</span> <span class="verse"><a name="8">8</a>Tid til at elske og Tid til at hade, Tid til Krig og Tid til Fred.</span> <span class="verse"><a name="9">9</a>Hvad Løn for sin Flid har da den, der arbejder?</span> <span class="verse"><a name="10">10</a>Jeg så det Slid, som Gud har givet Menneskens Børn at slide med.</span> <span class="verse"><a name="11">11</a>Alt har han skabt smukt til rette Tid; også Evigheden har han lagt i deres Hjerte, dog således at Menneskene hverken fatter det første eller det sidste af, hvad Gud har virket.</span> <span class="verse"><a name="12">12</a>Jeg skønnede, at der ikke gives noget andet Gode for dem end at glæde sig og have det godt, sålænge de lever.</span> <span class="verse"><a name="13">13</a>Dog også det at spise og drikke og nyde det gode under al sin Flid er for hvert Menneske en Guds Gave.</span> <span class="verse"><a name="14">14</a>Jeg skønnede, at alt, hvad Gud virker, bliver evindelig, uden at noget kan føjes til eller tages fra; og således har Gud gjort det, for at man skal frygte for hans Åsyn.</span> <span class="verse"><a name="15">15</a>Hvad der sker, var allerede, og hvad der skal ske, har allerede været; Gud leder det svundne op.</span> <span class="verse"><a name="16">16</a>Fremdeles så jeg under Solen, at Gudløshed var på Rettens Sted og Gudløshed på Retfærds Sted.</span> <span class="verse"><a name="17">17</a>Jeg sagde ved mig selv: "Den retfærdige og den gudløse dømmer Gud; thi for hver en Ting og hver en Idræt har han fastsat en Tid.</span> <span class="verse"><a name="18">18</a>Jeg sagde ved mig selv: "Det er for Menneskenes Skyld, for at Gud kan prøve dem, og for at de selv kan se, at de er Dyr:"</span> <span class="verse"><a name="19">19</a>Thi Menneskers og Dyrs Skæbne er ens; som den ene dør, dør den anden, og en og samme Ånd har de alle; Mennesket har intet forud for Dyrene, thi alt er Tomhed.</span> <span class="verse"><a name="20">20</a>Alle går sammesteds hen, alle blev til af Muld, og alle vender tilbage til Mulden.</span> <span class="verse"><a name="21">21</a>Hvo ved, om Menneskenes Ånd stiger opad, og om Dyrenes Ånd farer nedad til Jorden?</span> <span class="verse"><a name="22">22</a>Således indså jeg, at intet er bedre for Mennesket end at glæde sig ved sin Gerning, thi det er hans Del; thi hvo kan bringe ham så vidt, at han kan se, hvad der kommer efter hans Død?</span> </p></div</div></div></body></html>