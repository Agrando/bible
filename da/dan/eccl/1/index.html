<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/eccl/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/eccl">Ecclesiastes</a> &gt <strong>Chapter 1</strong></div><p><span class="verse"><a name="1">1</a>Ord af Prædikeren, Davids Søn, Konge i Jerusalem.</span> <span class="verse"><a name="2">2</a>Endeløs Tomhed, sagde Prædikeren, endeløs Tomhed, alt er Tomhed!</span> <span class="verse"><a name="3">3</a>Hvad Vinding har Mennesket af al den Flid, han gør sig under Solen?</span> <span class="verse"><a name="4">4</a>Slægt går, og Slægt kommer, men Jorden står til evig Tid.</span> <span class="verse"><a name="5">5</a>Sol står op, og Sol går ned og haster igen til sin Opgangs Sted.</span> <span class="verse"><a name="6">6</a>Vinden går mod Syd og drejer mod Nord, den drejer atter og atter og vender tilbage til samme Kredsløb.</span> <span class="verse"><a name="7">7</a>Alle Bække løber i Havet, men Havet bliver ikke fuldt; det Sted, til hvilket Bækkene løber, did bliver de ved at løbe.</span> <span class="verse"><a name="8">8</a>Alting slider sig træt; Mand hører ikke op med at tale, Øjet bliver ikke mæt af at se, Øret ej fuldt af at høre.</span> <span class="verse"><a name="9">9</a>Det, der kommer, er det, der var, det, der sker, er det, der skete; der er slet intet nyt under Solen.</span> <span class="verse"><a name="10">10</a>Kommer der noget, om hvilket man siger: "Se, her er da noget nyt!"det har dog for længst været til i Tiderne forud for os</span> <span class="verse"><a name="11">11</a>Ej mindes de svundne Slægter, og de ny, som kommer engang, skal ej heller mindes af dem, som kommer senere hen.</span> <span class="verse"><a name="12">12</a>Jeg, Prædikeren, var Konge over Israel i Jerusalem.</span> <span class="verse"><a name="13">13</a>Jeg vendte min Hu til at ransage og med Visdom udgranske alt, hvad der sker under Himmelen; det er et ondt Slid, som Gud har givet Menneskens Børn at slide med.</span> <span class="verse"><a name="14">14</a>Jeg så alt, hvad der sker under Solen, og se, det er alt sammen Tomhed og Jag efter Vind.</span> <span class="verse"><a name="15">15</a>Kroget kan ej blive lige, og halvt kan ej blive helt.</span> <span class="verse"><a name="16">16</a>Jeg tænkte ved mig selv: "Se, jeg har vundet større og rigere Visdom end alle de, der før mig var over Jerusalem, og mit Hjerte har skuet Visdom og Kundskab i Fylde."</span> <span class="verse"><a name="17">17</a>Jeg vendte min Hu til at fatte, hvad der er Visdom og Kundskab, og hvad der er Dårskab og Tåbelighed; jeg skønnede, at også det er Jag efter Vind.</span> <span class="verse"><a name="18">18</a>Thi megen Visdom megen Græmmelse, øget Kundskab øget Smerte.</span> </p></div</div></div></body></html>