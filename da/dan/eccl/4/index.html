<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/eccl/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/eccl">Ecclesiastes</a> &gt <strong>Chapter 4</strong></div><p><span class="verse"><a name="1">1</a>Fremdeles så jeg al den Undertrykkelse, som sker under Solen; jeg så de undertryktes tårer og ingen trøstede dem; de led Vold af deres Undertrykkeres Hånd, og ingen trøstede dem.</span> <span class="verse"><a name="2">2</a>Da priste jeg de døde, som allerede er døde, lykkeligere end de levende, som endnu er i Live;</span> <span class="verse"><a name="3">3</a>men lykkeligere end begge den, som slet ikke er til, som ikke har set det onde, der sker under Solen.</span> <span class="verse"><a name="4">4</a>Og jeg så, at al Flid og alt dygtigt Arbejde udspringer af den enes Misundelse mod den anden. Også det er Tomhed og Jag efter Vind.</span> <span class="verse"><a name="5">5</a>Dåren lægger Hænderne i Skødet og æder sig selv op</span> <span class="verse"><a name="6">6</a>Bedre en Håndfuld Hvile end Hænderne fulde af Flid og Jag efter Vind.</span> <span class="verse"><a name="7">7</a>Og mere Tomhed så jeg under Solen.</span> <span class="verse"><a name="8">8</a>Mangen står alene og har ikke nogen ved sin Side, hverken Søn eller Broder, og dog er der ingen Ende på al hans Flid og hans Øje bliver ikke mæt af Rigdom. Men, for hvis Skyld gør jeg mig Flid og nægter mig enhver Nydelse?  Også det, er Tomhed og ondt Slid.</span> <span class="verse"><a name="9">9</a>To er bedre faren end een, thi de får god Løn for deres Flid;</span> <span class="verse"><a name="10">10</a>hvis den ene falder, kan den anden rejse sin Fælle op. Men ve den ensomme!  Thi falder han, er der ingen til at rejse ham op.</span> <span class="verse"><a name="11">11</a>Og når to ligger sammen, bliver de varme; men hvorledes kan den ensomme blive varm?</span> <span class="verse"><a name="12">12</a>Og når nogen kan overvælde den ensomme, så kan to stå sig imod ham; tretvundet Snor brister ikke i Hast.</span> <span class="verse"><a name="13">13</a>Bedre faren er en fattig Yngling, som er viis, end en gammel Konge, som er en Tåbe og ikke mere har Forstand til at lade sig råde.</span> <span class="verse"><a name="14">14</a>Thi hin gik ud af Fængselet for at blive Konge, skønt han var født i Fattigdom under den andens Regering.</span> <span class="verse"><a name="15">15</a>Jeg så alle, som levede og færdedes under Solen, stille sig ved den Ynglings Side, som skulde træde i Kongens Sted;</span> <span class="verse"><a name="16">16</a>der var ikke Tal på alle de Mennesker, han stod i Spidsen for; men heller ikke over ham glæder de senere Slægter sig; nej, også det er Tomhed og Jag efter Vind.</span> </p></div</div></div></body></html>