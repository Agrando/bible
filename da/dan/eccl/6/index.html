<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/eccl/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/eccl">Ecclesiastes</a> &gt <strong>Chapter 6</strong></div><p><span class="verse"><a name="1">1</a>Der er et Onde, jeg så under Solen, og som tynger Menneskene hårdt:</span> <span class="verse"><a name="2">2</a>Når Gud giver en Mand Rigdom og Gods og Ære, så han intet savner af, hvad han ønsker, og Gud ikke sætter ham i Stand til at nyde det, men en fremmed nyder det, da er dette Tomhed og en slem Lidelse.</span> <span class="verse"><a name="3">3</a>Om en Mand avler hundrede Børn og lever mange År, så hans Levetid bliver lang, men hans Sjæl ikke mættes af Goder, så siger jeg dog, at et utidigt Foster er bedre faren end han;</span> <span class="verse"><a name="4">4</a>thi at det kommer, er Tomhed, og det går bort i Mørke, og i Mørke dølges dets Navn;</span> <span class="verse"><a name="5">5</a>og det har hverken set eller kendt Sol; det får end ikke en Grav; det hviler bedre end han.</span> <span class="verse"><a name="6">6</a>Om han så levede to Gange tusind År, men ikke skuede Lykke - mon ikke alle farer sammesteds hen?</span> <span class="verse"><a name="7">7</a>Al Menneskets Flid tjener hans Mund, og dog stilles hans Sult aldrig.</span> <span class="verse"><a name="8">8</a>Thi hvad har den vise forud for Tåben, hvad båder det den arme, der ved at vandre for de levendes Øjne?</span> <span class="verse"><a name="9">9</a>Bedre at se med sine Øjne end higende Attrå. Også det er Tomhed og Jag efter Vind.</span> <span class="verse"><a name="10">10</a>Hvad der bliver til er for længst nævnet ved Navn, og det vides i Forvejen, hvad et Menneske bliver til; det kan ikke gå i Rette med ham, der er den stærkeste.</span> <span class="verse"><a name="11">11</a>Thi jo flere Ord der bruges, des større bliver Tomheden, og hvad gavner de Mennesket?</span> <span class="verse"><a name="12">12</a>Thi hvo ved, hvad der båder et Menneske i Livet, det Tal af tomme Levedage han henlever som en Skygge? Thi hvo kan sige et Menneske, hvad der skal ske under Solen efter hans Død?</span> </p></div</div></div></body></html>