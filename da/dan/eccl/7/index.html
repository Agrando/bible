<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/eccl/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/eccl">Ecclesiastes</a> &gt <strong>Chapter 7</strong></div><p><span class="verse"><a name="1">1</a>Godt Navn er bedre end ypperlig Salve, Dødsdag bedre end Fødselsdag;</span> <span class="verse"><a name="2">2</a>bedre at gå til et Sørgehus end at gå til et Gildehus; thi hist er alle Menneskers Ende, og de levende bør tage det til Hjerte</span> <span class="verse"><a name="3">3</a>Bedre Græmmelse end Latter, thi er Minerne mørke, har Hjertet det godt.</span> <span class="verse"><a name="4">4</a>De vises Hjerte er i Sørgehuset. Tåbernes Hjerte i Glædeshuset.</span> <span class="verse"><a name="5">5</a>Bedre at høre på Vismands Skænd end at høre på Tåbers Sang.</span> <span class="verse"><a name="6">6</a>Som Tjørnekvistes Knitren under Gryden er Tåbers Latter; også det er Tomhed.</span> <span class="verse"><a name="7">7</a>Thi uredelig Vinding gør Vismand til Dåre, og Stikpenge ødelægger Hjertet.</span> <span class="verse"><a name="8">8</a>En Sags Udgang er bedre end dens Indgang, Tålmod er bedre end Hovmod.</span> <span class="verse"><a name="9">9</a>Vær ikke hastig i dit Sind til at græmmes, thi Græmmelse bor i Tåbers Bryst.</span> <span class="verse"><a name="10">10</a>Spørg ikke: "Hvoraf kommer det, at de gamle Dage var bedre end vore?" Thi således spørger du ikke med Visdom.</span> <span class="verse"><a name="11">11</a>Bedre er Visdom end Arv, en Fordel for dem, som skuer Solen;</span> <span class="verse"><a name="12">12</a>thi Visdom skygger, som Penge skygger, men Kundskabs Fortrin er dette, at Visdom holder sin Mand i Live.</span> <span class="verse"><a name="13">13</a>Se på Guds Værk! Hvo kan rette, hvad han har gjort kroget?</span> <span class="verse"><a name="14">14</a>Vær ved godt Mod på den gode Dag og indse på den onde Dag, at Gud skabte denne såvel som hin, for at Mennesket ikke skal finde noget efter sig.</span> <span class="verse"><a name="15">15</a>Begge Dele så jeg i mine tomme Dage: Der er retfærdige, som omkommer i deres Retfærdighed, og der er gudløse, som lever længe i deres Ondskab.</span> <span class="verse"><a name="16">16</a>Vær ikke alt for retfærdig og te dig ikke overvættes viis; hvorfor vil du ødelægge dig selv?</span> <span class="verse"><a name="17">17</a>Vær ikke alt for gudløs og vær ingen Dåre; hvorfor vil du dø i Utide?</span> <span class="verse"><a name="18">18</a>Det bedste er, at du fastholder det ene og ikke slipper det andet; thi den, der frygter Gud, vil undgå begge Farer.</span> <span class="verse"><a name="19">19</a>Visdom gør Vismand stærkere end ti Magthavere i Byen.</span> <span class="verse"><a name="20">20</a>Thi intet Menneske er så retfærdigt på Jorden, at han kun gør gode Gerninger og aldrig synder.</span> <span class="verse"><a name="21">21</a>Giv ikke Agt på alle de Ord, Folk siger, at du ikke skal høre din Træl forbande dig;</span> <span class="verse"><a name="22">22</a>thi du ved med dig selv, at også du mange Gange har forbandet andre.</span> <span class="verse"><a name="23">23</a>Alt dette ransagede jeg med Visdom; jeg tænkte: "Jeg vil vorde viis." Men Visdom holdt sig langt fra mig;</span> <span class="verse"><a name="24">24</a>Tingenes Grund er langt borte, så dyb, så dyb; hvem kan finde den?</span> <span class="verse"><a name="25">25</a>Jeg tog mig for at vende min Hu til Kundskab og Granskning og til at søge efter Visdom og sikker Viden og til at kende, at Gudløshed er Tåbelighed, Dårskab Vanvid.</span> <span class="verse"><a name="26">26</a>Og beskere end Døden fandt jeg Kvinden, thi hun er et Fangegarn; hendes Hjerfe er et Net og hendes Arme Lænker. Den, som er Gud kær, undslipper hende, men Synderen bliver hendes Fange.</span> <span class="verse"><a name="27">27</a>Se, det fandt jeg ud, sagde Prædikeren, ved at lægge det ene til det andet for at drage min Slutning.</span> <span class="verse"><a name="28">28</a>Hvad min Sjæl stadig søgte, men ikke fandt, er dette: Een Mand fandt jeg blandt tusind, men en Kvinde fandt jeg ikke i hele Flokken.</span> <span class="verse"><a name="29">29</a>Dog se, det fandt jeg, at Gud har skabt Menneskene, som de bør være; men de har så mange sære Ting for.</span> </p></div</div></div></body></html>