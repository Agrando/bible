<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/acts/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/acts">Acts</a> &gt <strong>Chapter 3</strong></div><p><span class="verse"><a name="1">1</a>Men Peter og Johannes gik op i Helligdommen ved Bedetimen, den niende Time.</span> <span class="verse"><a name="2">2</a>Og en Mand, som var lam fra Moders Liv af, blev båren frem; ham satte de daglig ved den Dør til Helligdommen, som kaldtes den skønne, for at han kunde bede dem, som gik ind i Helligdommen, om Almisse.</span> <span class="verse"><a name="3">3</a>Da han så Peter og Johannes, idet de vilde gå ind i Helligdommen, bad han om at få en Almisse.</span> <span class="verse"><a name="4">4</a>Da så Peter tillige med Johannes fast på ham og sagde: "Se på os!"</span> <span class="verse"><a name="5">5</a>Og han gav Agt på dem, efterdi han ventede at få noget af dem.</span> <span class="verse"><a name="6">6</a>Men Peter sagde: "Sølv og Guld ejer jeg ikke, men hvad jeg har, det giver jeg dig: I Jesu Kristi Nazaræerens Navn stå op og gå!"</span> <span class="verse"><a name="7">7</a>Og han greb ham ved den højre Hånd og rejste ham op.</span> <span class="verse"><a name="8">8</a>Men straks bleve hans Ben og Ankler stærke, og han sprang op og stod og gik omkring og gik med dem ind i Helligdommen, hvor han gik omkring og sprang og lovede Gud.</span> <span class="verse"><a name="9">9</a>Og hele Folket så ham gå omkring og love Gud.</span> <span class="verse"><a name="10">10</a>Og de kendte ham som den, der havde siddet ved den skønne Port til Helligdommen for at få Almisse; og de bleve fulde af Rædsel og Forfærdelse over det, som var timedes ham.</span> <span class="verse"><a name="11">11</a>Medens han nu holdt fast ved Peter og Johannes, løb alt Folket rædselsslagent sammen om dem i den Søjlegang, som kaldes Salomons.</span> <span class="verse"><a name="12">12</a>Men da Peter så det, talte han til Folket: "I israelitiske Mænd! Hvorfor undre I eder over dette? eller hvorfor stirre I på os, som om vi af egen Magt eller Gudfrygtighed havde gjort, at han kan gå?</span> <span class="verse"><a name="13">13</a>Abrahams og Isaks og Jakobs Gud, vore Fædres Gud, har herliggjort sin Tjener" Jesus, hvem I prisgave og fornægtede for Pilatus, da han dømte, at han skulde løslades.</span> <span class="verse"><a name="14">14</a>Men I fornægtede den hellige og retfærdige og bade om, at en Morder måtte skænkes eder.</span> <span class="verse"><a name="15">15</a>Men Livets Fyrste sloge I ihjel, hvem Gud oprejste fra de døde, hvorom vi ere Vidner.</span> <span class="verse"><a name="16">16</a>Og i Troen på hans Navn har hans Navn styrket denne, hvem I se og kende, og Troen, som virkedes ved ham, har givet denne hans Førlighed i Påsyn af eder alle.</span> <span class="verse"><a name="17">17</a>Og nu, Brødre! jeg ved, at I handlede i Uvidenhed, ligesom også eders Rådsherrer.</span> <span class="verse"><a name="18">18</a>Men Gud har således fuldbyrdet, hvad han forud forkyndte ved alle Profeternes Mund, at hans Salvede skulde lide.</span> <span class="verse"><a name="19">19</a>Derfor fatter et andet Sind og vender om, for at eders Synder må blive udslettede, for at Vederkvægelsens Tider må komme fra Herrens Åsyn,</span> <span class="verse"><a name="20">20</a>og han må sende den for eder bestemte Kristus, Jesus,</span> <span class="verse"><a name="21">21</a>hvem Himmelen skal modtage indtil alle Tings Genoprettelses Tider, hvorom Gud har talt ved sine hellige Profeters Mund fra de ældste Dage.</span> <span class="verse"><a name="22">22</a>Moses sagde: "En Profet skal Herren eders Gud oprejse eder af eders Brødre ligesom mig; ham skulle I høre i alt, hvad han end vil tale til eder.</span> <span class="verse"><a name="23">23</a>Men det skal ske, hver Sjæl, som ikke hører den Profet, skal udryddes af Folket."</span> <span class="verse"><a name="24">24</a>Men også alle Profeterne, fra Samuel af og derefter, så mange som talte, have også forkyndt disse Dage.</span> <span class="verse"><a name="25">25</a>I ere Profeternes Sønner og Sønner af den Pagt, som Gud sluttede med vore Fædre, da han sagde til Abraham: "Og i din Sæd skulle alle Jordens Slægter velsignes."</span> <span class="verse"><a name="26">26</a>For eder først har Gud oprejst sin Tjener og sendt han for at velsigne eder, når enhver af eder vender om fra sin Ondskab."</span> </p></div</div></div></body></html>