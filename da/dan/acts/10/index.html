<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/acts/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/acts">Acts</a> &gt <strong>Chapter 10</strong></div><p><span class="verse"><a name="1">1</a>Men en Mand i Kæsarea ved Navn Konelius, en Høvedsmand ved den Afdeling, som kaldes den italienske,</span> <span class="verse"><a name="2">2</a>en from Mand, der frygtede Gud tillige med hele sit Hus og gav Folket mange Almisser og altid bad til Gud,</span> <span class="verse"><a name="3">3</a>han så klarlig i et Syn omtrent ved den niende Time på Dagen en Guds Engel, som kom ind til ham og sagde til ham: "Kornelius!"</span> <span class="verse"><a name="4">4</a>Men han stirrede på ham og blev forfærdet og sagde: "Hvad er det, Herre?" Han sagde til ham: "Dine Bønner og dine Almisser ere opstegne til Ihukommelse for Gud.</span> <span class="verse"><a name="5">5</a>Og send nu nogle Mænd til Joppe, og lad hente en vis Simon med Tilnavn Peter.</span> <span class="verse"><a name="6">6</a>Han har Herberge hos en vis Simon, en Garver, hvis Hus er ved Havet."</span> <span class="verse"><a name="7">7</a>Men da Engelen, som talte til ham, var gået bort, kaldte han to af sine Husfolk og en gudfrygtig Stridsmand af dem, som stadig vare om ham.</span> <span class="verse"><a name="8">8</a>Og han fortalte dem det alt sammen og sendte dem til Joppe.</span> <span class="verse"><a name="9">9</a>Men den næste Dag, da disse vare undervejs og nærmede sig til Byen, steg Peter op på Taget for at bede ved den sjette Time. 10Og han blev meget hungrig og vilde have noget at spise; men medens de lavede det til, kom der en Henrykkelse over ham,</span> <span class="verse"><a name="10">10</a>og han så Himmelen åbnet og noget, der dalede ned, ligesom en stor Dug, der ved de fire Hjørner sænkedes ned på Jorden;</span> <span class="verse"><a name="11">11</a>og i denne var der alle Jordens firføddede Dyr og krybende Dyr og Himmelens Fugle.</span> <span class="verse"><a name="12">12</a>Og en Røst lød til ham: "Stå op, Peter, slagt og spis!"</span> <span class="verse"><a name="13">13</a>Men Peter sagde: "Ingenlunde, Herre! thi aldrig har jeg spist noget vanhelligt og urent."</span> <span class="verse"><a name="14">14</a>Og atter for anden Gang lød der en Røst til ham: "Hvad Gud har renset, holde du ikke for vanhelligt!"</span> <span class="verse"><a name="15">15</a>Og dette skete tre Gange, og straks blev dugen igen optagen til Himmelen.</span> <span class="verse"><a name="16">16</a>Men medens Peter var tvivlrådig med sig selv om, hvad det Syn, som han havde set, måtte betyde, se, da havde de Mænd, som vare udsendte af Kornelius, opspurgt Simons Hus og stode for Porten.</span> <span class="verse"><a name="17">17</a>Og de råbte og spurgte, om Simmon med Tilnavn Peter havde Herberge der.</span> <span class="verse"><a name="18">18</a>Men idet Peter grublede over Synet, sagde Ånden til ham: "Se, der er tre Mænd, som søge efter dig;</span> <span class="verse"><a name="19">19</a>men stå op, stig ned, og drag med dem uden at tvivle; thi det er mig, som har sendt dem."</span> <span class="verse"><a name="20">20</a>Så steg Peter ned til Mændene og sagde: "Se, jeg er den, som I søge efter; hvad er Årsagen, hvorfor I ere komne?"</span> <span class="verse"><a name="21">21</a>Men de sagde: "Høvedsmanden Kornelius, en retfærdig og gudfrygtig Mand, som har godt Vidnesbyrd af hele Jødernes Folk, har at en hellig Engel fået Befaling fra Gud til at lade dig hente til sit Hus og høre, hvad du har at sige."</span> <span class="verse"><a name="22">22</a>Da kaldte han dem ind og gav dem Herberge. Men den næste Dag stod han op og drog bort med dem, og nogle af Brødrene fra Joppe droge med ham.</span> <span class="verse"><a name="23">23</a>Og den følgende Dag kom de til Kæsarea. Men Kornelius ventede på dem og havde sammnenkaldt sine Frænder og nærmeste Venner.</span> <span class="verse"><a name="24">24</a>Men da det nu skete, at Peter kom ind, gik Kornelius ham i Møde og faldt ned for hans Fødder og tilbad ham.</span> <span class="verse"><a name="25">25</a>Men Peter rejste ham op og sagde: "Stå op! også jeg er selv et Menneske."</span> <span class="verse"><a name="26">26</a>Og under Samtale med ham gik han ind og fandt mange samlede.</span> <span class="verse"><a name="27">27</a>Og han sagde til dem: "I vide, hvor utilbørligt det er for en jødisk Mand at omgås med eller komne til nogen, som er af et fremmede Folk; men mig har Gud vist, at jeg ikke skulde kalde noget Menneske vanhelligt eller urent.</span> <span class="verse"><a name="28">28</a>Derfor kom jeg også uden Indvending, da jeg blev hentet; og jeg spørger eder da, af hvad Årsag I hentede mig?"</span> <span class="verse"><a name="29">29</a>Og Kornelius sagde: "For fire Dage siden fastede jeg indtil denne Time, og ved den niende Time bad jeg i mit Hus; og se, en Mand stod for mig i et strålende Klædebon,</span> <span class="verse"><a name="30">30</a>og han sagde: Kornelius! din Bøn er hørt, og dine Almisser ere ihukommede for Gud.</span> <span class="verse"><a name="31">31</a>Send derfor Bud til Joppe og lad Simon med Tilnavn Peter kalde, til dig; han har Herberge i Garveren Simons Hus ved Havet; han skal tale til dig, når han kommer.</span> <span class="verse"><a name="32">32</a>Derfor sendte jeg straks Bud til dig, og du gjorde vel i at komme.  Nu ere vi derfor alle til Stede for Guds Åsyn for at høre alt, hvad der er dig befalet af Herren."</span> <span class="verse"><a name="33">33</a>Men Peter oplod Munden og sagde: "Jeg forstår i Sandhed, at Gud ikke anser Personer;</span> <span class="verse"><a name="34">34</a>men i hvert Folk er den, som frygter ham og gør Retfærdighed, velkommen for ham;</span> <span class="verse"><a name="35">35</a>det Ord, som han sendte til Israels Børn, da han forkyndte Fred ved Jesus Kristus: han er alles Herre.</span> <span class="verse"><a name="36">36</a>I kende det, som er udgået over hele Judæa, idet det begyndte fra Galilæa, efter den Dåb, som Johannes prædikede,</span> <span class="verse"><a name="37">37</a>det om Jesus fra Nazareth, hvorledes Gud salvede ham med den Helligånd og Kraft, han, som drog omkring og gjorde vel og helbredte alle, som vare overvældede af Djævelen; thi Gud var med ham;</span> <span class="verse"><a name="38">38</a>og vi ere Vidner om alt det, som han har gjort både i Jødernes Land og i Jerusalem, han, som de også sloge ihjel, idet de hængte ham på et Træ.</span> <span class="verse"><a name="39">39</a>Ham oprejste Gud på den tredje dag og gav ham at åbenbares,</span> <span class="verse"><a name="40">40</a>ikke for hele Folket, men for de Vidner, som vare forud udvalgte af Gud, for os, som spiste og drak med ham, efter at han var opstanden fra de døde.</span> <span class="verse"><a name="41">41</a>Og han har påbudt os at prædike for Folket og at vidne, at han er den af Gud bestemte Dommer over levende og døde.</span> <span class="verse"><a name="42">42</a>Ham give alle Profeterne det Vidnesbyrd, at enhver, som tror på ham, skal få Syndernes Forladelse ved hans Navn."</span> <span class="verse"><a name="43">43</a>Medens Peter endnu talte disse Ord, faldt den Helligånd på alle dem, som hørte Ordet.</span> <span class="verse"><a name="44">44</a>Og de troende af Omskærelsen, så mange, som vare komne med Peter, bleve meget forbavsede over, af den Helligånds Gave var bleven udgydt også over Hedningerne;</span> <span class="verse"><a name="45">45</a>thi de hørte dem tale i Tunger og ophøje Gud.</span> <span class="verse"><a name="46">46</a>Da svarede Peter: "Mon nogen kan formene disse Vandet; så de ikke skulde døbes, de, som dog havde fået den Helligånd lige så vel som vi?"</span> <span class="verse"><a name="47">47</a>Og han befalede, af de skulde døbes i Jesu Kristi Navn. Da bade de ham om at blive der nogle Dage.</span> </p></div</div></div></body></html>