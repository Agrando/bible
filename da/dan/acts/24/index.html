<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/acts/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/acts">Acts</a> &gt <strong>Chapter 24</strong></div><p><span class="verse"><a name="1">1</a>Men fem Dage derefter drog Ypperstepræsten Ananias ned med nogle Ældste og en Taler, Tertullus, og disse førte Klage for Landshøvdingen imod Paulus.</span> <span class="verse"><a name="2">2</a>Da han nu var kaldt ind, begyndte Tertullus at anklage ham og sagde:</span> <span class="verse"><a name="3">3</a>"At vi ved dig nyde megen Fred, og at Forbedringer i alle Retninger og alle Vegne skaffes dette Folk ved din Omsorg, mægtigste Feliks!  det erkende vi med al Taknemmelighed.</span> <span class="verse"><a name="4">4</a>Men for at jeg ikke skal opholde dig for længe, beder jeg, at du efter din Mildhed vil høre os kortelig.</span> <span class="verse"><a name="5">5</a>Vi have nemlig fundet, at denne Mand er en Pest og en Oprørsstifter iblandt alle Jøderne hele Verden over, samt er Fører for Nazaræernes Parti,</span> <span class="verse"><a name="6">6</a>ja, han har endog forsøgt at vanhellige Helligdommen. Vi grebe ham da også og vilde have dømt ham efter vor Lov.</span> <span class="verse"><a name="7">7</a>Men Krigsøversten Lysias kom til og borttog ham med megen Vold af vore Hænder</span> <span class="verse"><a name="8">8</a>og bød hans Anklagere komme til dig. Af ham kan du selv, når du undersøger det, erfare alt det, hvorfor vi anklage ham."</span> <span class="verse"><a name="9">9</a>Men også Jøderne stemmede i med og påstode, at dette forholdt sig således.</span> <span class="verse"><a name="10">10</a>Og Paulus svarede, da Landshøvdingen gav ham et Vink, at han skulde tale: "Efterdi jeg ved, at du i mange År har været Dommer for dette Folk, vil jeg frimodigt forsvare min Sag,</span> <span class="verse"><a name="11">11</a>da du kan forvisse dig om, at det er ikke mere end tolv Dage, siden jeg kom op for at tilbede i Jerusalem.</span> <span class="verse"><a name="12">12</a>Og de have ikke fundet mig i Ordveksel med nogen eller i Færd med at vække Folkeopløb, hverken i Helligdommen eller i Synagogerne eller omkring i Staden.</span> <span class="verse"><a name="13">13</a>Og de kunne ej heller bevise dig det, som de nu anklage mig for.</span> <span class="verse"><a name="14">14</a>Men dette bekender jeg for dig, at jeg efter den Vej, som de kalde et Parti, tjener vor fædrene Gud således, at jeg tror på alt det, som står i Loven, og det, som er skrevet hos Profeterne,</span> <span class="verse"><a name="15">15</a>og har det Håb til Gud, som også disse selv forvente, at der skal komme en Opstandelse både af retfærdige og af uretfærdige.</span> <span class="verse"><a name="16">16</a>Derfor øver også jeg mig i altid at have en uskadt Samvittighed for Gud og Menneskene.</span> <span class="verse"><a name="17">17</a>Men efter flere Års Forløb er jeg kommen for at bringe Almisser til mit Folk og Ofre,</span> <span class="verse"><a name="18">18</a>hvad de fandt mig i Færd med, da jeg var bleven renset i Helligdommen, og ikke med Opløb og Larm; men det var nogle Jøder fra Asien,</span> <span class="verse"><a name="19">19</a>og de burde nu være til Stede hos dig og klage, om de have noget på mig at sige.</span> <span class="verse"><a name="20">20</a>Eller lad disse her selv sige, hvad Uret de have fundet hos mig, da jeg stod for Rådet,</span> <span class="verse"><a name="21">21</a>uden det skulde være dette ene Ord, som jeg råbte, da jeg stod iblandt dem: Jeg dømmes i Dag af eder for dødes Opstandelse."</span> <span class="verse"><a name="22">22</a>Nu udsatte Feliks Sagen, da han vidste ret god Besked om Vejen, og sagde: "Når Krigsøversten Lysias kommer herned, vil jeg påkende eders Sag."</span> <span class="verse"><a name="23">23</a>Og han befalede Høvedsmanden, at han skulde holdes bevogtet, men med Lempelse, og at han ikke måtte forbyde nogen af hans egne at gå ham til Hånde.</span> <span class="verse"><a name="24">24</a>Men nogle Dage efter kom Feliks med sin Hustru Drusilla, som var en Jødinde, og lod Paulus hente og hørte ham om Troen på Kristus Jesus.</span> <span class="verse"><a name="25">25</a>Men da han talte med ham om Retfærdighed og Afholdenhed og den kommende Dom, blev Feliks forfærdet 6g svarede: "Gå for denne Gang; men når jeg får Tid, vil jeg lade dig kalde til mig."</span> <span class="verse"><a name="26">26</a>Tillige håbede han også, at Paulus skulde give ham Penge; derfor lod han ham også oftere hente og samtalede med ham.</span> <span class="verse"><a name="27">27</a>Men da to År vare forløbne, fik Feliks Porkius Festus til Efterfølger; og da Feliks vilde fortjene sig Tak af Jøderne, lod han Paulus blive tilbage i Lænker.</span> </p></div</div></div></body></html>