<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/acts/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/acts">Acts</a> &gt <strong>Chapter 27</strong></div><p><span class="verse"><a name="1">1</a>Men da det var besluttet, at vi skulde afsejle til Italien, overgave de både Paulus og nogle andre Fanger til en Høvedsmand ved Navn Julius af den kejserlige Afdeling.</span> <span class="verse"><a name="2">2</a>Vi gik da om Bord på et adramyttisk Skib, som skulde gå til Stederne langs med Asiens Kyster, og vi sejlede af Sted; og Aristarkus, en Makedonier fra Thessalonika, var med os.</span> <span class="verse"><a name="3">3</a>Og den næste Dag anløb vi Sidon. Og Julius, som behandlede Paulus venligt. tilstedte ham at gå hen til sine Venner og nyde Pleje.</span> <span class="verse"><a name="4">4</a>Og vi fore bort derfra og sejlede ind under Kypern, fordi Vinden var imod.</span> <span class="verse"><a name="5">5</a>Og vi sejlede igennem Farvandet ved Kilikien og Pamfylien og kom til Myra i Lykien.</span> <span class="verse"><a name="6">6</a>Og der fandt Høvedsmanden et aleksandrinsk Skib, som sejlede til Italien, og bragte os over i det.</span> <span class="verse"><a name="7">7</a>Men da Sejladsen i mange Dage gik langsomt, og vi med Nød og næppe nåede henimod Knidus (thi Vinden føjede os ikke), holdt vi ned under Kreta ved Salmone.</span> <span class="verse"><a name="8">8</a>Med Nød og næppe sejlede vi der forbi og kom til et Sted, som kaldes "Gode Havne", nær ved Byen Lasæa.</span> <span class="verse"><a name="9">9</a>Men da en rum Tid var forløben, og Sejladsen allerede var farlig, såsom endog Fasten allerede var forbi, formanede Paulus dem og sagde:</span> <span class="verse"><a name="10">10</a>"I Mænd! jeg ser, at Sejladsen vil medføre Ulykke og megen Skade, ikke alene på Ladning og Skib, men også på vort Liv."</span> <span class="verse"><a name="11">11</a>Men Høvedsmanden stolede mere på Styrmanden og Skipperen end på det, som Paulus sagde.</span> <span class="verse"><a name="12">12</a>Og da Havnen ikke egnede sig til Vinterleje, besluttede de fleste, at man skulde sejle derfra, om man muligt kunde nå hen og overvintre i Føniks, en Havn på Kreta, som vender imod Sydvest og Nordvest,</span> <span class="verse"><a name="13">13</a>Da der nu blæste en Sønden: vind op, mente de at have nået deres Hensigt, lettede Anker og sejlede langs med og nærmere ind under Kreta.</span> <span class="verse"><a name="14">14</a>Men ikke længe derefter for der en heftig Storm ned over den, den såkaldte "Eurakvilo".</span> <span class="verse"><a name="15">15</a>Og da Skibet reves med og ikke kunde holde op imod Vinden, opgave vi det og lode os drive.</span> <span class="verse"><a name="16">16</a>Men da vi løb ind under en lille Ø, som kaldes Klavde, formåede vi med Nød og næppe at bjærge Båden.</span> <span class="verse"><a name="17">17</a>Men efter at have trukket den op, anvendte de Nødmidler og omsurrede Skibet; og da de frygtede for, at de skulde blive kastede ned i Syrten, firede de Sejlene ned og lode sig således drive.</span> <span class="verse"><a name="18">18</a>Og da vi måtte kæmpe hårdt med Stormen, begyndte de næste Dag at kaste over Bord.</span> <span class="verse"><a name="19">19</a>Og på den tredje Dag udkastede de med egne Hænder Skibets Redskaber.</span> <span class="verse"><a name="20">20</a>Men da hverken Sol eller Stjerner lode sig se i flere Dage, og vi havde et Uvejr over os; som ikke var ringe, blev fra nu af alt Håb om Redning os betaget.</span> <span class="verse"><a name="21">21</a>Og da man længe ikke havde taget Føde til sig, så stod Paulus frem midt iblandt dem og sagde: "I Mænd! man burde have adlydt mig og ikke været sejlet bort fra Kreta og have sparet os denne Ulykke og Skade.</span> <span class="verse"><a name="22">22</a>Og nu formaner jeg eder til at være ved godt Mod; thi ingen Sjæl af eder skal forgå, men alene Skibet.</span> <span class="verse"><a name="23">23</a>Thi i denne Nat stod der en Engel hos mig fra den Gud, hvem jeg tilhører, hvem jeg også tjener, og sagde:</span> <span class="verse"><a name="24">24</a>"Frygt ikke, Paulus! du skal blive stillet for Kejseren; og se,Gud har skænket dig alle dem, som sejle med dig."</span> <span class="verse"><a name="25">25</a>Derfor, I Mænd! værer ved godt Mod; thi jeg har den Tillid til Gud, at det skal ske således, som der er blevet talt til mig.</span> <span class="verse"><a name="26">26</a>Men vi må strande på en Ø."</span> <span class="verse"><a name="27">27</a>Men da den fjortende Nat kom, og vi dreve i det adriatiske Hav, kom det Skibsfolkene for ved Midnatstid, at der var Land i Nærheden.</span> <span class="verse"><a name="28">28</a>Og da de loddede, fik de tyve Favne, og da de lidt længere fremme atter loddede, fik de femten Favne.</span> <span class="verse"><a name="29">29</a>Og da de frygtede, at vi skulde støde på Skær, kastede de fire Ankre ud fra Bagstavnen og bade til, at det måtte blive Dag.</span> <span class="verse"><a name="30">30</a>Men da Skibsfolkene gjorde Forsøg på at flygte fra Skibet og firede Båden ned i Søen under Påskud af, at de vilde lægge Ankre ud fra Forstavnen,</span> <span class="verse"><a name="31">31</a>da sagde Paulus til Høvedsmanden og til Stridsmændene: "Dersom disse ikke blive i Skibet, kunne I ikke reddes."</span> <span class="verse"><a name="32">32</a>Da kappede Stridsmændene Bådens Tove og lode den falde ned.</span> <span class="verse"><a name="33">33</a>Men indtil det vilde dages, formanede Paulus alle til at tage Næring til sig og sagde: "Det er i Dag den fjortende Dag, I have ventet og tilbragt uden at spise og intet taget til eder.</span> <span class="verse"><a name="34">34</a>Derfor formaner jeg eder til at tage Næring til eder, thi dette hører med til eders Redning; ikke et Hår på Hovedet skal gå tabt for nogen af eder."</span> <span class="verse"><a name="35">35</a>Men da han havde sagt dette, tog han Brød og takkede Gud for alles Øjne og brød det og begyndte at spise.</span> <span class="verse"><a name="36">36</a>Da bleve de alle frimodige og toge også Næring til sig.</span> <span class="verse"><a name="37">37</a>Men vi vare i Skibet i alt to Hundrede og seks og halvfjerdsindstyve Sjæle.</span> <span class="verse"><a name="38">38</a>Og da de vare blevne mættede med Føde, lettede de Skibet ved at kaste Levnedsmidlerne i Søen.</span> <span class="verse"><a name="39">39</a>Men da det blev Dag, kendte de ikke Landet; men de bemærkede en Vig med en Forstrand, som de besluttede, om muligt, at sætte Skibet ind på.</span> <span class="verse"><a name="40">40</a>Og de kappede Ankrene, som de lode blive i Søen, og løste tillige Rortovene, og idet de satte Råsejlet til for Vinden, holdt de ind på Strandbredden.</span> <span class="verse"><a name="41">41</a>Men de stødte på en Grund med dybt Vand på begge Sider, og der satte de Skibet, og Forstavnen borede sig fast og stod urokkelig, men Bagstavnen sloges sønder af Bølgernes Magt.</span> <span class="verse"><a name="42">42</a>Det var nu Stridsmændenes Råd, at man skulde ihjelslå Fangerne, for at ingen skulde svømme bort og undkomme.</span> <span class="verse"><a name="43">43</a>Men Høvedsmanden, som vilde frelse Paulus, forhindrede dem i dette Forehavende og bød, at de, som kunde svømme, skulde først kaste sig ud og slippe i Land,</span> <span class="verse"><a name="44">44</a>og de andre bjærge sig, nogle på Brædder, andre på Stykker af Skibet. Og således skete det, at alle bleve reddede i Land.</span> </p></div</div></div></body></html>