<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/acts/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/acts">Acts</a> &gt <strong>Chapter 7</strong></div><p><span class="verse"><a name="1">1</a>Men Ypperstepræsten sagde: "Forholder dette sig således?"</span> <span class="verse"><a name="2">2</a>Men han sagde: "I Mænd, Brødre og Fædre, hører til! Herlighedens Gud viste sig for vor Fader Abraham, da han var i Mesopotamien, førend han tog Bolig i Karan.</span> <span class="verse"><a name="3">3</a>Og han sagde til ham: "Gå ud af dit Land og fra din Slægt, og kom til det Land, som jeg vil vise dig."</span> <span class="verse"><a name="4">4</a>Da gik han ud fra Kaldæernes Land og tog Bolig i Karan; og efter hans Faders Død lod Gud ham flytte derfra hen i dette Land, hvor I nu bo.</span> <span class="verse"><a name="5">5</a>Og han gav ham ikke Ejendom deri, end ikke en Fodsbred; dog forjættede han ham at give ham det til Eje og hans Sæd efter ham, endskønt han intet Barn havde.</span> <span class="verse"><a name="6">6</a>Men Gud talte således: "Hans Sæd skal være Udlændinge i et fremmed Land, og man skal gøre dem til Trælle og handle ilde med dem i fire Hundrede År.</span> <span class="verse"><a name="7">7</a>Og det Folk, for hvilket de skulle trælle, vil jeg dømme, sagde Gud; og derefter skulle de drage ud og tjene mig på dette Sted."</span> <span class="verse"><a name="8">8</a>Og han gav ham Omskærelsens Pagt. Og så avlede han Isak og omskar ham den ottende Dag, og Isak avlede Jakob, og Jakob de tolv Patriarker.</span> <span class="verse"><a name="9">9</a>Og Patriarkerne bare Avind imod Josef og solgte ham til Ægypten; og Gud var med ham,</span> <span class="verse"><a name="10">10</a>og han udfriede ham af alle hans Trængsler og gav ham Nåde og Visdom for Farao, Kongen i Ægypten, som satte ham til Øverste over Ægypten og over hele sit Hus.</span> <span class="verse"><a name="11">11</a>Men der kom Hungersnød over hele Ægypten og Kanån og en stor Trængsel, og vore Fædre fandt ikke Føde.</span> <span class="verse"><a name="12">12</a>Men da Jakob hørte, at der var Korn i Ægypten, sendte han vore Fædre ud første Gang.</span> <span class="verse"><a name="13">13</a>Og anden Gang blev Josef genkendt af sine Brødre, og Josefs Herkomst blev åbenbar for Farao.</span> <span class="verse"><a name="14">14</a>Men Josef sendte Bud og lod sin Fader Jakob og al sin Slægt kalde til sig, fem og halvfjerdsindstyve Sjæle.</span> <span class="verse"><a name="15">15</a>Og Jakob drog ned til Ægypten. Og han og vore Fædre døde,</span> <span class="verse"><a name="16">16</a>og de bleve flyttede til Sikem og lagte i den Grav, som Abraham havde købt for en Sum Penge af Hemors Sønner i Sikem.</span> <span class="verse"><a name="17">17</a>Som nu Tiden nærmede sig for den Forjættelse, Gud havde tilsagt Abraham, voksede Folket og formeredes i Ægypten,</span> <span class="verse"><a name="18">18</a>indtil der fremstod en anden Konge, som ikke kendte Josef.</span> <span class="verse"><a name="19">19</a>Han viste Træskhed imod vor Slægt og handlede ilde med vore Fædre, så de måtte sætte deres små Børn ud, for at de ikke skulde holdes i Live.</span> <span class="verse"><a name="20">20</a>På den Tid blev Moses født, og han var dejlig for Gud; han blev opfostret i tre Måneder i sin Faders Hus.</span> <span class="verse"><a name="21">21</a>Men da han var sat ud, tog Faraos Datter ham op og opfostrede ham til sin Søn.</span> <span class="verse"><a name="22">22</a>Og Moses blev oplært i al Ægypternes Visdom; og han var mægtig i sine Ord og Gerninger.</span> <span class="verse"><a name="23">23</a>Men da han blev fyrretyve År gammel, fik han i Sinde at besøge sine Brødre, Israels Børn.</span> <span class="verse"><a name="24">24</a>Og da han så en lide Uret, forsvarede han ham og hævnede den mishandlede, idet han slog Ægypteren ihjel.</span> <span class="verse"><a name="25">25</a>Men han mente, at hans Brødre forstode, at Gud gav dem Frelse ved hans Hånd; men de forstode det ikke.</span> <span class="verse"><a name="26">26</a>Og den næste Dag viste han sig iblandt dem under en Strid og vilde forlige dem til at holde Fred, sigende: "I Mænd! I ere Brødre, hvorfor gøre I hinanden Uret?"</span> <span class="verse"><a name="27">27</a>Men den, som gjorde sin Næste Uret, stødte ham fra sig og sagde: "Hvem har sat dig til Hersker og Dommer over os?</span> <span class="verse"><a name="28">28</a>Vil du slå mig ihjel, ligesom du i Går slog Ægypteren ihjel?"</span> <span class="verse"><a name="29">29</a>Da flygtede Moses for denne Tales Skyld og boede som fremmed i Midians Land, hvor han avlede to Sønner.</span> <span class="verse"><a name="30">30</a>Og efter fyrretyve Års Forløb viste en Engel sig for ham i Sinai Bjergs Ørken i en Tornebusk, der stod i lys Lue.</span> <span class="verse"><a name="31">31</a>Men da Moses så det, undrede han sig over Synet, og da han gik hen for at betragte det, lød Herrens Røst til ham:</span> <span class="verse"><a name="32">32</a>"Jeg er dine Fædres Gud, Abrahams og Isaks og Jakobs Gud." Da bævede Moses og turde ikke se derhen.</span> <span class="verse"><a name="33">33</a>Men Herren sagde til ham: "Løs Skoene af dine Fødder; thi det Sted, som du står på, er hellig Jord.</span> <span class="verse"><a name="34">34</a>Jeg har grant set mit Folks Mishandling i Ægypten og hørt deres Suk, og jeg er stegen ned for at udfri dem; og nu kom, lad mig sende dig til Ægypten!"</span> <span class="verse"><a name="35">35</a>Denne Moses, hvem de fornægtede, idet de sagde: "Hvem har sat dig til Hersker og Dommer," ham har Gud sendt til at være både Hersker og Befrier ved den Engels Hånd,som viste sig for ham i Tornebusken.</span> <span class="verse"><a name="36">36</a>Ham var det, som førte dem ud,idet han gjorde Undere og Tegn i Ægyptens Land og i det røde Hav og i Ørkenen i fyrretyve År.</span> <span class="verse"><a name="37">37</a>Han er den Moses, som sagde til Israels Børn: "En Profet skal Gud oprejse eder af eders Brødre ligesom mig."</span> <span class="verse"><a name="38">38</a>Han er den, som i Menigheden i Ørkenen færdedes med Engelen, der talte til ham på Sinai Bjerg, og med vore Fædre; den, som modtog levende Ord at give os;</span> <span class="verse"><a name="39">39</a>hvem vore Fædre ikke vilde adlyde, men de stødte ham fra sig og vendte sig med deres Hjerter til Ægypten, idet de sagde til Aron:</span> <span class="verse"><a name="40">40</a>"Gør os Guder, som kunne gå foran os; thi vi vide ikke, hvad der er sket med denne Moses, som førte os ud af Ægyptens Land."</span> <span class="verse"><a name="41">41</a>Og de gjorde en Kalv i de Dage og bragte Offer til Gudebilledet og frydede sig ved deres Hænders Gerninger.</span> <span class="verse"><a name="42">42</a>Men Gud vendte sig fra dem og gav dem hen til at tjene Himmelens Hær, som der er skrevet i Profeternes Bog: "Have I vel, Israels Hus!  bragt mig Slagtofre og andre Ofre i fyrretyve År i Ørkenen?</span> <span class="verse"><a name="43">43</a>Og I bare Moloks Telt og Guden Remfans Stjerne, de Billeder, som I havde gjort for at tilbede dem; og jeg vil flytte eder bort hinsides Babylon."</span> <span class="verse"><a name="44">44</a>Vore Fædre i Ørkenen havde Vidnesbyrdets Tabernakel, således som han, der talte til Moses, havde befalet at gøre det efter det Forbillede, som han havde set.</span> <span class="verse"><a name="45">45</a>Dette toge også vore Fædre i Arv og bragte det under Josva ind i Landet, som Hedningerne besade, hvilke Gud fordrev fra vore Fædres Åsyn indtil Davids Dage,</span> <span class="verse"><a name="46">46</a>som vandt Nåde for Gud og bad om at måtte finde en Bolig for Jakobs Gud.</span> <span class="verse"><a name="47">47</a>Men Salomon byggede ham et Hus.</span> <span class="verse"><a name="48">48</a>Dog, den Højeste bor ikke i Huse gjorte med Hænder, som Profeten siger:</span> <span class="verse"><a name="49">49</a>"Himmelen er min Trone, og Jorden mine Fødders Skammel, hvad Hus ville I bygge mig? siger Herren, eller hvilket er min Hviles Sted?</span> <span class="verse"><a name="50">50</a>Har ikke min Hånd gjort alt dette?"</span> <span class="verse"><a name="51">51</a>I hårde Halse og uomskårne på Hjerter og Øren! I stå altid den Helligånd imod; som eders Fædre, således også I.</span> <span class="verse"><a name="52">52</a>Hvem af Profeterne er der, som eders Fædre ikke have forfulgt? og de ihjelsloge dem, som forud forkyndte om den retfærdiges Komme, hvis Forrædere og Mordere I nu ere blevne,</span> <span class="verse"><a name="53">53</a>I, som modtoge Loven under Engles Besørgelse og have ikke holdt den!"</span> <span class="verse"><a name="54">54</a>Men da de hørte dette, skar det dem i deres Hjerter, og de bede Tænderne sammen imod ham.</span> <span class="verse"><a name="55">55</a>Men som han var fuld af den Helligånd, stirrede han op imod Himmelen og så Guds Herlighed og Jesus stående ved Guds højre Hånd.</span> <span class="verse"><a name="56">56</a>Og han sagde: "Se, jeg ser Himlene åbnede og Menneskesønnen stående ved Guds højre Hånd."</span> <span class="verse"><a name="57">57</a>Men de råbte med høj Røst og holdt for deres Øren og stormede endrægtigt ind på ham.</span> <span class="verse"><a name="58">58</a>Og de stødte ham ud uden for Staden og stenede ham. Og Vidnerne lagde deres Klæder af ved en ung Mands Fødder, som hed Saulus.</span> <span class="verse"><a name="59">59</a>Og de stenede Stefanus, som bad og sagde: "Herre Jesus, tag imod min Ånd!"</span> <span class="verse"><a name="60">60</a>Men han faldt på Knæ og råbte med høj Røst: "Herre, tilregn dem ikke denne Synd!" Og som han sagde dette, sov han hen.  (Kap.8) 1 Men Saulus fandt Behag i hans Mord.</span> </p></div</div></div></body></html>