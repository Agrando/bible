<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/acts/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/acts">Acts</a> &gt <strong>Chapter 22</strong></div><p><span class="verse"><a name="1">1</a>" I Mænd, Brødre og Fædre! hører nu mit forsvar over for eder!"</span> <span class="verse"><a name="2">2</a>Men da de hørte, at han talte til dem i det hebraiske Sprog, holdt de sig end mere stille. Og han siger:</span> <span class="verse"><a name="3">3</a>"Jeg er en jødisk Mand, født i Tarsus i Kilikien, men opfostret i denne Stad, oplært ved Gamaliels Fødder efter vor Fædrenelovs Strenghed og nidkær for Gud, ligesom I alle ere i Dag.</span> <span class="verse"><a name="4">4</a>Og jeg forfulgte denne Vej indtil Døden, idet jeg lagde både Mænd og Kvinder i Lænker og overgav dem til Fængsler,</span> <span class="verse"><a name="5">5</a>som også Ypperstepræsten vidner med mig og hele Ældsterådet, fra hvem jeg endog fik Breve med til Brødrene i Damaskus og rejste derhen for også at føre dem, som vare der, bundne til Jerusalem, for at de måtte blive straffede.</span> <span class="verse"><a name="6">6</a>Men det skete, da jeg var undervejs og nærmede mig til Damaskus, at ved Middag et stærkt Lys fra Himmelen pludseligt omstrålede mig.</span> <span class="verse"><a name="7">7</a>Og jeg faldt til Jorden og hørte en Røst, som sagde til mig: Saul!  Saul! hvorfor forfølger du mig?</span> <span class="verse"><a name="8">8</a>Men jeg svarede: Hvem er du, Herre? Og han sagde til mig: Jeg er Jesus af Nazareth, som du forfølger.</span> <span class="verse"><a name="9">9</a>Men de, som vare med mig, så vel Lyset, men hørte ikke hans Røst, som talte til mig.</span> <span class="verse"><a name="10">10</a>Men jeg sagde: Hvad skal jeg gøre, Herre? Men Herren sagde til mig: Stå op og gå til Damaskus; og der skal der blive talt til dig om alt, hvad der er bestemt, at du skal gøre.</span> <span class="verse"><a name="11">11</a>Men da jeg havde mistet Synet ved Glansen af hint Lys, blev jeg ledet ved Hånden af dem, som vare med mig, og kom således ind i Damaskus.</span> <span class="verse"><a name="12">12</a>Men en vis Ananias, en Mand, gudfrygtig efter Loven, som havde godt Vidnesbyrd af alle Jøderne, som boede der,</span> <span class="verse"><a name="13">13</a>kom til mig og stod for mig og sagde: Saul, Broder, se op! Og jeg så op på ham i samme Stund.</span> <span class="verse"><a name="14">14</a>Men han sagde: Vore Fædres Gud har udvalgt dig til at kende hans Villie og se den retfærdige og høre en Røst af hans Mund.</span> <span class="verse"><a name="15">15</a>Thi du skal være ham et Vidne for alle Mennesker om de Ting, som du har set og hørt.</span> <span class="verse"><a name="16">16</a>Og nu, hvorfor tøver du? Stå op, lad dig døbe og dine Synder aftvætte, idet du påkalder hans Navn!</span> <span class="verse"><a name="17">17</a>Og det skete, da jeg var kommen tilbage til Jerusalem og bad i Helligdommen, at jeg faldt i Henrykkelse</span> <span class="verse"><a name="18">18</a>og så ham, idet han sagde til mig: Skynd dig, og gå hastigt ud af Jerusalem, thi de skulle ikke af dig modtage Vidnesbyrd om mig.</span> <span class="verse"><a name="19">19</a>Og jeg sagde: Herre! de vide selv, at jeg fængslede og piskede trindt om i Synagogerne dem, som troede på dig,</span> <span class="verse"><a name="20">20</a>og da dit Vidne Stefanus's Blod blev udgydt, stod også jeg hos og havde Behag deri og vogtede på deres Klæder, som sloge ham ihjel.</span> <span class="verse"><a name="21">21</a>Og han sagde til mig: Drag ud; thi jeg vil sende dig langt bort til Hedninger."</span> <span class="verse"><a name="22">22</a>Men de hørte på ham indtil dette Ord, da opløftede de deres Røst og sagde: "Bort fra Jorden med en sådan! thi han bør ikke leve.""</span> <span class="verse"><a name="23">23</a>Men da de skrege og reve Klæderne af sig og kastede Støv op i Luften,</span> <span class="verse"><a name="24">24</a>befalede Krigsøversten, at han skulde føres ind i Borgen, og sagde, at man med Hudstrygning skulde forhøre ham, for at han kunde få at vide, af hvad Årsag de således råbte imod ham.</span> <span class="verse"><a name="25">25</a>Men da de havde udstrakt ham for Svøberne, sagde Paulus til den hosstående Høvedsmand: "Er det eder tilladt at hudstryge en romersk Mand, og det uden Dom?"</span> <span class="verse"><a name="26">26</a>Men da Høvedsmanden hørte dette, gik han til Krigsøversten og meldte ham det og sagde: "Hvad er det, du et ved at gøre? denne Mand er jo en Romer."</span> <span class="verse"><a name="27">27</a>Men Krigsøversten gik hen og sagde til ham: "Sig mig, er du en Romer?" Han sagde: "Ja."</span> <span class="verse"><a name="28">28</a>Og Krigsøversten svarede: "Jeg har købt mig denne Borgerret for en stor Sum," Men Paulus sagde: "Jeg er endog født dertil."</span> <span class="verse"><a name="29">29</a>Da trak de, som skulde til at forhøre ham, sig straks tilbage fra ham. Og da Krigsøversten fik at vide, at han var en Romer, blev også han bange, fordi han havde bundet ham.</span> <span class="verse"><a name="30">30</a>Men den næste Dag, da han vilde have noget pålideligt at vide om, hvad han anklagedes for af Jøderne, løste han ham og befalede, at Ypperstepræsterne og hele Rådet skulde komme sammen, og han førte Paulus ned og stillede ham for dem.</span> </p></div</div></div></body></html>