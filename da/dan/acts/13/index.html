<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/acts">Acts</a> &gt <strong>Chapter 13</strong></div><p><span class="verse"><a name="1">1</a>Men i Antiokia, i den derværende Menighed, var der Profeter og Lærere, nemlig Barnabas og Simeon, med Tilnavn Niger, og Kyrenæeren Lukius og Manaen, en Fosterbroder af Fjerdingsfyrsten Herodes, og Saulus.</span> <span class="verse"><a name="2">2</a>Medens de nu holdt Gudstjeneste og fastede, sagde den Helligånd: "Udtager mig Barnabas og Saulus til den Gerning, hvortil jeg har kaldet dem."</span> <span class="verse"><a name="3">3</a>Da fastede de og bade og lagde Hænderne på dem og lode dem fare.</span> <span class="verse"><a name="4">4</a>Da de nu således vare udsendte af den Helligånd, droge de ned til Seleukia og sejlede derfra til Kypern.</span> <span class="verse"><a name="5">5</a>Og da de vare komne til Salamis, forkyndte de Guds Ord i Jødernes Synagoger; men de havde også Johannes til Medhjælper.</span> <span class="verse"><a name="6">6</a>Og da de vare dragne igennem hele Øen indtil Pafus, fandt de en Troldkarl, en falsk Profet, en Jøde, hvis Navn var Barjesus.</span> <span class="verse"><a name="7">7</a>Han var hos Statholderen Sergius Paulus, en forstandig Mand. Denne kaldte Barnabas og Saulus til sig og attråede at høre Guds Ord.</span> <span class="verse"><a name="8">8</a>Men Elimas, Troldkarlen, (thi dette betyder hans Navn), stod dem imod og søgte at vende Statholderen bort fra Troen.</span> <span class="verse"><a name="9">9</a>Men Saulus, som også kaldes Paulus, blev fyldt med den Helligånd, så fast på ham og sagde:</span> <span class="verse"><a name="10">10</a>"O, du Djævelens Barn, fuld af al Svig og al Underfundighed, du Fjende af al Retfærdighed! vil du ikke holde op med at forvende Herrens de lige Veje?</span> <span class="verse"><a name="11">11</a>Og nu se, Herrens Hånd er over dig, og du skal blive blind og til en Tid ikke se Solen." Men straks faldt der Mulm og Mørke over ham, og han gik omkring og søgte efter nogen, som kunde lede ham.</span> <span class="verse"><a name="12">12</a>Da Statholderen så det, som var sket, troede han, slagen af Forundring over Herrens Lære.</span> <span class="verse"><a name="13">13</a>Paulus og de, som vare med ham, sejlede da ud fra Pafus og kom til Perge i Pamfylien. Men Johannes skiltes fra dem og vendte tilbage til Jerusalem.</span> <span class="verse"><a name="14">14</a>Men de droge videre fra Perge og kom til Antiokia i Pisidien og gik ind i Synagogen på Sabbatsdagen og satte sig.</span> <span class="verse"><a name="15">15</a>Men efter Forelæsningen af Loven og Profeterne sendte Synagogeforstanderne Bud hen til dem og lode sige: "I Mænd, Brødre!  have I noget Formaningsord til Folket, da siger frem!"</span> <span class="verse"><a name="16">16</a>Men Paulus stod op og slog til Lyd med Hånden og sagde: "I israelitiske Mænd og I, som frygte Gud, hører til!  17. Dette Folks, Israels Gud udvalgte vore Fædre og ophøjede Folket i Udlændigheden i Ægyptens Land og førte dem derfra med løftet Arm.</span> <span class="verse"><a name="17">17</a>Og omtrent fyrretyve År tålte han deres Færd i Ørkenen.</span> <span class="verse"><a name="18">18</a>Og han udryddede syv Folk i Kanåns Land og fordelte disses Land iblandt dem,</span> <span class="verse"><a name="19">19</a>og derefter i omtrent fire Hundrede og halvtredsindstyve År gav han dem Dommere indtil Profeten Samuel.</span> <span class="verse"><a name="20">20</a>Og derefter bade de om en Konge; og Gud gav dem Saul, Kis's Søn, en Mand af Benjamins Stamme, i fyrretyve År.</span> <span class="verse"><a name="21">21</a>Og da han havde taget ham bort, oprejste han dem David til Konge, om hvem han også vidnede, og sagde: "Jeg har fundet David, Isajs Søn, en Mand efter mit Hjerte, som skal gøre al min Villie."</span> <span class="verse"><a name="22">22</a>Af dennes Sæd bragte Gud efter Forjættelsen Israel en Frelser, Jesus,</span> <span class="verse"><a name="23">23</a>efter at Johannes forud for hans Fremtræden havde prædiket Omvendelses-Dåb for hele Israels Folk.</span> <span class="verse"><a name="24">24</a>Men da Johannes var ved at fuldende sit Løb, sagde han: "Hvad anse I mig for at være? Mig er det ikke; men se, der kommer en efter mig, hvis Sko jeg ikke er værdig at løse."</span> <span class="verse"><a name="25">25</a>I Mænd, Brødre, Sønner af Abrahams Slægt, og de iblandt eder, som frygte Gud! Til os er Ordet om denne Frelse sendt.</span> <span class="verse"><a name="26">26</a>Thi de, som bo i Jerusalem, og deres Rådsherrer kendte ham ikke; de dømte ham og opfyldte derved Profeternes Ord, som forelæses hver Sabbat.</span> <span class="verse"><a name="27">27</a>Og om end de ingen Dødsskyld fandt hos ham, bade de dog Pilatus, at han måtte blive slået ihjel.</span> <span class="verse"><a name="28">28</a>Men da de havde fuldbragt alle Ting, som ere skrevne om ham, toge de ham ned af Træet og lagde ham i en Grav.</span> <span class="verse"><a name="29">29</a>Men Gud oprejste ham fra de døde,</span> <span class="verse"><a name="30">30</a>og han blev set i flere Dage af dem, som vare gåede med ham op fra Galilæa til Jerusalem, dem, som nu ere hans Vidner for Folket.</span> <span class="verse"><a name="31">31</a>Og vi forkynde eder den Forjættelse, som blev given til Fædrene, at Gud har opfyldt denne for os, deres Børn, idet han oprejste Jesus;</span> <span class="verse"><a name="32">32</a>som der også er skrevet i den anden Salme: "Du er min Søn, jeg har født dig i Dag."</span> <span class="verse"><a name="33">33</a>Men at han har oprejst ham fra de døde, så at han ikke mere skal vende tilbage til Forrådnelse, derom har han sagt således: "Jeg vil give eder Davids hellige Forjættelser, de trofaste."</span> <span class="verse"><a name="34">34</a>Thi han siger også i en anden Salme: "Du skal ikke tilstede din hellige at se Forrådnelse."</span> <span class="verse"><a name="35">35</a>David sov jo hen, da han i sin Livstid havde tjent Guds Rådslutning, og han blev henlagt hos sine Fædre og så Forrådnelse;</span> <span class="verse"><a name="36">36</a>men den, som Gud oprejste, så ikke Forrådnelse.</span> <span class="verse"><a name="37">37</a>Så være det eder vitterligt, I Mænd, Brødre! at ved ham forkyndes der eder Syndernes Forladelse;</span> <span class="verse"><a name="38">38</a>og fra alt, hvorfra I ikke kunde retfærdiggøres ved Mose Lov, retfærdiggøres ved ham enhver, som tror.</span> <span class="verse"><a name="39">39</a>Ser nu til, at ikke det, som er sagt ved Profeterne, kommer over eder:</span> <span class="verse"><a name="40">40</a>"Ser, I Foragtere, og forundrer eder og bliver til intet; thi en Gerning gør jeg i eders Dage, en Gerning, som I ikke vilde tro, dersom nogen fortalte eder den."</span> <span class="verse"><a name="41">41</a>Men da de gik ud, bad man dem om, at disse Ord måtte blive talte til dem på den følgende Sabbat.</span> <span class="verse"><a name="42">42</a>Men da Forsamlingen var opløst, fulgte mange af Jøderne og af de gudfrygtige Proselyter Paulus og Barnabas, som talte til dem og formanede dem til at blive fast ved Guds Nåde.</span> <span class="verse"><a name="43">43</a>Men på den følgende Sabbat forsamledes næsten hele Byen for at høre Guds Ord.</span> <span class="verse"><a name="44">44</a>Men da Jøderne så Skarerne, bleve de fulde af Nidkærhed og modsagde det, som blev talt af Paulus, ja, både sagde imod og spottede.</span> <span class="verse"><a name="45">45</a>Men Paulus og Barnabas talte frit ud og sagde: "Det var nødvendigt, at Guds Ord først skulde tales til eder; men efterdi I støde det fra eder og ikke agte eder selv værdige til det evige Liv, se, så vende vi os til Hedningerne.</span> <span class="verse"><a name="46">46</a>Thi således har Herren befalet os: "Jeg har sat dig til Hedningers Lys, for at du skal være til Frelse lige ud til Jordens Ende."</span> <span class="verse"><a name="47">47</a>Men da Hedningerne hørte dette, bleve de glade og priste Herrens Ord, og de troede, så mange, som vare bestemte til evigt Liv,</span> <span class="verse"><a name="48">48</a>og Herrens Ord udbredtes over hele Landet.</span> <span class="verse"><a name="49">49</a>Men Jøderne ophidsede de fornemme gudfrygtige Kvinder og de første Mænd i Byen; og de vakte en Forfølgelse imod Paulus og Barnabas og joge dem ud fra deres Grænser.</span> <span class="verse"><a name="50">50</a>Men de rystede Støvet af deres Fødder imod dem og droge til Ikonium.</span> <span class="verse"><a name="51">51</a>Men Disciplene bleve fyldte med Glæde og den Helligånd.</span> </p></div</div></div></body></html>