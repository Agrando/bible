<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/acts/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/acts">Acts</a> &gt <strong>Chapter 19</strong></div><p><span class="verse"><a name="1">1</a>Men det skete, medens Apollos var i Korinth, at Paulus efter at være dragen igennem de højereliggende Landsdele kom ned til Efesus</span> <span class="verse"><a name="2">2</a>og fandt nogle Disciple, og han sagde til dem: "Fik I den Helligånd, da I bleve troende?" Men de sagde til ham: "Vi have ikke engang hørt, at der er en Helligånd."</span> <span class="verse"><a name="3">3</a>Og han sagde: "Hvortil bleve I da døbte?" Men de sagde: "Til Johannes's Dåb."</span> <span class="verse"><a name="4">4</a>Da sagde Paulus: "Johannes døbte med Omvendelses-Dåb, idet han sagde til Folket, at de skulde tro på den, som kom efter ham, det er på Jesus."</span> <span class="verse"><a name="5">5</a>Men da de hørte dette, lode de sig døbe til den Herres Jesu Navn.</span> <span class="verse"><a name="6">6</a>Og da Paulus lagde Hænderne på dem, kom den Helligånd over dem, og de talte i Tunger og profeterede.</span> <span class="verse"><a name="7">7</a>Men de vare i det hele omtrent tolv Mand.</span> <span class="verse"><a name="8">8</a>Og han gik ind i Synagogen og vidnede frimodigt i tre Måneder, idet han holdt Samtaler og overbeviste om det, som hører til Guds Rige.</span> <span class="verse"><a name="9">9</a>Men da nogle forhærdede sig og strede imod og over for Mængden talte ilde om Vejen, forlod han dem og skilte Disciplene fra dem og holdt daglig Samtaler i Tyrannus's Skole.</span> <span class="verse"><a name="10">10</a>Men dette varede i to År, så at alle, som boede i Asien, både Jøder og Grækere, hørte Herrens Ord.</span> <span class="verse"><a name="11">11</a>Og Gud gjorde usædvanlige kraftige Gerninger ved Paulus's Hænder,</span> <span class="verse"><a name="12">12</a>så at man endog bragte Tørklæder og Bælter fra hans Legeme til de syge, og Sygdommene vege fra dem, og de onde Ånder fore ud.</span> <span class="verse"><a name="13">13</a>Men også nogle af de omløbende jødiske Besværgere forsøgte at nævne den Herres Jesu Navn over dem, som havde de onde Ånder, idet de sagde: "Jeg besværger eder ved den Jesus, som Paulus prædiker."</span> <span class="verse"><a name="14">14</a>Men de, som gjorde dette, vare syv Sønner af Skeuas, en jødisk Ypperstepræst,</span> <span class="verse"><a name="15">15</a>Men den onde Ånd svarede og sagde til dem: "Jesus kender jeg, og om Paulus ved jeg; men I, hvem ere I?"</span> <span class="verse"><a name="16">16</a>Og det Menneske, i hvem den onde Ånd var, sprang ind på dem og overmandede dem begge og fik sådan Magt over dem, at de flygtede nøgne og sårede ud af Huset.</span> <span class="verse"><a name="17">17</a>Men dette blev vitterligt for alle dem, som boede i Efesus, både Jøder og Grækere; og der faldt en Frygt over dem alle, og den Herres Jesu Navn blev ophøjet,</span> <span class="verse"><a name="18">18</a>og mange af dem, som vare blevne troende, kom og bekendte og fortalte om deres Gerninger.</span> <span class="verse"><a name="19">19</a>Men mange af dem, som havde drevet Trolddom, bare deres Bøger sammen og opbrændte dem for alles Øjne; og man beregnede deres Værdi og fandt dem halvtredsindstyve Tusinde Sølvpenge værd.</span> <span class="verse"><a name="20">20</a>Så kraftigt voksede Herrens Ord og fik Magt.</span> <span class="verse"><a name="21">21</a>Men da dette var fuldbragt, satte Paulus sig for i Ånden, at han vilde rejse igennem Makedonien og Akaja og så drage til Jerusalem, og han sagde: "Efter at jeg har været der, bør jeg også se Rom."</span> <span class="verse"><a name="22">22</a>Og han sendte to af dem, som gik ham til Hånde, Timotheus og Erastus, til Makedonien; men selv blev han nogen Tid i Asien.</span> <span class="verse"><a name="23">23</a>Men på den Tid opstod der et ikke lidet Oprør i Anledning af Vejen.</span> <span class="verse"><a name="24">24</a>Thi en Sølvsmed ved Navn Demetrius gjorde Artemistempler af Sølv og skaffede Kunstnerne ikke ringe Fortjeneste.</span> <span class="verse"><a name="25">25</a>Disse samlede han tillige med de med sådanne Ting sysselsatte Arbejdere og sagde: "I Mænd! I vide, at vi have vort Udkomme af dette Arbejde.</span> <span class="verse"><a name="26">26</a>Og I se og høre, at ikke alene i Efesus, men næsten i hele Asien har denne Paulus ved sin Overtalelse vildledt en stor Mængde, idet han siger, at de ikke ere Guder, de, som gøres med Hænder.</span> <span class="verse"><a name="27">27</a>Men der er ikke alene Fare for, at denne vor Håndtering skal komme i Foragt, men også for, at den store Gudinde Artemis's Helligdom skal blive agtet for intet, og at den Gudindes Majestæt, hvem hele Asien og Jorderige dyrker, skal blive krænket."</span> <span class="verse"><a name="28">28</a>Men da de hørte dette, bleve de fulde af Vrede og råbte og sagde: "Stor er Efesiernes Artemis!"</span> <span class="verse"><a name="29">29</a>Og Byen kom i fuldt Oprør, og de stormede endrægtigt til Teatret og reve Makedonierne Hajus og Aristarkus, Paulus's Rejsefæller, med sig.</span> <span class="verse"><a name="30">30</a>Men da Paulus vilde gå ind iblandt Folkemængden, tilstedte Disciplene ham det ikke.</span> <span class="verse"><a name="31">31</a>Men også nogle af Asiarkerne, som vare hans Venner, sendte Bud til ham og formanede ham til ikke at vove sig hen til Teatret.</span> <span class="verse"><a name="32">32</a>Da skrege nogle eet, andre et andet; thi Forsamlingen var i Forvirring, og de fleste vidste ikke, af hvad Årsag de vare komne sammen.</span> <span class="verse"><a name="33">33</a>Men de trak Aleksander, hvem Jøderne skøde frem, ud af Skaren; men Aleksander slog til Lyd med Hånden og vilde holde en Forsvarstale til Folket.</span> <span class="verse"><a name="34">34</a>Men da de fik at vide, at han var en Jøde, råbte de alle med een Røst i omtrent to Timer: "Stor er Efesiernes Artemis!"</span> <span class="verse"><a name="35">35</a>Men Byskriveren fik Skaren beroliget og sagde: "I Mænd i Efesus! hvilket Menneske er der vel, som ikke ved, at Efesiernes By er Tempelværge for den store Artemis og det himmelfaldne Billede?</span> <span class="verse"><a name="36">36</a>Når altså dette er uimodsigeligt, bør I være rolige og ikke foretage eder noget fremfusende.</span> <span class="verse"><a name="37">37</a>Thi I have ført disse Mænd hid, som hverken er Tempelranere eller bespotte eders Gudinde.</span> <span class="verse"><a name="38">38</a>Dersom nu Demetrius og hans Kunstnere have Klage imod nogen, da holdes der Tingdage, og der er Statholdere; lad dem kalde hinanden for Retten!</span> <span class="verse"><a name="39">39</a>Men have I noget Forlangende om andre Sager, så vil det blive afgjort i den lovlige Forsamling.</span> <span class="verse"><a name="40">40</a>Vi stå jo endog i Fare for at anklages for Oprør for, hvad der i Dag er sket, da der ingen Årsag er dertil; herfor, for dette Opløb, ville vi ikke kunne gøre regnskab."</span> <span class="verse"><a name="41">41</a>Og da han havde sagt dette, lod han Forsamlingen fare.</span> </p></div</div></div></body></html>