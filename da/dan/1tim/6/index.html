<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1tim/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1tim">1 Timothy</a> &gt <strong>Chapter 6</strong></div><p><span class="verse"><a name="1">1</a>Alle de, som ere Trælle under Åg, skulle holde deres egne Herrer al Ære værd, for at ikke Guds Navn og Læren skal bespottes.</span> <span class="verse"><a name="2">2</a>Men de, der have troende Herrer, må ikke ringeagte dem, fordi de ere Brødre, men tjene dem desto hellere, fordi de, som nyde godt af deres gode Gerning, ere troende og elskede. Lær dette, og forman dertil!</span> <span class="verse"><a name="3">3</a>Dersom nogen fører fremmed Lære og ikke holder sig til vor Herres Jesu Kristi sunde Ord og til den Lære, som stemmer med Gudsfrygt.</span> <span class="verse"><a name="4">4</a>han er opblæst, skønt han intet ved, men er syg for Stridigheder og Ordkampe, hvoraf kommer Avind, Kiv, Forhånelser, ond Mistanke</span> <span class="verse"><a name="5">5</a>og idelige Rivninger hos Mennesker, som ere fordærvede i Sindet og berøvede Sandheden, idet de mene, at Gudsfrygten er en Vinding.</span> <span class="verse"><a name="6">6</a>Vist nok er Gudsfrygten sammen med Nøjsomhed en stor Vinding.</span> <span class="verse"><a name="7">7</a>Thi vi have intet bragt ind i Verden, det er da åbenbart, at vi ej heller kunne bringe noget ud derfra.</span> <span class="verse"><a name="8">8</a>Men når vi have Føde og Klæder, ville vi dermed lade os nøje.</span> <span class="verse"><a name="9">9</a>Men de, som ville være rige, falde i Fristelse og Snare og mange ufornuftige og skadelige Begæringer, som nedsænke Menneskene i Undergang og Fortabelse;</span> <span class="verse"><a name="10">10</a>thi Pengegridskheden er en Rod til alt ondt; og ved at hige derefter ere nogle farne vild fra Troen og have gennemstunget sig selv med mange Smerter.</span> <span class="verse"><a name="11">11</a>Men du, o Guds Menneske! fly disse Ting; jag derimod efter Retfærdighed, Gudsfrygt, Tro, Kærlighed, Udholdenhed, Sagtmodighed;</span> <span class="verse"><a name="12">12</a>strid Troens gode Strid, grib det evige Liv, til hvilket du er bleven kaldet og har aflagt den gode Bekendelse for mange Vidner.</span> <span class="verse"><a name="13">13</a>Jeg byder dig for Guds Åsyn, som holder alle Ting i Live, og for Kristus Jesus, som vidnede den gode Bekendelse for Pontius Pilatus,</span> <span class="verse"><a name="14">14</a>at du holder Budet uplettet, ulasteligt indtil vor Herres Jesu Kristi Åbenbarelse,</span> <span class="verse"><a name="15">15</a>hvilken den salige og alene mægtige, Kongernes Konge og Herrernes Herre skal lade til Syne i sin Tid;</span> <span class="verse"><a name="16">16</a>han, som alene har Udødelighed, som bor i et utilgængeligt Lys, hvem intet Menneske har set, ikke heller kan se; ham være Ære og evig Magt! Amen!</span> <span class="verse"><a name="17">17</a>Byd dem, som ere rige i den nærværende Verden, at de ikke hovmode sig, ej heller sætte Håb til den usikre Rigdom, men til Gud, som giver os rigeligt alle Ting at nyde;</span> <span class="verse"><a name="18">18</a>at de gøre godt, ere rige på gode Gerninger, gerne give, meddele</span> <span class="verse"><a name="19">19</a>og således, opsamle sig selv en god Grundvold for den kommende Tid, for at de kunne gribe det sande Liv.</span> <span class="verse"><a name="20">20</a>O Timotheus! vogt på den betroede Skat, idet du vender dig bort fra den vanhellige, tomme Snak og Indvendingerne fra den falskelig såkaldte Erkendelse,</span> <span class="verse"><a name="21">21</a>hvilken nogle have bekendt sig til og ere afvegne fra Troen. Nåden være med dig!</span> </p></div</div></div></body></html>