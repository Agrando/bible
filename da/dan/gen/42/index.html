<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 42</strong></div><p><span class="verse"><a name="1">1</a>Da Jakob hørte, at der var Korn at få i Ægypten, sagde han til sine Sønner: "Hvad venter I efter?"</span> <span class="verse"><a name="2">2</a>Og han sagde: "Jeg hører, at der er Korn at få i Ægypten; drag ned og køb os noget, at vi kan blive i Live og undgå Døden!"</span> <span class="verse"><a name="3">3</a>Så drog de ti af Josefs Brødre ned for at købe Korn i Ægypten;</span> <span class="verse"><a name="4">4</a>men Jakob sendte ikke Josefs Broder Benjamin med hans Brødre, thi han tænkte, der kunde tilstøde ham en Ulykke.</span> <span class="verse"><a name="5">5</a>Blandt dem, der kom for at købe Korn, var også Israels Sønner; thi der var Hungersnød i Kana'ans Land.</span> <span class="verse"><a name="6">6</a>Og da Josef var Hersker i Landet, og han var den, der solgte Korn til alt Folket i Landet, så kom Josefs Brødre og kastede sig til Jorden for ham.</span> <span class="verse"><a name="7">7</a>Da Josef så sine Brødre, kendte han dem; men han lod fremmed over for dem, talte dem hårdt til og sagde til dem: "Hvorfra kommer I?" De svarede: "Fra Kana'ans Land for at købe Føde!"</span> <span class="verse"><a name="8">8</a>Josef kendte sine Brødre, men de kendte ikke ham.</span> <span class="verse"><a name="9">9</a>Da kom Josef de Drømme i Hu. han havde drømt om dem; og han sagde til dem; "I er Spejdere, I kommer for at se, hvor Landet er åbent!"</span> <span class="verse"><a name="10">10</a>De svarede: "Nej, Herre, dine Trælle kommer for at købe Føde!</span> <span class="verse"><a name="11">11</a>Vi er alle Sønner af en og samme Mand; vi er ærlige Folk.  dine Trælle er ikke Spejdere!"</span> <span class="verse"><a name="12">12</a>Men han sagde: "Jo vist så! I kommer for at se, hvor Landet er åbent!"</span> <span class="verse"><a name="13">13</a>De svarede: "Vi, dine Trælle. var tolv Brødre, Sønner af en og samme Mand i Kana'ans Land; den yngste er for Tiden hjemme hos vor Fader, og een er ikke mere!"</span> <span class="verse"><a name="14">14</a>Men Josef sagde til dem: "Det er, som jeg siger eder: I er Spejdere!</span> <span class="verse"><a name="15">15</a>Men nu skal I sættes på Prøve: Så sandt Farao lever, slipper I ikke herfra, uden at eders yngste Broder kommer hid!</span> <span class="verse"><a name="16">16</a>Lad en af eder rejse hjem for at hente eders Broder, og imedens holdes I andre fangne; så vil det. vise sig, om eders Ord er Sandhed; og hvis ikke, så er I, så sandt, Farao lever, Spejdere!"</span> <span class="verse"><a name="17">17</a>Derpå holdt han dem i Forvaring tre Dage.</span> <span class="verse"><a name="18">18</a>Men Tredjedagen sagde Josef til dem: "Vil I beholde Livet, så skal I gøre således, thi jeg er en Mand, der frygter Gud:</span> <span class="verse"><a name="19">19</a>Er I virkelig ærlige Folk, lad så en af eder blive tilbage som Fange i det Fængsel, som I sad i, medens I andre drager hjem med Korn til at stille Hungeren i eders Huse;</span> <span class="verse"><a name="20">20</a>og bring så eders yngste Broder til mig, så skal eders Ord stå til Troende, og I skal slippe for at dø!" Og således gjorde de.</span> <span class="verse"><a name="21">21</a>Da sagde de til hverandre: "Sandelig, nu må vi bøde for, hvad vi forbrød mod vor Broder, da vi så hans Sjælevånde, medens han bønfaldt os, og dog ikke hørte ham; derfor stedes vi nu i denne Vånde!"</span> <span class="verse"><a name="22">22</a>Men Ruben tog til Orde og sagde til dem: "Sagde jeg eder ikke dengang: Forsynd eder ikke mod Drengen! Men I vilde ikke høre; se, nu kræves hans Blod!"</span> <span class="verse"><a name="23">23</a>Således talte de. Men de vidste ikke, at Josef forstod det, thi han forhandlede med dem ved Tolk;</span> <span class="verse"><a name="24">24</a>og han vendte sig bort fra dem og græd. Siden vendte han sig til dem og talte med dem; og han tog Simeon fra dem og lod ham fængsle for deres Øjne.</span> <span class="verse"><a name="25">25</a>Så gav Josef Befaling til at fylde deres Sække med Korn og lægge Pengene tilbage i hver enkelts Sæk og give dem Rejsekost; og således skete det.</span> <span class="verse"><a name="26">26</a>Så læssede de deres Korn på Æslerne og drog bort.</span> <span class="verse"><a name="27">27</a>Men da en af dem i Natteherberget åbnede sin Sæk for at give sit Æsel Foder, fik han Øje på sine Penge, der lå oven i Sækken;</span> <span class="verse"><a name="28">28</a>og han sagde til sine Brødre: "Mine Penge er kommet igen; se, de er i min Sæk!" Da sank Hjertet i Livet på dem, og de så forfærdede på hverandre og sagde: "Hvad har Gud dog gjort imod os!"</span> <span class="verse"><a name="29">29</a>Og da de kom hjem til deres Fader Jakob i Kana'ans Land, fortalte de ham alt, hvad der var hændet dem, og sagde:</span> <span class="verse"><a name="30">30</a>"Manden, der er Landets Herre, talte os hårdt til og holdt os i Forvaring, som var vi Folk, der vilde udspejde Landet;</span> <span class="verse"><a name="31">31</a>men vi sagde til ham: Vi er ærlige Folk og ikke Spejdere;</span> <span class="verse"><a name="32">32</a>vi var tolv Brødre, Sønner af en og samme Fader; een er ikke mere, og den yngste er for Tiden hjemme hos vor Fader i Kana'ans Land.</span> <span class="verse"><a name="33">33</a>Så sagde Manden, der er Landets Herre: Derpå vil jeg kende, at I er ærlige Folk: Lad en af eder blive hos mig, og tag I andre Korn til at stille Hungeren i eders Huse og drag hjem!</span> <span class="verse"><a name="34">34</a>Siden skal I bringe eders yngste Broder til mig, for at jeg kan kende, at I ikke er Spejdere, men ærlige Folk; så vil jeg udlevere eders Broder til eder, og I kan frit rejse i Landet."</span> <span class="verse"><a name="35">35</a>Da de nu tømte deres Sække, fandt hver sin Pengepose i sin Sæk; og da de og deres Fader så Pengeposerne, blev de forfærdede.</span> <span class="verse"><a name="36">36</a>Og deres Fader Jakob sagde til dem: "I gør mig barnløs; Josef er ikke mere, og Simeon er ikke mere, og nu vil I tage Benjamin; det går alt sammen ud over mig!"</span> <span class="verse"><a name="37">37</a>Så sagde Ruben til sin Fader: "Du må tage mine to Sønners Liv, hvis jeg ikke bringer ham til dig; betro ham til mig, og jeg skal bringe ham tilbage til dig!"</span> <span class="verse"><a name="38">38</a>Men han sagde: "Min Søn skal ikke rejse derned med eder, thi hans Broder er død, og han alene er tilbage; tilstøder der ham en Ulykke på den Rejse, I har for, så bringer I mine grå Hår ned i Dødsriget med Sorg!"</span> </p></div</div></div></body></html>