<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 34</strong></div><p><span class="verse"><a name="1">1</a>Da Dina, den Datter, Jakob havde med Lea, engang gik ud for at besøge Landets Døtre,</span> <span class="verse"><a name="2">2</a>så Sikem, en Søn af Egnens Høvding, Hivviten Hamor, hende og greb hende og lå hos hende; og han krænkede hende;</span> <span class="verse"><a name="3">3</a>men hans Hjerte hang ved Jakobs Datter Dina, og han elskede Pigen og talte godt for hende;</span> <span class="verse"><a name="4">4</a>og Sikem sagde til sin Fader Hamor: "Skaf mig den Pige til Hustru!"</span> <span class="verse"><a name="5">5</a>Jakob hørte, at han havde skændet hans Datter Dina; men da hans Sønner dengang var med hans Kvæg på Marken, tav han, til de kom hjem."</span> <span class="verse"><a name="6">6</a>Sikems Fader Hamor gik nu til Jakob for at tale med ham.</span> <span class="verse"><a name="7">7</a>Men da Jakobs Sønner hørte det, kom de hjem fra Marken; og Mændene græmmede sig og var såre opbragte, fordi han havde øvet Skændselsdåd i Israel ved at ligge hos Jakobs Datter; thi sligt bør ikke ske.</span> <span class="verse"><a name="8">8</a>Og Hamor talte med dem og sagde: "Min Søn Sikems Hjerte hænger ved eders Datter; giv ham hende til Hustru</span> <span class="verse"><a name="9">9</a>og indgå Svogerskab med os; giv os eders Døtre og gift eder med vore Døtre;</span> <span class="verse"><a name="10">10</a>tag Ophold hos os, og Landet skal stå eder åbent; slå eder ned og drag frit omkring og saml eder Ejendom der!"</span> <span class="verse"><a name="11">11</a>Og Sikem sagde til hendes Fader og Brødre: "Måtte jeg finde Nåde for eders Øjne! Alt, hvad I kræver, vil jeg give</span> <span class="verse"><a name="12">12</a>forlang så høj en Brudesum og Gave, I vil; jeg giver, hvad I kræver, når I blot vil give mig Pigen til Hustru!"</span> <span class="verse"><a name="13">13</a>Da gav Jakobs Sønner Sikem og hans Fader Hamor et listigt Svar, fordi. han havde skændet deres Søster Dina,</span> <span class="verse"><a name="14">14</a>og sagde til dem: "Vi er ikke i Stand til at give vor Søster til en uomskåren Mand, thi det holder vi for en Skændsel.</span> <span class="verse"><a name="15">15</a>Kun på det Vilkår vil vi føje eder, at I bliver som vi og lader alle af Mandkøn iblandt eder omskære;</span> <span class="verse"><a name="16">16</a>i så Fald vil vi give eder vore Døtre og ægte eders Døtre og bosætte os iblandt eder, så vi bliver eet Folk;</span> <span class="verse"><a name="17">17</a>men hvis I ikke vil høre os og lade eder omskære, så tager vi vor Datter og drager bort"</span> <span class="verse"><a name="18">18</a>Deres Tale tyktes Hamor og Sikem, Hamors Søn, god;</span> <span class="verse"><a name="19">19</a>og den unge Mand tøvede ikke med at gøre således, thi han var indtaget i Jakobs Datter, og han var den, der havde mest at sige i sin Faders Hus</span> <span class="verse"><a name="20">20</a>og Harnor og hans Søn Siken gik til deres Bys Port og sagde til, Mændene i deres By:</span> <span class="verse"><a name="21">21</a>"Disse Mænd er os velsindede; lad dem bosætte sig og drage frit om her i Landet, der er jo Plads nok til dem i Landet; deres Døtre vil vi tage til Hustruer og give dem vore Døtre til Hustruer!</span> <span class="verse"><a name="22">22</a>Men kun på det Vilkår vil Mændene føje os og bosætte sig hos os, så vi kan blive eet Folk, at alle af Mandkøn hos os lader sig omskære, således som de er omskårne.</span> <span class="verse"><a name="23">23</a>Deres Hjorde og deres Gods og alt deres Kvæg bliver jo dog vort; lad os derfor føje dem, så de kan blive boende hos os!"</span> <span class="verse"><a name="24">24</a>Så adlød de Hamor og hans Søn Sikem, så mange som færdedes i hans Bys Port, og alle af Mandkøn, alle, som færdedes i hans Bys Port, lod sig omskære.</span> <span class="verse"><a name="25">25</a>Men Tredjedagen, da de havde Sårfeber, tog Jakobs to Sønner Simeon og Levi, Dinas Brødre, hver sit Sværd, trængte ind i Byen, uden at nogen anede Uråd, 0g slog alle Mændene ihjel</span> <span class="verse"><a name="26">26</a>og dræbte Hamor og hans Søn Sikem med Sværdet, tog Dina ud af Sikems Hus og drog bort.</span> <span class="verse"><a name="27">27</a>Så kastede Jakobs Sønner sig over de faldne og plyndrede Byen, fordi de havde skændet deres Søster;</span> <span class="verse"><a name="28">28</a>deres Småkvæg, Hornkvæg og Æsler, både hvad der var i Byen og på Markerne, tog de med sig,</span> <span class="verse"><a name="29">29</a>og al deres Ejendom og alle deres Børn og Kvinder førte de bort som Bytte, og de udplyndrede Byen for alt, hvad der var der.</span> <span class="verse"><a name="30">30</a>Men Jakob sagde til Simeon og Levi: "I styrter mig i Ulykke ved at lægge mig for Had hos Landets Indbyggere, Kana'anæerne og Perizziterne; thi jeg råder kun over få Folk; samler de sig mod mig og slår mig, så er det ude med mig og mit Hus!"</span> <span class="verse"><a name="31">31</a>Men de svarede: "Skal han behandle vor Søster som en Skøge!"</span> </p></div</div></div></body></html>