<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 46</strong></div><p><span class="verse"><a name="1">1</a>Da brød Israel op med alt, hvad han havde, og drog til Be'ersjeba, og han slagtede Ofre for sin Fader Isaks Gud.</span> <span class="verse"><a name="2">2</a>Men Gud sagde i et Nattesyn til Israel: "Jakob, Jakob!" Og han svarede: "Se, her er jeg!"</span> <span class="verse"><a name="3">3</a>Da sagde han: "Jeg er Gud, din Faders Gud, vær ikke bange for at drage ned til Ægypten, thi jeg vil gøre dig til et stort Folk der;</span> <span class="verse"><a name="4">4</a>jeg vil selv drage med dig til Ægypten, og jeg vil også føre dig tilbage, og Josef skal lukke dine Øjne!"</span> <span class="verse"><a name="5">5</a>Da brød Jakob op fra Be'ersjeba; og Israels Sønner satte deres Fader Jakob og deres Børn og Kvinder på de Vogne, Farao havde sendt til at hente ham på.</span> <span class="verse"><a name="6">6</a>Og de tog deres Kvæg og al deres Ejendom, som de havde erhvervet sig i Kana'ans Land, og drog til Ægypten, Jakob og alt hans Afkom med ham;</span> <span class="verse"><a name="7">7</a>således bragte han sine Sønner og Sønnesønner, sine Døtre og Sønnedøtre og alt sit Afkom med sig til Ægypten.</span> <span class="verse"><a name="8">8</a>Følgende er Navnene på Israels Sønner, der kom til Ægypten, Jakob og hans Sønner: Ruben, Jakobs førstefødte;</span> <span class="verse"><a name="9">9</a>Rubens Sønner Hanok, Pallu. Hezron og Karmi;</span> <span class="verse"><a name="10">10</a>Simeons Sønner Jemuel, Jamin, Ohad, Jakin, Zohar og Kana'anæerkvindens Søn Sjaul;</span> <span class="verse"><a name="11">11</a>Leois Sønner Gerson, Kehat og Merari;</span> <span class="verse"><a name="12">12</a>Judos Sønner Er, Onan, Sjela, Perez og Zera; men Er og Onan døde i Kana'ans Land. Perezs Sønner var Hezron og Hamul.</span> <span class="verse"><a name="13">13</a>Issakars Sønner Tola, Pua, Jasjub og Sjimron;</span> <span class="verse"><a name="14">14</a>Zedulons Sønner Sered, Eloo og Jalel;</span> <span class="verse"><a name="15">15</a>det var Leos Sønner, som hun fødte Jakob i Paddan-Aram; desuden fødte hun ham Datteren Dina; det samlede Tal på hans Sønner og Døtre var tre og tredive.</span> <span class="verse"><a name="16">16</a>Gods Sønner Zifjon, Haggi. Sjuni, Ezbon, Eri, Arodi og Areli.</span> <span class="verse"><a name="17">17</a>Asers Sønner Jimna, Jisjva. Jisjvi og Beria, og deres Søster Sera; og Berias Sønner Heber og Mallkiel;</span> <span class="verse"><a name="18">18</a>det var Sønnerne af Zilpo, som Laban gav sin Datter Lea, og som fødte Jakob dem, seksten i alt;</span> <span class="verse"><a name="19">19</a>Rakels, Jakobs Hustrus, Sønner Josef og Benjamin;</span> <span class="verse"><a name="20">20</a>og Josef fik Børn i Ægypten med Asenat, en Datter af Potifera, Præsten i On: Manasse og Efraim;</span> <span class="verse"><a name="21">21</a>Benjomins Sønner Bela, Beker, Asjbel, Gera, Nåman, Ebi, Rosj, Muppim, Huppim og Ard;</span> <span class="verse"><a name="22">22</a>det var Rakels Sønner, som hun fødte Jakob, fjorten i alt;</span> <span class="verse"><a name="23">23</a>Dons Søn Husjim;</span> <span class="verse"><a name="24">24</a>Noffolis Sønner Jazeel, Guni, Jezer og Sjillem;</span> <span class="verse"><a name="25">25</a>det var Sønnerne af Bilha, som Laban gav Rakel, og som fødte Jakob dem, syv i alt.</span> <span class="verse"><a name="26">26</a>Hele Jakobs Familie, der kom til Ægypten med ham, fraregnet Jakobs Sønnekoner, udgjorde tilsammen seks og tresindstyve;</span> <span class="verse"><a name="27">27</a>og Josefs Sønner, der fødtes ham i Ægypten, var to; alle de af Jakobs Hus, der kom til Ægypten, udgjorde halvfjerdsindstyve.</span> <span class="verse"><a name="28">28</a>Men Juda sendte han i Forvejen til Josef, for at man skulde vise ham Vej til Gosen, og de kom til Gosens Land.</span> <span class="verse"><a name="29">29</a>Da lod Josef spænde for sin Vogn og rejste sin Fader i Møde til Gosen; og da han traf ham, omfavnede han ham og græd længe i hans Arme;</span> <span class="verse"><a name="30">30</a>og Israel sagde til Josef: "Lad mig nu kun dø, da jeg har set dit Ansigt, at du endnu lever!"</span> <span class="verse"><a name="31">31</a>Men Josef sagde til sine Brødre og sin Faders Hus: "Jeg vil drage hen og melde det til Farao og sige til ham: Mine Brødre og min Faders Hus i Kana'an er kommet til mig;</span> <span class="verse"><a name="32">32</a>disse Mænd er Hyrder, thi de driver Kvægavl, og de har bragt deres Småkvæg og Hornkvæg og alt, hvad de ejer, med.</span> <span class="verse"><a name="33">33</a>Når så Farao lader eder kalde og spørger eder, hvad I er,</span> <span class="verse"><a name="34">34</a>skal I sige: Dine Trælle har drevet Kvægavl fra Barnsben af ligesom vore Fædre! for at I kan komme til at bo i Gosens Land. Thi enhver Hyrde er Ægypterne en Vederstyggelighed."</span> </p></div</div></div></body></html>