<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 29</strong></div><p><span class="verse"><a name="1">1</a>Derpå fortsatte Jakob sin Vandring og drog til Østens Børns Land.</span> <span class="verse"><a name="2">2</a>Da fik han Øje på en Brønd på Marken og tre Hjorde af Småkvæg, der var lejrede ved den. Ved den Brønd vandede man Hjordene; og over Hullet lå der en stor Sten,</span> <span class="verse"><a name="3">3</a>som man først væltede bort, når alle Hjordene var samlede, for siden, når Dyrene var vandet, at vælte den på Plads igen.</span> <span class="verse"><a name="4">4</a>Jakob spurgte dem: "Hvor er I fra, Brødre?" De svarede: "Fra Karan!"</span> <span class="verse"><a name="5">5</a>Da spurgte han dem: "Kender I Laban, Nakors Søn?" De svarede: "Ja, ham kender vi godt."</span> <span class="verse"><a name="6">6</a>Han spurgte da: "Går det ham vel? De svarede: "Ja, det går ham vel; se, hans Datter Rakel kommer netop med Hjorden derhenne!"</span> <span class="verse"><a name="7">7</a>Da sagde han: "Det er jo endnu højlys Dag og for tidligt at drive Kvæget sammen; vand Dyrene og før dem ud på Græsgangene!"</span> <span class="verse"><a name="8">8</a>Men de svarede: "Det kan vi ikke, før alle Hyrderne er samlede; først når de vælter Stenen fra Brøndhullet, kan vi vande Dyrene."</span> <span class="verse"><a name="9">9</a>Medens han således stod og talte med dem, var Rakel kommet derhen med sin Faders Hjord, som hun vogtede;</span> <span class="verse"><a name="10">10</a>og så snart Jakob så sin Morbroder Labans Datter Rakel og hans Hjord, gik han hen og væltede Stenen fra Brøndhullet og vandede sin Morbroder Labans Hjord.</span> <span class="verse"><a name="11">11</a>Så kyssede han Rakel og brast i Gråd;</span> <span class="verse"><a name="12">12</a>og han fortalte hende; at han var hendes Faders Frænde, en Søn af Rebekka: Da skyndte hun sig hjem til sin Fader og fortalte ham det"</span> <span class="verse"><a name="13">13</a>og så snart Laban hørte om sin Søstersøn Jakob, løb han ham i Møde, omfavnede og kyssede ham og førte ham hjem til sit Hus. Så fortalte Jakob ham alt, hvad der var sket;</span> <span class="verse"><a name="14">14</a>og Laban sagde: "Ja, du er mit Kød og Blod!" Han blev nu hos ham en Månedstid.</span> <span class="verse"><a name="15">15</a>Så sagde Laban til Jakob: "Skulde du tjene mig for intet fordi du er min Frænde? Sig mig. hvad du vil have i Løn!"</span> <span class="verse"><a name="16">16</a>Nu havde Laban to Døtre; den ældste hed Lea, den yngste Rakel;</span> <span class="verse"><a name="17">17</a>Leas Øjne var matte, men Rakel havde en dejlig Skikkelse og så dejlig ud,</span> <span class="verse"><a name="18">18</a>og Jakob elskede Rakel; derfor sagde han: "Jeg vil tjene dig syv År for din yngste Datter Rakel."</span> <span class="verse"><a name="19">19</a>Laban svarede: "Jeg giver hende hellere til dig end til en fremmed; bliv kun hos mig!"</span> <span class="verse"><a name="20">20</a>Så tjente Jakob syv År for Rakel; og de syntes ham kun nogle få Dage, fordi han elskede hende.</span> <span class="verse"><a name="21">21</a>Derefter sagde Jakob til Laban: "Giv mig min Hustru, nu min Tjenestetid er ude, at jeg kan gå ind til hende!"</span> <span class="verse"><a name="22">22</a>Så indbød Laban alle Mændene på Stedet til Gæstebud.</span> <span class="verse"><a name="23">23</a>Men da Aftenen kom, tog han sin, Datter Lea og bragte hende til ham, og han gik ind til hende.</span> <span class="verse"><a name="24">24</a>Og Laban gav sin Datter Lea sin Trælkvinde Zilpa til Trælkvinde.</span> <span class="verse"><a name="25">25</a>Da det nu om Morgenen viste sig at være Lea, sagde Jakob til Laban: "Hvad er det, du har gjort imod mig? Er det ikke for Rakel, jeg,har tjent hos dig? Hvorfor har, du bedraget mig?"</span> <span class="verse"><a name="26">26</a>Laban svarede: "Det er ikke Skik og Brug her til Lands at give den yngste bort før den ældste;</span> <span class="verse"><a name="27">27</a>men lad nu Bryllupsugen gå til Ende, så vil, jeg også give dig hende, imod at du bliver i min Tjeneste syv År til."</span> <span class="verse"><a name="28">28</a>Det gik Jakob ind på, og da Bryllupsugen var til Ende, gav Laban ham sin Datter Rakel til Hustru.</span> <span class="verse"><a name="29">29</a>Og Laban gav sin Datter Rakel sin Trælkvinde Bilha til Trælkvinde.</span> <span class="verse"><a name="30">30</a>Så gik Jakob også ind til Rakel, og han elskede Rakel højere end Lea. Derpå blev han i Labans Tjeneste syv År til.</span> <span class="verse"><a name="31">31</a>Da HERREN så, at Lea blev tilsidesat, åbnede han hendes Moderliv, medens Rakel var ufrugtbar.</span> <span class="verse"><a name="32">32</a>Så blev Lea frugtsommelig og fødte en Søn, som hun gav Navnet Ruben; thi hun sagde: "HERREN har set til min Ulykke; nu vil min Mand elske mig!"</span> <span class="verse"><a name="33">33</a>Siden blev hun frugtsommelig igen og fødte en Søn;og hun sagde: "HERREN hørte, at jeg var tilsidesat, så gav han mig også ham!" Derfor gav hun ham Navnet Simeon.</span> <span class="verse"><a name="34">34</a>Siden blev hun frugtsommelig igen og fødte en Søn; og hun sagde: "Nu må da endelig min Mand bolde sig til mig, da jeg har født ham tre Sønner." Derfor gav hun ham Navnet Levi.</span> <span class="verse"><a name="35">35</a>Siden blev hun frugtsommelig igen og fødte en Søn; og hun sagde:"Nu vil jeg prise HERREN!" Derfor gav hun ham Navnet Juda. Så fik hun ikke flere Børn.</span> </p></div</div></div></body></html>