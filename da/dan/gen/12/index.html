<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 12</strong></div><p><span class="verse"><a name="1">1</a>HERREN sagde til Abram: "Drag ud fra dit Land, fra din Slægt og din Faders Hus til det Land, jeg vil vise dig;</span> <span class="verse"><a name="2">2</a>så vil jeg gøre dig til et stort Folk, og jeg vil velsigne dig og gøre dit Navn stort. og vær en Velsignelse!</span> <span class="verse"><a name="3">3</a>Jeg vil velsigne dem, der velsigner dig, og forbande dem, der forbander dig; i dig skal alle Jordens Slægter velsignes!"</span> <span class="verse"><a name="4">4</a>Og Abram gik,som HERREN sagde til ham, og Lot gik med ham. Abram var fem og halvfjerdsindstyve År, da han drog fra Karan;</span> <span class="verse"><a name="5">5</a>og Abram tog sin Hustru Saraj og sin Brodersøn Lot og al den Ejendom, de havde samlet sig, og de Folk, de havde vundet sig i Karan, og de gav sig på Vej til Kana'ans Land og nåede derhen.</span> <span class="verse"><a name="6">6</a>Derpå drog Abram gennem Landet til Sikems hellige Sted, til Sandsigerens Træ. Det var dengang Kana'anæerne boede i Landet.</span> <span class="verse"><a name="7">7</a>Men HERREN åbenbarede sig for Abram og sagde til ham: "Dit Afkom giver jeg dette Land!" Da byggede han der et Alter for HERREN. som havde åbenbaret sig for ham.</span> <span class="verse"><a name="8">8</a>Derpå brød han op derfra og drog til Bjergene østen for Betel, og han slog Lejr med Betel mod Vest og Aj mod Øst; og han byggede HERREN et Alter der og påkaldte HERRENs Navn.</span> <span class="verse"><a name="9">9</a>Derpå drog Abram fra Plads til Plads og nåede Sydlandet.</span> <span class="verse"><a name="10">10</a>Der opstod Hungersnød i Landet; og da Hungersnøden i Landet blev trykkende, drog Abram ned til Ægypten for at bo der som fremmed.</span> <span class="verse"><a name="11">11</a>Da han nu nærmede sig Ægypten, sagde han til sin Hustru Saraj: Jeg ved jo, at du er en smuk Kvinde;</span> <span class="verse"><a name="12">12</a>når nu Ægypterne ser dig, og de mener, at du er min Hustru, slår de mig ihjel og lader dig leve;</span> <span class="verse"><a name="13">13</a>sig derfor, at du er min Søster, for at det må gå mig godt, og jeg ikke skal miste Livet for din Skyld!"</span> <span class="verse"><a name="14">14</a>Da han så drog ind i Ægypten, så Ægypterne, at hun var en såre smuk Kvinde;</span> <span class="verse"><a name="15">15</a>og Faraos Stormænd, der så hende, priste hende for Farao, og så blev Kvinden ført til Faraos Hus.</span> <span class="verse"><a name="16">16</a>Men Abram behandlede han godt for hendes Skyld, og han fik Småkvæg, Hornkvæg og Æsler, Trælle og Trælkvinder, Aseninder og Kameler.</span> <span class="verse"><a name="17">17</a>Men HERREN ramte Farao og hans Hus med svære Plager for Abrams Hustru Sarajs Skyld.</span> <span class="verse"><a name="18">18</a>Da lod Farao Abram kalde og sagde: "Hvad har du gjort imod mig! Hvorfor lod du mig ikke vide, at hun er din Hustru?</span> <span class="verse"><a name="19">19</a>Hvorfor sagde du, at hun var din Søster, så at jeg tog hende til Hustru? Se, her har du nu din Hustru, tag hende og gå bort!"</span> <span class="verse"><a name="20">20</a>Og Farao bød sine Mænd følge ham og hans Hustru og al deres Ejendom på Vej;</span> </p></div</div></div></body></html>