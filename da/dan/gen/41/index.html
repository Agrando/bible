<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 41</strong></div><p><span class="verse"><a name="1">1</a>To År senere hændte det, at Farao havde en drøm. Han drømte, at han stod ved Nilen;</span> <span class="verse"><a name="2">2</a>og se, op af Floden steg der syv smukke og fede Køer, som gav sig til at græsse i Engen;</span> <span class="verse"><a name="3">3</a>efter dem steg der syv andre Køer op af Nilen, usle at se til og magre, og de stillede sig ved Siden af de første Køer på Nilens Bred;</span> <span class="verse"><a name="4">4</a>og de usle og magre Køer åd de syv smukke og fede Køer. Så vågnede Farao.</span> <span class="verse"><a name="5">5</a>Men han sov ind og havde en Drøm og så syv tykke og gode Aks skyde frem på et og samme Strå;</span> <span class="verse"><a name="6">6</a>men efter dem volksede der syv golde og vindsvedne Aks frem;</span> <span class="verse"><a name="7">7</a>og de golde Aks slugte de syv tykke og fulde Aks. Så vågnede Farao, og se, det var en Drøm.</span> <span class="verse"><a name="8">8</a>Men om Morgenen var hans Sind uroligt; og han sendte Bud efter alle Ægyptens Tegnsudlæggere og Vismænd og fortalte dem sin Drøm, men ingen kunde tyde den for Farao.</span> <span class="verse"><a name="9">9</a>Da sagde Overmundskænken til Farao: "Jeg må i Dag minde om mine Synder.</span> <span class="verse"><a name="10">10</a>Den Gang Farao vrededes på sine Tjenere og lod dem sætte i Forvaring i Livvagtens Øverstes Hus, mig og Overbageren,</span> <span class="verse"><a name="11">11</a>da drømte vi engang samme Nat hver en Drøm med sin særlige Betydning.</span> <span class="verse"><a name="12">12</a>Sammen med os var der en Hebraisk Yngling, som var Træl hos Livvagtens Øverste, og da vi fortalte ham vore Drømme, tydede han dem for os, hver på sin Måde;</span> <span class="verse"><a name="13">13</a>og som han tydede dem for os, således gik det: Jeg blev indsat i mit Embede, og Bageren blev hængt."</span> <span class="verse"><a name="14">14</a>Da sendte Farao Bud efter Josef, og man fik ham hurtigt ud af Fangehullet; og efter at have ladet sig rage og skiftet Klæder fremstillede han sig for Farao.</span> <span class="verse"><a name="15">15</a>Så sagde Farao til Josef: "Jeg har haft en Drøm, som ingen kan tyde; og nu har jeg hørt om dig, at du kun behøver at høre en Drøm, så kan du tyde den."</span> <span class="verse"><a name="16">16</a>Josef svarede Farao: "Ikke jeg men Gud vil give Farao et gunstigt Svar!"</span> <span class="verse"><a name="17">17</a>Da sagde Farao til Josef: "Jeg drømte, at jeg stod på Nilens Bred;</span> <span class="verse"><a name="18">18</a>og se, op af Floden steg der syv fede og smukke Køer, som gav sig til at græsse i Engen;</span> <span class="verse"><a name="19">19</a>efter dem steg der syv andre Køer op, ringe, såre usle og magre, så usle Dyr har jeg ikke set nogensteds i Ægypten;</span> <span class="verse"><a name="20">20</a>og de magre og usle Køer åd de syv første, fede Køer;</span> <span class="verse"><a name="21">21</a>men da de havde slugt dem, var det ikke til at kende på dem; de så lige så usle ud som før. Så vågnede jeg.</span> <span class="verse"><a name="22">22</a>Men jeg sov atter ind og så i Drømme syv fulde og gode Aks skyde frem på et og samme Strå;</span> <span class="verse"><a name="23">23</a>men efter dem voksede der syv udtørrede, golde og vindsvedne Aks frem,</span> <span class="verse"><a name="24">24</a>og de golde Aks slugte de syv gode Aks. Det fortalte jeg mine Tegnsudlæggere, men ingen kunde forklare mig det."</span> <span class="verse"><a name="25">25</a>Da sagde Josef til Farao: "Faraos Drømme betyder begge det samme, og Gud har kundgjort Farao, hvad han vil gøre.</span> <span class="verse"><a name="26">26</a>De syv gode Køer betyder syv År; de syv gode Aks betyder ligeledes syv År; det er en og samme Drøm.</span> <span class="verse"><a name="27">27</a>Og de syv magre og usle Køer, der steg op efter dem, betyder syv År, og de syv golde og vindsvedne Aks betyder syv Hungersnødsår.</span> <span class="verse"><a name="28">28</a>Det var det, jeg mente, når jeg sagde til Farao: Hvad Gud vil gøre, har han ladet Farao skue!</span> <span class="verse"><a name="29">29</a>Se, der kommer syv År med stor Overflod i hele Ægypten;</span> <span class="verse"><a name="30">30</a>men efter dem kommer der syv Hungersnødsår, og man skal gemme al Overfloden i Ægypten; og Hungersnøden skal hærge Jorden,</span> <span class="verse"><a name="31">31</a>så man intet mærker til Overfloden på Jorden på Grund af den påfølgende Hungersnød; thi den bliver såre hård.</span> <span class="verse"><a name="32">32</a>Men at Drømmen gentog sig to Gange for Farao, betyder, at Sagen er fast besluttet af Gud, og at han snart vil lade det ske.</span> <span class="verse"><a name="33">33</a>Men nu skulde Farao udse sig en indsigtsfuld og klog Mand og sætte ham over Ægypten,</span> <span class="verse"><a name="34">34</a>og Farao skulde tage og indsætte Tilsynsmænd over Landet og opkræve Femtedelen af Ægyptens Afgrøde i Overflodens syv År;</span> <span class="verse"><a name="35">35</a>og de skal samle al Afgrøden fra de gode År, der kommer, og oplagre Høsten som Faraos Eje og bringe Afgrøden under Lås og Lukke i Byerne,</span> <span class="verse"><a name="36">36</a>for at Afgrøden kan tjene til Forråd for Landet i Hungersnødens syv År, som skal komme over Ægypten, at ikke Landet skal gå til Grunde ved Hungersnøden."</span> <span class="verse"><a name="37">37</a>Både Farao og alle hans Tjenere syntes godt om den Tale,</span> <span class="verse"><a name="38">38</a>og Farao sagde til sine Tjenere: "Hvor finder vi en Mand, i hvem Guds Ånd er som i ham?"</span> <span class="verse"><a name="39">39</a>Og Farao sagde til Josef: "Efter at Gud har åbenbaret dig alt dette. kan ingen måle sig med dig i Indsigt og Kløgt;</span> <span class="verse"><a name="40">40</a>du skal forestå mit Hus, og efter dit Ord skal alt mit Folk rette sig; kun Tronen vil jeg have forud for dig."</span> <span class="verse"><a name="41">41</a>Og Farao sagde til Josef: "Så sætter jeg dig nu over hele Ægypten!"</span> <span class="verse"><a name="42">42</a>Og Farao tog Seglringen af sin Hånd og satte den på Josefs, klædte ham i fine Linnedklæder og hængte Guldkæden om hans Hals:</span> <span class="verse"><a name="43">43</a>han lod ham køre i sin næstbedste Vogn, og de råbte Abrek for ham. Således satte han ham over hele Ægypten.</span> <span class="verse"><a name="44">44</a>Og Farao sagde til Josef: "Jeg er Farao, men uden dit Minde skal ingen røre Hånd eller Fod nogensteds i Ægypten!"</span> <span class="verse"><a name="45">45</a>Derpå gav Farao Josef Navnet Zafenat Panea, og han lod ham ægte Asenat, en Datter af Præsten Potifera i On; og Josef drog omkring i Ægypten.</span> <span class="verse"><a name="46">46</a>Josef var tredive År gammel. da han stededes for Farao, Ægyptens Konge. Så forlod Josef Farao og drog omkring i hele Ægypten.</span> <span class="verse"><a name="47">47</a>Og Landet bar i bugnende Fylde i Overflodens syv År;</span> <span class="verse"><a name="48">48</a>og Josef samlede al Afgrøden i de syv År, i hvilke der var Overflod i Ægypten, og bragte den til Byerne; i hver By samlede han Afgrøden fra Markerne der omkring.</span> <span class="verse"><a name="49">49</a>Således ophobede Josef Korn i vældig Mængde, som Havets Sand, indtil man opgav at måle det, da det ikke var til at måle.</span> <span class="verse"><a name="50">50</a>Før Hungersnødens År kom. fik Josef to Sønner med Asenat, Præsten i On Potiferas Datter;</span> <span class="verse"><a name="51">51</a>og Josef gav den førstefødte Navnet Manasse, thi han sagde: "Gud har ladet mig glemme al min Møje og hele min Faders Hus."</span> <span class="verse"><a name="52">52</a>Og den anden gav han Navnet Efraim, thi han sagde: "Gud har givet mig Livsfrugt i min Elendigheds Land."</span> <span class="verse"><a name="53">53</a>Da Overflodens syv År, som kom over Ægypten, var omme,</span> <span class="verse"><a name="54">54</a>begyndte Hungersnødens syv År, som Josef havde sagt; og der opstod Hungersnød i alle Lande, men i hele Ægypten var der Brød.</span> <span class="verse"><a name="55">55</a>Så hungrede hele Ægypten; og Folket råbte til Farao om Brød; men Farao sagde til alle Ægypterne: "Gå til Josef og gør, hvad han siger eder!"</span> <span class="verse"><a name="56">56</a>Og der var Hungersnød over hele Jorden. Da åbnede Josef for alle Kornlagrene og solgte Korn til Ægypterne; men Hungersnøden tog til i Ægypten;</span> <span class="verse"><a name="57">57</a>og Alverden kom til Ægypten for at købe Korn hos Josef; thi Hungersnøden tog til over hele Jorden.</span> </p></div</div></div></body></html>