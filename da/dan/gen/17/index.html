<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 17</strong></div><p><span class="verse"><a name="1">1</a>Da Abram var ni og halvfemsindstyve År gammel, åbenbarede HERREN sig for ham og sagde til ham: "Jeg er Gud den Almægtige; vandre for mit Åsyn og vær ustraffelig,</span> <span class="verse"><a name="2">2</a>så vil jeg oprette min Pagt mellem mig og dig og give dig et overvættes stort Afkom!"</span> <span class="verse"><a name="3">3</a>Da faldt Abram på sit Ansigt, og Gud sagde til ham:</span> <span class="verse"><a name="4">4</a>"Fra min Side er min Pagt med dig, at du skal blive Fader til en Mængde Folk;</span> <span class="verse"><a name="5">5</a>derfor skal dit Navn ikke mere være Abram, men du skal hedde Abraham, thi jeg gør dig til Fader til en Mængde Folk.</span> <span class="verse"><a name="6">6</a>Jeg vil gøre dig overvættes frugtbar og lade dig blive til Folk, og Konger skal nedstamme fra dig.</span> <span class="verse"><a name="7">7</a>Jeg opretter min Pagt mellem mig og dig og dit Afkom efter dig fra Slægt til Slægt, og det skal være en evig Pagt, at jeg vil være din Gud og efter dig dit Afkoms Gud;</span> <span class="verse"><a name="8">8</a>og jeg giver dig og dit Afkom efter dig din Udlændigheds Land, hele Kana'ans Land, til evigt Eje, og jeg vil være deres Gud!"</span> <span class="verse"><a name="9">9</a>Derpå sagde Gud til Abraham: "Men du på din Side skal holde min Pagt, du og dit Afkom efter dig fra Slægt til Slægt;</span> <span class="verse"><a name="10">10</a>og dette er min Pagt, som I skal holde, Pagten mellem mig og eder, at alt af Mandkøn hos eder skal omskæres.</span> <span class="verse"><a name="11">11</a>I skal omskæres på eders Forhud, det skal være et Pagtstegn mellem mig og eder;</span> <span class="verse"><a name="12">12</a>otte Dage gamle skal alle af Mandkøn omskæres hos eder i alle kommende Slægter, både de hjemmefødte Trælle og de, som er købt, alle fremmede, som ikke hører til dit Afkom;</span> <span class="verse"><a name="13">13</a>omskæres skal både dine hjemmefødte og dine købte. Min Pagt på eders Legeme skal være en evig Pagt!</span> <span class="verse"><a name="14">14</a>Men de uomskårne, det af Mandkøn, der ikke Ottendedagen omskæres på Forhuden, de skal udryddes af deres Folk; de har brudt min Pagt!"</span> <span class="verse"><a name="15">15</a>Endvidere sagde Gud til Abraham: "Din Hustru Saraj skal du ikke mere kalde Saraj, hendes Navn skal være Sara;</span> <span class="verse"><a name="16">16</a>jeg vil velsigne hende og give dig en Søn også ved hende; jeg vil velsigne hende, og hun skal blive til Folk, og Folkeslags Konger skal nedstamme fra hende!"</span> <span class="verse"><a name="17">17</a>Da faldt Abraham på sit Ansigt og lo, idet han tænkte: "Kan en hundredårig få Børn, og kan Sara med sine halvfemsindstyve År føde en Søn?"</span> <span class="verse"><a name="18">18</a>Abraham sagde derfor til Gud: "Måtte dog Ismael leve for dit Åsyn!"</span> <span class="verse"><a name="19">19</a>Men Gud sagde: "Nej, din Ægtehustru Sara skal føde dig en Søn, som du skal kalde Isak; med ham vil jeg oprette min Pagt, og det skal være en evig Pagt, der skal gælde hans Afkom efter ham!</span> <span class="verse"><a name="20">20</a>Men hvad Ismael angår, har jeg bønhørt dig: jeg vil velsigne ham og gøre ham frugtbar og give ham et overvættes talrigt Afkom; tolv Stammehøvdinger skal han avle, og jeg vil gøre ham til et stort Folk.</span> <span class="verse"><a name="21">21</a>Men min Pagt opretter jeg med Isak, som Sara skal føde dig om et År ved denne Tid."</span> <span class="verse"><a name="22">22</a>Så hørte han op at tale med ham; og Gud steg op fra Abraham.</span> <span class="verse"><a name="23">23</a>Da tog Abraham sin Søn Ismael og alle sine hjemmefødte og de købte, alt af Mandkøn i Abrahams Hus, og omskar selvsamme Dag deres Forhud, således som Gud havde pålagt ham.</span> <span class="verse"><a name="24">24</a>Abraham var ni og halvfemsindstyve År, da han blev omskåret på sin Forhud;</span> <span class="verse"><a name="25">25</a>og hans Søn Ismael var tretten År, da han blev omskåret på sin Forhud.</span> <span class="verse"><a name="26">26</a>Selvsamme Dag blev Abraham og hans Søn Ismael omskåret;</span> <span class="verse"><a name="27">27</a>og alle Mænd i hans Hus, både de hjemmefødte og de, der var købt, de fremmede, blev omskåret tillige med ham.</span> </p></div</div></div></body></html>