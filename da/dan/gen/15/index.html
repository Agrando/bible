<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 15</strong></div><p><span class="verse"><a name="1">1</a>Nogen Tid efter kom HERRENS Ord til Abram i et Syn således: "Frygt ikke, Abram, jeg er dit Skjold; din Løn skal blive såre stor!"</span> <span class="verse"><a name="2">2</a>Men Abram svarede: "Herre", HERRE, hvad kan du give mig, når jeg dog går barnløs bort, og en Mand fra Damaskus, Eliezer, skal arve mit Hus."</span> <span class="verse"><a name="3">3</a>Og Abram sagde: "Du har jo intet Afkom givet mig, og se, min Hustræl kommer til at arve mig!"</span> <span class="verse"><a name="4">4</a>Og se, HERRENs Ord kom til ham således: "Han kommer ikke til at arve dig, men den, der udgår af dit Liv, han skal arve dig."</span> <span class="verse"><a name="5">5</a>Derpå førte han ham ud i det fri og sagde: "Se op mod Himmelen og prøv, om du kan tælle Stjernerne!" Og han sagde til ham: "Således skal dit Afkom blive!"</span> <span class="verse"><a name="6">6</a>Da troede Abram HERREN, og han regnede ham det til Retfærdighed.</span> <span class="verse"><a name="7">7</a>Derpå sagde han til ham: "Jeg er HERREN, som førte dig bort fra Ur Kasdim for at give dig dette Land i Eje!"</span> <span class="verse"><a name="8">8</a>Men han svarede: "Herre, HERRE, hvorpå kan jeg kende, at jeg skal få det i Eje?"</span> <span class="verse"><a name="9">9</a>Da sagde han til ham: "Tag mig en treårs Kvie, en treårs Ged og en treårs Væder, en Turteldue og en Småfugl!"</span> <span class="verse"><a name="10">10</a>Så tog han alle disse Dyr skar dem midt over og lagde Halvdelene over for hinanden; dog skar han ikke Fuglene over.</span> <span class="verse"><a name="11">11</a>Da slog der Rovfugle ned på de døde Kroppe, men Abram skræmmede dem bort.</span> <span class="verse"><a name="12">12</a>Da Solen så var ved at gå ned, faldt der Dvale over Abram, og se, Rædsel faldt over ham, et stort Mørke.</span> <span class="verse"><a name="13">13</a>Og han sagde til Abram: "Vide skal du, at dit Afkom skal bo som fremmede i et Land, der ikke er deres eget; de skal trælle for dem og mishandles af dem i 400 År.</span> <span class="verse"><a name="14">14</a>Dog vil jeg også dømme det Folk, de kommer til at trælle for, og siden skal de vandre ud med meget Gods.</span> <span class="verse"><a name="15">15</a>Men du skal fare til dine Fædre i Fred og blive jordet i en god Alderdom.</span> <span class="verse"><a name="16">16</a>I fjerde Slægtled skal de vende tilbage hertil; thi endnu er Amoriternes Syndeskyld ikke fuldmoden."</span> <span class="verse"><a name="17">17</a>Da Solen var gået ned og Mørket faldet på, viste der sig en rygende Ovn med en flammende Ildslue, der skred frem mellem de sønderskårne Kroppe.</span> <span class="verse"><a name="18">18</a>På den Dag sluttede HERREN Pagt med Abram, idet han sagde: "Dit Afkom giver jeg dette Land fra Ægyptens Bæk til den store Flod, Eufratfloden,</span> <span class="verse"><a name="19">19</a>det er Keniterne, Henizziterne, Kadmoniterne,</span> <span class="verse"><a name="20">20</a>Hetiterne, Perizziterne, Refaiterne,</span> <span class="verse"><a name="21">21</a>Amoriterne, Kana'anæerne, Girgasjiterne, Hivviterne og Jebusiterne."</span> </p></div</div></div></body></html>