<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 6</strong></div><p><span class="verse"><a name="1">1</a>Da nu Menneskene begyndte at blive talrige på Jorden og der fødtes dem Døtre,</span> <span class="verse"><a name="2">2</a>fik Gudssønnerne Øje på Menneskedøtrenes Skønhed, og de tog: så mange af dem, som de lystede, til Hustruer.</span> <span class="verse"><a name="3">3</a>Da sagde HERREN: "Min Ånd: skal ikke for evigt blive i Menneskene, eftersom de jo dog er Kød; deres Dage skal være 120 År."</span> <span class="verse"><a name="4">4</a>I hine Dage, da Gudssønnerne gik ind til Menneskedøtrene og disse fødte dem Børn men også senere hen i Tiden - levede Kæmperne på Jorden. Det er Heltene, hvis Ry når tilbage til Fortids Dage.</span> <span class="verse"><a name="5">5</a>Men HERREN så, at Menneskenes, Ondskab tog til på Jorden, og at deres Hjerters Higen og Tragten kun var ond Dagen lang.</span> <span class="verse"><a name="6">6</a>Da angrede HERREN, at han havde gjort Menneskene på Jorden, og det. skar ham i Hjertet.</span> <span class="verse"><a name="7">7</a>Og HERREN sagde: "Jeg vil udslette Menneskene, som jeg har skabt, af Jordens Flade, både Mennesker, Kvæg, Kryb og Himmelens, Fugle, thi jeg angrer, at jeg gjorde dem!"</span> <span class="verse"><a name="8">8</a>Men Noa fandt Nåde for HERRENs Øjne</span> <span class="verse"><a name="9">9</a>Dette er Noas Slægtebog. Noa var en retfærdig, ustraffelig Mand blandt sine samtidige; Noa vandrede med Gud.</span> <span class="verse"><a name="10">10</a>Noa avlede tre Sønner: Sem, Kam og Jafet.</span> <span class="verse"><a name="11">11</a>Men Jorden fordærvedes for Guds Øjne, og Jorden blev fuld af Uret;</span> <span class="verse"><a name="12">12</a>og Gud så til Jorden, og se, den var fordærvet, thi alt Kød havde fordærvet sin Vej på Jorden.</span> <span class="verse"><a name="13">13</a>Da sagde Gud til Noa: "Jeg har besluttet at gøre Ende på alt Kød, fordi Jorden ved deres Skyld et fuld af Uret; derfor vil jeg nu udrydde dem af Jorden.</span> <span class="verse"><a name="14">14</a>Men du skal gøre dig en Ark af Gofertræ og indrette den med Rum ved Rum og overstryge den med Beg både indvendig og udvendig;</span> <span class="verse"><a name="15">15</a>og således skal du bygge Arken: Den skal være 300 Alen lang,</span> <span class="verse"><a name="16">16</a>du skal anbringe Taget på Arken, og det skal ikke rage længer ud end een Alen fra oven; på Arkens Side skal du sætte Døren, og du skal indrette den med et nederste, et mellemste og et øverste Stokværk.</span> <span class="verse"><a name="17">17</a>Se, jeg bringer nu Vandfloden over Jorden for at udrydde alt Kød under Himmelen, som har Livsånde; alt, hvad der er på Jorden, skal forgå.</span> <span class="verse"><a name="18">18</a>Men jeg vil oprette min Pagt med dig. Du skal gå ind i Arken med dine Sønner, din Hustru og dine Sønnekoner:</span> <span class="verse"><a name="19">19</a>og af alle Dyr, af alt Kød skal du bringe et Par af hver Slags ind i Arken for at holde dem i Live hos dig. Han og Hundyr skal det være,</span> <span class="verse"><a name="20">20</a>af Fuglene efter deres Arter, af Kvæget efter dets Arter og af alt Jordens Kryb efter dets Arter; Par for Par skal de gå ind til dig for at holdes i Live.</span> <span class="verse"><a name="21">21</a>Og du skal indsamle et Forråd af alle Slags Levnedsmidler, for at det kan tjene dig og dem til Føde."</span> <span class="verse"><a name="22">22</a>Og Noa gjorde ganske som Gud havde pålagt ham; således gjorde han.</span> <span class="verse"><a name="23">23</a>Alen bred og 30 Alen høj;</span> </p></div</div></div></body></html>