<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 3</strong></div><p><span class="verse"><a name="1">1</a>Men Slangen var træskere end alle Markens andre Dyr, som Gud HERREN havde gjort og den sagde til Kvinden: "Mon Gud virkelig ham sagt: I må ikke spise af noget Træ i Haven?"</span> <span class="verse"><a name="2">2</a>Kvinden svarede: "Vi har Lov at spise af Frugten på Havens Træer;</span> <span class="verse"><a name="3">3</a>kun af Frugten fra Træet midt i Haven, sagde Gud, må I ikke spise, ja, I må ikke røre derved, thi så skal I dø!"</span> <span class="verse"><a name="4">4</a>Da sagde Slangen til Kvinden: "I skal ingenlunde dø;</span> <span class="verse"><a name="5">5</a>men Gud ved, at når I spiser deraf, åbnes eders Øjne, så I blive som Gud til at kende godt og ondt!"</span> <span class="verse"><a name="6">6</a>Kvinden blev nu var, at Træet var godt at spise af, en Lyst for Øjnene og godt at få Forstand af; og hun tog af dets Frugt og spiste og gav også sin Mand, der stod hos hende, og han spiste.</span> <span class="verse"><a name="7">7</a>Da åbnedes begges Øjne, og de kendte, at de var nøgne. Derfor syede de Figenblade sammen og bandt dem om sig.</span> <span class="verse"><a name="8">8</a>Da Dagen blev sval, hørte de Gud HERREN vandre i Haven, og Adam og hans Hustru skjulte sig for ham inde mellem Havens Træer.</span> <span class="verse"><a name="9">9</a>Da kaldte Gud HERREN på Adam og råbte: "Hvor er du?"</span> <span class="verse"><a name="10">10</a>Han svarede: "Jeg hørte dig i Haven og blev angst, fordi jeg var nøgen, og så skjulte jeg mig!"</span> <span class="verse"><a name="11">11</a>Da sagde han: "Hvem fortalte dig, at du var nøgen. Mon du har spist af det Træ, jeg sagde, du ikke måtte spise af?"</span> <span class="verse"><a name="12">12</a>Adam svarede: "Kvinden, som du satte ved min Side, gav mig af Træet, og så spiste jeg."</span> <span class="verse"><a name="13">13</a>Da sagde Gud HERREN til Kvinde: "Hvad har du gjort!" Kvinden svarede: "Slangen forførte mig, og så spiste jeg."</span> <span class="verse"><a name="14">14</a>Da sagde Gud HERREN til Slangen: "Fordi du har gjort dette, være du forbandet blandt al Kvæget og blandt alle Markens Dyr! På din Bug skal du krybe, og Støv skal du æde alle dit Livs Dage!</span> <span class="verse"><a name="15">15</a>Jeg sætter Fjendskab mellem dig og Kvinden, mellem din Sæd og hendes Sæd; den skal knuse dit Hoved, og du skal hugge den i Hælen!"</span> <span class="verse"><a name="16">16</a>Til Kvinden sagde han: "Jeg vil meget mangfoldiggøre dit Svangerskabs Møje; med Smerte skal du føde Børn; men til din Mand skal din Attrå være, og han skal herske over dig!"</span> <span class="verse"><a name="17">17</a>Og til Adam sagde han: "Fordi du lyttede til din Hustrus Tale og spiste af Træet, som jeg sagde, du ikke måtte spise af, skal Jorden være forbandet for din Skyld; med Møje skal du skaffe dig Føde af den alle dit Livs Dage;</span> <span class="verse"><a name="18">18</a>Torn og Tidsel skal den bære dig, og Markens Urter skal være din Føde;</span> <span class="verse"><a name="19">19</a>i dit Ansigts Sved skal du spise dit Brød, indtil du vender tilbage til Jorden; thi af den er du taget; ja, Støv er du, og til Støv skal du vende tilbage!"</span> <span class="verse"><a name="20">20</a>Men Adam kaldte sin Hustru Eva, thi hun blev Moder til alt levende.</span> <span class="verse"><a name="21">21</a>Derpå gjorde Gud HERREN Skindkjortlet til Adam og hans Hustru og klædte dem dermed.</span> <span class="verse"><a name="22">22</a>Men Gud HERREN sagde: "Se, Mennesket er blevet som en af os til at kende godt og ondt. Nu skal han ikke række Hånden ud og tage også af Livets Træ og spise og leve evindelig!"</span> <span class="verse"><a name="23">23</a>Så forviste Gud HERREN ham fra Edens Have, for at han skulde dyrke Jorden, som han var taget af;</span> <span class="verse"><a name="24">24</a>og han drev Mennesket ud, og østen for Edens Have satte han Keruberne med det glimtende Flammesværd til at vogte Vejen til Livets Træ.</span> </p></div</div></div></body></html>