<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 9</strong></div><p><span class="verse"><a name="1">1</a>Derpå velsignede Gud Noa og hans Sønner og sagde til dem: Bliv frugtbare og mangfoldige og opfyld Jorden!</span> <span class="verse"><a name="2">2</a>Frygt for eder og Rædsel for eder skal være over alle Jordens vildtlevende Dyr og alle Himmelens Fugle og i alt, hvad Jorden vrimler med, og i alle Havets Fisk; i eders Hånd er de givet!</span> <span class="verse"><a name="3">3</a>Alt, hvad der rører sig og lever, skal tjene eder til Føde; ligesom de grønne Urter giver jeg eder det alt sammen.</span> <span class="verse"><a name="4">4</a>Dog Kød med Sjælen, det er Blodet, må I ikke spise!</span> <span class="verse"><a name="5">5</a>Men for eders eget Blod kræver jeg Hævn; af ethvert Dyr kræver jeg Hævn for det, og af Menneskene indbyrdes kræver jeg Hævn for Menneskenes Liv.</span> <span class="verse"><a name="6">6</a>Om nogen udøser Menneskers Blod, ved Mennesker skal hans Blod udøses, thi i sit Billede gjorde Gud Menneskene.</span> <span class="verse"><a name="7">7</a>Men I skal blive frugtbare og mangfoldige! Opfyld Jorden og gør eder til Herre over den!"</span> <span class="verse"><a name="8">8</a>Derpå sagde Gud til Noa og hans Sønner:</span> <span class="verse"><a name="9">9</a>"Se, jeg opretter min Pagt med eder og eders Efterkommere efter eder</span> <span class="verse"><a name="10">10</a>og med hvert levende Væsen, som er hos eder, Fuglene, Kvæget og alle Jordens vildtlevende Dyr, alt, hvad der gik ud af Arken, alle Jordens Dyr;</span> <span class="verse"><a name="11">11</a>jeg opretter min Pagt med eder og lover, at aldrig mere skal alt Kød udryddes af Flodens Vande, og aldrig mere skal der komme en Vandflod for at ødelægge Jorden!"</span> <span class="verse"><a name="12">12</a>Fremdeles sagde Gud: "Dette er Tegnet på den Pagt, jeg til evige Tider opretter mellem mig og eder og hvert levende Væsen, som er hos eder:</span> <span class="verse"><a name="13">13</a>Min Bue sætter jeg i Skyen, og den skal være Pagtstegn mellem mig og Jorden!</span> <span class="verse"><a name="14">14</a>Når jeg trækker Skyer sammen over Jorden, og Buen da viser sig i Skyerne,</span> <span class="verse"><a name="15">15</a>vil jeg komme den Pagt i Hu, som består mellem mig og eder og hvert levende Væsen, det er alt Kød, og Vandet skal ikke mere blive til en Vandflod, som ødelægger alt Kød.</span> <span class="verse"><a name="16">16</a>Når Buen da står i Skyerne, vil jeg se hen til den og ihukomme den evige Pagt mellem Gud og hvert levende Væsen, det er alt Kød på Jorden."</span> <span class="verse"><a name="17">17</a>Og Gud sagde til Noa: "Det er Tegnet på den Pagt, jeg opretter imellem mig og alt Kød på Jorden!"</span> <span class="verse"><a name="18">18</a>Noas Sønner, der gik ud af Arken, var Sem, Kam og Jafet; Kam var Fader til Kana'an;</span> <span class="verse"><a name="19">19</a>det var Noas tre Sønner, og fra dem stammer hele Jordens Befolkning.</span> <span class="verse"><a name="20">20</a>Noa var Agerdyrker og den første, der plantede en Vingård.</span> <span class="verse"><a name="21">21</a>Da han nu drak af Vinen, blev han beruset og blottede sig inde i, sit Telt.</span> <span class="verse"><a name="22">22</a>Da så Kana'ans Fader Kam sin Faders Blusel og gik ud og fortalte sine Brødre det;</span> <span class="verse"><a name="23">23</a>men Sem og Jafet tog Kappen, lagde den på deres Skuldre og gik baglæns ind og tildækkede deres Faders Blusel med bortvendte Ansigter, så de ikke så deres Faders Blusel.</span> <span class="verse"><a name="24">24</a>Da Noa vågnede af sin Rus og fik at vide, hvad hans yngste Søn havde gjort ved ham,</span> <span class="verse"><a name="25">25</a>sagde han: "Forbandet være Kana'an, Trælles Træl blive han for sine Brødre!"</span> <span class="verse"><a name="26">26</a>Fremdeles sagde han: "Lovet være HERREN, Sems Gud, og Kana'an blive hans Træl!</span> <span class="verse"><a name="27">27</a>Gud skaffe Jafet Plads, at han må bo i Sems Telte; og Kana'an blive hans Træl!"</span> <span class="verse"><a name="28">28</a>Noa levede 350 År efter Vandfloden;</span> <span class="verse"><a name="29">29</a>således blev Noas fulde Levetid 950 År, og derpå døde han.</span> </p></div</div></div></body></html>