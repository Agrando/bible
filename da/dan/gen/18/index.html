<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 18</strong></div><p><span class="verse"><a name="1">1</a>Siden åbenbarede HERREN sig for ham ved Mamres Lund, engang han sad i Teltdøren på den hedeste Tid af Dagen.</span> <span class="verse"><a name="2">2</a>Da han så op, fik han Øje på tre Mænd, der stod foran ham. Så snart han fik Øje på dem, løb han dem i Møde fra Teltdøren, bøjede sig til Jorden</span> <span class="verse"><a name="3">3</a>og sagde: "Herre, hvis jeg har fundet Nåde for dine Øjne, så gå ikke din Træl forbi!</span> <span class="verse"><a name="4">4</a>Lad der blive hentet lidt Vand, så I kan tvætte eders Fødder og hvile ud under Træet.</span> <span class="verse"><a name="5">5</a>Så vil jeg bringe et Stykke Brød, for at I kan styrke eder; siden kan I drage videre - da eders Vej nu engang har ført eder forbi eders Træl!" De svarede: "Gør, som du siger!"</span> <span class="verse"><a name="6">6</a>Da skyndte Abraham sig ind i Teltet til Sara og sagde: "Tag hurtigt tre Mål fint Mel, ælt det og bag Kager deraf!"</span> <span class="verse"><a name="7">7</a>Så ilede han ud til Kvæget, tog en fin og lækker Kalv og gav den til Svenden, og han tilberedte den i Hast.</span> <span class="verse"><a name="8">8</a>Derpå tog han Surmælk og Sødmælk og den tilberedte Kalv, satte det for dem og gik dem til Hånde under Træet, og de spiste.</span> <span class="verse"><a name="9">9</a>Da sagde de til ham: "Hvor er din Hustru Sara?" Han svarede: "Inde i Teltet!"</span> <span class="verse"><a name="10">10</a>Så sagde han: "Næste År ved denne Tid kommer jeg til dig igen, og så har din Hustru Sara en Søn!" Men Sara lyttede i Teltdøren bag ved dem;</span> <span class="verse"><a name="11">11</a>og da Abraham og Sara var gamle og højt oppe i Årene, og det ikke mere gik Sara på Kvinders Vis,</span> <span class="verse"><a name="12">12</a>lo hun ved sig selv og tænkte: "Skulde jeg virkelig føle Attrå. nu jeg er affældig, og min Herre er gammel?"</span> <span class="verse"><a name="13">13</a>Da sagde HERREN til Abraham: "Hvorfor ler Sara og tænker: Skulde jeg virkelig føde en Søn. nu jeg er gammel?</span> <span class="verse"><a name="14">14</a>Skulde noget være umuligt for Herren? Næste År ved denne Tid kommer jeg til dig igen, og så har Sara en Søn!"</span> <span class="verse"><a name="15">15</a>Men Sara nægtede og sagde: "Jeg lo ikke!" Thi hun frygtede.  Men han sagde: "Jo, du lo!"</span> <span class="verse"><a name="16">16</a>Så brød Mændene op derfra hen ad Sodoma til, og Abraham gik med for at følge dem på Vej.</span> <span class="verse"><a name="17">17</a>Men HERREN sagde ved sig selv: "Skulde jeg vel dølge for Abraham, hvad jeg har i Sinde at gøre.</span> <span class="verse"><a name="18">18</a>da Abraham dog skal blive til et stort og mægtigt Folk, og alle Jordens Folk skal velsignes i ham?</span> <span class="verse"><a name="19">19</a>Jeg har jo udvalgt ham, for at han skal pålægge sine Børn og sine Efterkommere at vogte på HERRENs Vej ved at øve Retfærdighed og Ret, for at HERREN kan give Abraham alt, hvad han har forjættet ham."</span> <span class="verse"><a name="20">20</a>Da sagde HERREN: "Sandelig. Skriget over Sodoma og Gomorra er stort, og deres Synd er såre svar.</span> <span class="verse"><a name="21">21</a>Derfor vil jeg stige ned og se. om de virkelig har handlet så galt. som det lyder til efter Skriget over dem, der har nået mig - derom vil jeg have Vished!"</span> <span class="verse"><a name="22">22</a>Da vendte Mændene sig bort derfra og drog ad Sodoma til; men HERREN blev stående foran Abraham.</span> <span class="verse"><a name="23">23</a>Og Abraham trådte nærmere og sagde: "Vil du virkelig udrydde retfærdige sammen med gudløse?</span> <span class="verse"><a name="24">24</a>Måske findes der halvtredsindstyve retfærdige i Byen; vil du da virkelig udrydde dem og ikke tilgive Stedet for de halvtredsindstyve retfærdiges Skyld, som findes derinde.</span> <span class="verse"><a name="25">25</a>Det være langt fra dig at handle således: at ihjelslå retfærdige sammen med gudløse, så de retfærdige får samme Skæbne som de gudløse - det være langt.fra dig! Skulde den, der dømmer hele Jorden, ikke selv øve Ret?"</span> <span class="verse"><a name="26">26</a>Da sagde HERREN: "Dersom jeg finder halvtredsindstyve retfærdige i Sodoma, i selve Byen, vil jeg for deres Skyld tilgive hele Stedet!"</span> <span class="verse"><a name="27">27</a>Men Abraham tog igen til Orde: "Se, jeg har dristet mig til at tale til min Herre, skønt jeg kun er Støv og Aske!</span> <span class="verse"><a name="28">28</a>Måske mangler der fem i de halvtredsindstyve retfærdige - vil du da ødelægge hele Byen for fems Skyld?" Han svarede: "Jeg vil ikke ødelægge Byen, hvis jeg finder fem og fyrretyve i den."</span> <span class="verse"><a name="29">29</a>Men han blev ved at tale til ham: "Måske findes der fyrretyve i den!" Han. svarede: "For de fyrretyves Skyld vil jeg lade det være."</span> <span class="verse"><a name="30">30</a>Men han sagde: "Min Herre må ikke blive vred, men lad mig tale: Måske findes der tredive i den!" Han svarede: "Jeg skal ikke gøre det, hvis jeg finder tredive i den."</span> <span class="verse"><a name="31">31</a>Men han sagde: "Se, jeg har dristet mig til at tale til min Herr: Måske findes de tyve i den!" Han svarede: "For de tyves Skyld vil jeg lade være at ødelægge den."</span> <span class="verse"><a name="32">32</a>Men han sagde: "Min Herre må ikke blive vred, men lad mig kun tale denne ene Gang endnu; måske findes der ti i den!" Han svarede: "For de tis Skyld vil jeg lade være at ødelægge den."</span> <span class="verse"><a name="33">33</a>Da nu HERREN havde talt ud med Abraham, gik han bort; og Abraham vendte tilbage til sin Bolig.</span> </p></div</div></div></body></html>