<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 11</strong></div><p><span class="verse"><a name="1">1</a>Hele Menneskeheden havde eet Tungemål og samme Sprog.</span> <span class="verse"><a name="2">2</a>Da de nu drog østerpå, traf de på en Dal i Sinear, og der slog de sig ned.</span> <span class="verse"><a name="3">3</a>Da sagde de til hverandre: "Kom, lad os stryge Teglsten og brænde dem godt!" De brugte nemlig Tegl som Sten og Jordbeg som Kalk.</span> <span class="verse"><a name="4">4</a>Derpå sagde de: "Kom, lad os bygge os en By og et Tårn, hvis Top når til Himmelen, og skabe os et Navn, for at vi ikke skal spredes ud over hele Jorden!"</span> <span class="verse"><a name="5">5</a>Men HERREN steg ned for at se Byen og Tårnet, som Menneskebørnene byggede,</span> <span class="verse"><a name="6">6</a>og han sagde: "Se, de er eet Folk og har alle eet Tungemål; og når de nu først er begyndt således, er intet, som de sætter sig for, umuligt for dem;</span> <span class="verse"><a name="7">7</a>lad os derfor stige ned og forvirre deres Tungemål der, så de ikke forstår hverandres Tungemål!"</span> <span class="verse"><a name="8">8</a>Da spredte HERREN dem fra det Sted ud over hele Jorden, og de opgav at bygge Byen.</span> <span class="verse"><a name="9">9</a>Derfor kaldte man den Babel, thi der forvirrede HERREN al Jordens Tungemål, og derfra spredte HERREN dem ud over hele Jorden.</span> <span class="verse"><a name="10">10</a>Dette er Sems Slægtebog. Da Sem var 100 År gammel, avlede han Arpaksjad, to År efter Vandfloden;</span> <span class="verse"><a name="11">11</a>og efter at Sem havde avlet Arpaksjad, levede han 500 År og avlede Sønner og Døtre.</span> <span class="verse"><a name="12">12</a>Da Atpaksjad havde levet 35 År, avlede han Sjela;</span> <span class="verse"><a name="13">13</a>og efter at Arpaksjad havde avlet Sjela, levede han 403 År og avlede Sønner og Døtre.</span> <span class="verse"><a name="14">14</a>Da Sjela havde levet 30 År, avlede han Eber;</span> <span class="verse"><a name="15">15</a>og efter at Sjela havde avlet Eber, levede han 403 År og avlede Sønner og Døtre.</span> <span class="verse"><a name="16">16</a>Da Eber havde levet 34 År, avlede han Peleg;</span> <span class="verse"><a name="17">17</a>og efter at Eber havde avlet Peleg, levede han 430 År og avlede Sønner og Døtre.</span> <span class="verse"><a name="18">18</a>Da Peleg havde levet 30 År, avlede han Re'u;</span> <span class="verse"><a name="19">19</a>og efter at Peleg havde avlet Re'u, levede han 209 År og avlede Sønner og Døtre.</span> <span class="verse"><a name="20">20</a>Da Re'u havde levet 32 År, avlede han Serug;</span> <span class="verse"><a name="21">21</a>og efter at Re'u havde avlet Serug, levede han 207 År og avlede Sønner og Døtre.</span> <span class="verse"><a name="22">22</a>Da Serug havde levet 30 År, avlede han Nakor;</span> <span class="verse"><a name="23">23</a>og efter at Serug havde avlet Nakor, levede han 200 År og avlede Sønner og Døtre.</span> <span class="verse"><a name="24">24</a>Da Nakor havde levet 29 År, avlede han Tara;</span> <span class="verse"><a name="25">25</a>og efter at Nakor havde avlet Tara, levede han 119 År og avlede Sønner og Døtre.</span> <span class="verse"><a name="26">26</a>Da Tara havde levet 70 År, avlede han Abram, Nakor og Haran.</span> <span class="verse"><a name="27">27</a>Dette er Taras Slægtebog. Tara avlede Abram, Nako og Haran. Haran avlede Lot.</span> <span class="verse"><a name="28">28</a>Haran døde i sin Fader Taras Levetid i sin Hjemstavn i Ur Kasdim.</span> <span class="verse"><a name="29">29</a>Abram og Nakor tog sig Hustruer; Abrams Hustru hed Saraj, Nakors Milka, en Datter af Haran, Milkas og Jiskas Fader.</span> <span class="verse"><a name="30">30</a>Men Saraj var ufrugtbar og havde ingen Børn.</span> <span class="verse"><a name="31">31</a>Tara tog sin Søn Abram, sin Sønnesøn Lot, Harans Søn, og sin Sønnekone Saraj, hans Søn Abrams Hustru, og førte dem fra Ur Kasdim for at begive sig til Kana'ans Land; men da de kom til Karan, slog de sig ned der.</span> <span class="verse"><a name="32">32</a>Taras Levetid var 205 År; og Tara døde i Karan.</span> </p></div</div></div></body></html>