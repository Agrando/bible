<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 39</strong></div><p><span class="verse"><a name="1">1</a>Da Josef var bragt ned til Ægypten, blev han af Ismaeliterne, der havde bragt ham derned, solgt til Faraos Hofmand Potifar, Livvagtens Øverste, en Ægypter.</span> <span class="verse"><a name="2">2</a>Men HERREN var med Josef, så Lykken fulgte ham. Han var i sin Herre Ægypterens Hus;</span> <span class="verse"><a name="3">3</a>og hans Herre så, at HERREN var med ham, og at HERREN lod alt, hvad han foretog sig, lykkes for ham.</span> <span class="verse"><a name="4">4</a>Således fandt Josef Nåde for hans Øjne og kom til at gå ham til Hånde; og han satte ham over sit Hus og gav alt, hvad han ejede, i hans Hånd;</span> <span class="verse"><a name="5">5</a>og fra det Øjeblik han satte ham over sit Hus og alt, hvad han ejede, velsignede HERREN Ægypterens Hus for Josefs Skyld, og HERRENs Velsignelse hvilede over alt, hvad han ejede, både inde og ude;</span> <span class="verse"><a name="6">6</a>og han betroede alt, hvad han ejede, til Josef, og selv bekymrede han sig ikke om andet end den Mad, han spiste. Men Josef havde en smuk Skikkelse og så godt ud.</span> <span class="verse"><a name="7">7</a>Nu hændte det nogen Tid derefter, at hans Herres Hustru kastede sine Øjne på Josef og sagde: "Kom og lig hos mig!"</span> <span class="verse"><a name="8">8</a>Men han vægrede sig og sagde til sin Herres Hustru: "Se, min Herre bekymrer sig ikke om noget i Huset, men alt, hvad han ejer, har han givet i min Hånd;</span> <span class="verse"><a name="9">9</a>han har ikke større Magt i Huset end jeg, og han har ikke unddraget mig noget som helst undtagen dig, fordi du er hans Hustru hvor skulde jeg da kunne øve denne store Misgerning og synde mod Gud!"</span> <span class="verse"><a name="10">10</a>Og skønt hun Dag efter Dag talte Josef til, vilde han dog ikke føje hende i at ligge hos hende og have med hende at gøre.</span> <span class="verse"><a name="11">11</a>Men en Dag han kom ind i Huset for at gøre sin Gerning, og ingen af Husfolkene var til Stede i Huset,</span> <span class="verse"><a name="12">12</a>greb hun fat i hans Kappe og sagde: "Kom og lig hos mig!"  Men han lod Kappen blive i hendes Hånd og flygtede ud af Huset.</span> <span class="verse"><a name="13">13</a>Da hun nu så, at han havde ladet hende beholde Kappen og var flygtet ud af Huset,</span> <span class="verse"><a name="14">14</a>kaldte hun på sine Husfolk og sagde til dem: "Her kan I se!  Han har bragt os en Hebræer til at drive Spot med os! Han kom ind til mig og vilde ligge hos mig, men jeg råbte af alle Kræfter,</span> <span class="verse"><a name="15">15</a>og da han hørte, at jeg gav mig til at råbe, lod han sin Kappe blive hos mig og flygtede ud af Huset!"</span> <span class="verse"><a name="16">16</a>Så lod hun Kappen blive liggende hos sig, indtil hans Herre kom hjem,</span> <span class="verse"><a name="17">17</a>og sagde så det samme til ham: "Den hebraiske Træl, du bragte os til at drive Spot med os, kom ind til mig;</span> <span class="verse"><a name="18">18</a>men da jeg gav mig til at råbe, lod han sin Kappe blive hos mig og flygtede ud af Huset."</span> <span class="verse"><a name="19">19</a>Da hans Herre hørte sin Hustrus Ord: "Således har din Træl behandlet mig!" blussede Vreden op i ham;</span> <span class="verse"><a name="20">20</a>og Josefs Herre tog ham og kastede ham i Fængsel der, hvor Kongens Fanger sad fængslet. Således kom Josef i Fængsel.</span> <span class="verse"><a name="21">21</a>Men HERREN var med Josef og skaffede ham Yndest og lod ham finde Nåde hos Fængselets Overopsynsmand,</span> <span class="verse"><a name="22">22</a>så at han gav ham Opsyn over alle Fangerne i Fængselet, og han sørgede for alt, hvad der skulde gøres der.</span> <span class="verse"><a name="23">23</a>Fængselets Overopsynsmand førte ikke Tilsyn med noget som helst af, hvad der var lagt i Josefs Hånd, eftersom HERREN var med ham og lod alt, hvad han foretog sig, lykkes.</span> </p></div</div></div></body></html>