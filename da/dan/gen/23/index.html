<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 23</strong></div><p><span class="verse"><a name="1">1</a>Sara levede l27 År, så mange var Saras Leveår.</span> <span class="verse"><a name="2">2</a>Sara døde i Kirjat Arba, det er Hebron, i Kana'ans Land. Så gik Abraham hen og holdt Klage over Sara og begræd hende.</span> <span class="verse"><a name="3">3</a>Og da han havde rejst sig fra sin døde, talte han således til Hetiterne:</span> <span class="verse"><a name="4">4</a>"Jeg er Gæst og fremmed hos eder; men giv mig et Gravsted hos eder, så jeg kan jorde min døde og bringe hende bort fra mit Ansigt!"</span> <span class="verse"><a name="5">5</a>Da svarede Hetiterne Abraham:</span> <span class="verse"><a name="6">6</a>"Hør os, Herre! En Guds Fyrste er du jo iblandt os; jord du din døde i en af vore bedste Grave! Ikke en af os vil nægte dig sin Grav og hindre dig i at jorde din døde."</span> <span class="verse"><a name="7">7</a>Men Abraham stod op og bøjede sig for Hetiterne, Folkene der på Stedet,</span> <span class="verse"><a name="8">8</a>og sagde til dem: "Hvis I samtykker i, at jeg jorder min døde og bringer hende bort fra mit Ansigt, så føj mig i at lægge et godt Ord ind for mig hos Efron, Zohars Søn,</span> <span class="verse"><a name="9">9</a>så han giver mig sin Klippehule i Makpela ved Udkanten af sin Mark; for fuld Betaling skal han i eders Nærværelse give mig den til Gravsted!"</span> <span class="verse"><a name="10">10</a>Men Efron sad blandt Hetiterne; og Hetiten Efron svarede Abraham i Hetiternes Påhør, så mange som gik ind gennem hans Bys Port:</span> <span class="verse"><a name="11">11</a>"Gid min Herre vilde høre mig! Marken giver jeg dig, og Hulen derpå giver jeg dig; i mit Folks Nærværelse giver jeg dig den; jord du kun din døde!"</span> <span class="verse"><a name="12">12</a>Da bøjede Abraham sig for Folkene der på Stedet</span> <span class="verse"><a name="13">13</a>og sagde til Efron i deres Påhør: "Om du blot - gid du dog vilde høre mig! Jeg giver dig, hvad Marken er værd; modtag det dog af mig, så jeg kan jorde min døde der."</span> <span class="verse"><a name="14">14</a>Da sagde Efron til Abraham:</span> <span class="verse"><a name="15">15</a>"Gid min Herre vilde høre mig! Et Stykke Land til 400 Sekel Sølv, hvad har det at sige mellem mig og dig? Jord du kun din døde!"</span> <span class="verse"><a name="16">16</a>Og Abraham forstod Efron og tilvejede ham den Sum, han havde nævnet i Hetiternes Påhør, 400 Sekel Sølv i gangbar Mønt.</span> <span class="verse"><a name="17">17</a>Således gik Efrons Mark i Makpela over for Mamre i hele sin Udstrækning tillige med Klippehulen og alle Træerne på Marken</span> <span class="verse"><a name="18">18</a>over i Abrahams Eje i Hetiternes Næværelse, så mange som gik ind gennem hans Bys Port.</span> <span class="verse"><a name="19">19</a>Derefter jordede Abraham sin Hustru Sara i Klippehulen på Makpelas Mark over for Mamre, det er Hebron, i Kana'ans Land.</span> <span class="verse"><a name="20">20</a>Og Marken med Klippehulen derpå gik fra Hetiterne over til Abraham som Gravsted.</span> </p></div</div></div></body></html>