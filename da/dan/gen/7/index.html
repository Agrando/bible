<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 7</strong></div><p><span class="verse"><a name="1">1</a>Derpå sagde HERREN til Noa: Gå ind i Arken med hele dit Hus, thi dig har jeg fundet retfærdig for mine Øjne i denne Slægt.</span> <span class="verse"><a name="2">2</a>Af alle rene Dyr skal du tage syv Par, Han og Hun, og af alle urene Dyr eet Par, Han og Hun,</span> <span class="verse"><a name="3">3</a>ligeledes af Himmelens Fugle syv Par, Han og Hun, for at de kan forplante sig på hele Jorden.</span> <span class="verse"><a name="4">4</a>Thi om syv Dage vil jeg lade det regne på Jorden i fyrretyve Dage og fyrretyve Nætter og udslette alle Væsener, som jeg har gjort, fra Jordens Flade."</span> <span class="verse"><a name="5">5</a>Og Noa gjorde ganske som HERREN havde pålagt ham.</span> <span class="verse"><a name="6">6</a>Noa var 600 År gammel, da Vandfloden kom over Jorden.</span> <span class="verse"><a name="7">7</a>Noa gik med sine Sønner, sin Hustru og sine Sønnekoner ind i Arken for at undslippe Flodens Vande.</span> <span class="verse"><a name="8">8</a>De rene og de urene Dyr, Fuglene og alt, hvad der kryber på Jorden,</span> <span class="verse"><a name="9">9</a>gik Par for Par ind i Arken til Noa, Han og Hundyr, som Gud havde pålagt Noa.</span> <span class="verse"><a name="10">10</a>Da nu syv Dage var omme, kom Flodens Vande over Jorden;</span> <span class="verse"><a name="11">11</a>i Noas 600de Leveår på den syttende Dag i den anden Måned, den Dag brast det store Verdensdybs Kilder, og Himmelens Sluser åbnedes,</span> <span class="verse"><a name="12">12</a>og Regnen faldt over Jorden i fyrretyve Dage og fyrretyve Nætter.</span> <span class="verse"><a name="13">13</a>Selvsamme Dag gik Noa ind i Arken og med ham hans Sønner Sem, Kam og Jafet, hans Hustru og hans tre Sønnekoner</span> <span class="verse"><a name="14">14</a>og desuden alle vildtlevende Dyr efter deres Arter, alt Kvæg efter dets Arter, alt Kryb på Jorden efter dets Arter og alle Fugle efter deres Arter, alle Fugle, alt, hvad der har Vinger;</span> <span class="verse"><a name="15">15</a>af alt Kød, som har Livsånde, gik Par for Par ind i Arken til Noa;</span> <span class="verse"><a name="16">16</a>Han og Hundyr af alt Kød gik ind, som Gud havde påbudt, og HERREN lukkede efter ham.</span> <span class="verse"><a name="17">17</a>Da kom Vandfloden over Jorden i fyrretyve Dage, og Vandet steg og løftede Arken, så den hævedes over Jorden.</span> <span class="verse"><a name="18">18</a>Og Vandet steg og stod højt over Jorden, og Arken flød på Vandet;</span> <span class="verse"><a name="19">19</a>og Vandet steg og steg over Jorden, så de højeste Bjerge under Himmelen stod under Vand;</span> <span class="verse"><a name="20">20</a>femten Alen stod Vandet over dem, så Bjergene stod helt under Vand.</span> <span class="verse"><a name="21">21</a>Da omkom alt Kød, som rørte sig på Jorden, Fugle, Kvæg, vildtlevende Dyr og alt Kryb på Jorden og alle Mennesker;</span> <span class="verse"><a name="22">22</a>alt, i hvis Næse det var Livets Ånde, alt, hvad der var på det faste Land, døde.</span> <span class="verse"><a name="23">23</a>Således udslettedes alle Væsener, der var på Jordens Flade, Mennesker, Kvæg, Kryb og Himmelens Fugle; de udslettedes af Jorden, og tilbage blev kun Noa og de, der var hos ham i Arken.</span> <span class="verse"><a name="24">24</a>Vandet steg over Jorden i 150 Dage.</span> </p></div</div></div></body></html>