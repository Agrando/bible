<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 13</strong></div><p><span class="verse"><a name="1">1</a>og Abram drog atter med sin Hustru og al sin Ejendom fra Ægypten op til Sydlandet, og Lot drog med ham.</span> <span class="verse"><a name="2">2</a>Abram var meget rig på kvæghjorde, Sølv og Guld;</span> <span class="verse"><a name="3">3</a>og han vandrede fra Lejrplads til Lejrplads og nåede fra Sydlandet til Betel, til det Sted, hvor hans Teltlejr havde stået første Gang, mellem Betel og Aj,</span> <span class="verse"><a name="4">4</a>til det Sted, hvor han forrige Gang havde rejst et Alter; og Abram påkaldte der HERRENs Navn.</span> <span class="verse"><a name="5">5</a>Og Lot, der drog med Abram, ejede ligeledes Småkvæg, Hornkvæg og Telte.</span> <span class="verse"><a name="6">6</a>Men Landet formåede ikke at rumme dem, så de kunde bo sammen; thi deres Hjorde var for store til, at de kunde bo sammen.</span> <span class="verse"><a name="7">7</a>Da opstod der Strid mellem Abrams og Lots Hyrder; det var dengang Kana'anæerne og Perizziterne boede i Landet.</span> <span class="verse"><a name="8">8</a>Abram sagde derfor til Lot: "Der må ikke være Strid mellem os to eller mellem mine og dine Hyrder, vi er jo Frænder!</span> <span class="verse"><a name="9">9</a>Ligger ikke hele Landet dig åbent? Skil dig hellere fra mig; vil du til venstre, så går jeg til højre, og vil du til højre, så går jeg til venstre!"</span> <span class="verse"><a name="10">10</a>Da så Lot sig omkring, og da han så, at hele Jordanegnen (det var før HERREN ødelagde Sodoma og Gomorra) var vandrig som HERRENs Have, som Ægyptens Land, hen ad Zoar til,</span> <span class="verse"><a name="11">11</a>valgte han sig hele Jordanegnen. Så brød Lot op og drog østerpå, og de skiltes,</span> <span class="verse"><a name="12">12</a>idet Abram slog sig ned i Kana'ans Land, medens Lot slog sig ned i Jordanegnens Byer og drog med sine Telte fra Sted til Sted helt hen til Sodoma.</span> <span class="verse"><a name="13">13</a>Men Mændene i Sodoma var ugudelige og store Syndere mod HERREN.</span> <span class="verse"><a name="14">14</a>Efter at Lot havde skilt sig fra Abram, sagde HERREN til denne: "Løft dit Blik og se dig om der, hvor du står, mod Nord, mod Syd, mod Øst og mod Vest;</span> <span class="verse"><a name="15">15</a>thi hele det Land, du ser, vil jeg give dig og dit Afkom til evig Tid,</span> <span class="verse"><a name="16">16</a>og jeg vil gøre dit Afkom som Jordens Støv, så at det lige så lidt skal kunne tælles, som nogen kan tælle Jordens Støv.</span> <span class="verse"><a name="17">17</a>Drag nu gennem Landet på Kryds og tværs, thi dig giver jeg det!"</span> <span class="verse"><a name="18">18</a>Så drog Abram fra Sted til Sted med sine Telte og kom til Mamres Lund i Hebron, hvor han slog sig ned og byggede HERREN et Alter.</span> </p></div</div></div></body></html>