<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 22</strong></div><p><span class="verse"><a name="1">1</a>Efter disse Begivenheder satte Gud Abraham på Prøve og sagde til ham: "Abraham!" Han svarede: "Se, her er jeg!"</span> <span class="verse"><a name="2">2</a>Da sagde han: "Tag din Søn Isak, din eneste, ham, du elsker, og drag hen til Morija Land.og bring ham der som Brændoffer på et af Bjergene, som jeg vil vise dig!"</span> <span class="verse"><a name="3">3</a>Da sadlede Abraham tidligt næste Morgen sit Æsel, tog to af sine Drenge og sin Søn Isak med sig, og efter at have kløvet Offerbrænde gav han sig på Vandring; til det Sted, Gud havde sagt ham.</span> <span class="verse"><a name="4">4</a>Da Abraham den tredje Dag så. op, fi1k han Øje på Stedet langt borte.</span> <span class="verse"><a name="5">5</a>Så sagde Abraham til sine Drenge: "Bliv her med Æselet, medens jeg og Drengen vandrer der. hen for at tilbede; så kommer vi tilbage til eder."</span> <span class="verse"><a name="6">6</a>Abraham tog da Brændet til Brændofferet og lagde,det på sin Søn Isak; selv tog han Ilden og Offerkniven, og så gik de to sammen.</span> <span class="verse"><a name="7">7</a>Da sagde Isak til sin Fader Abraham: "Fader!" Han svarede: "Ja. min Søn!" Da sagde han: "Her er Ilden og Brændet, men hvor er Dyret til Brændofferet?"</span> <span class="verse"><a name="8">8</a>Abraham svarede: "Gud vil selv udse sig Dyret til Brændofferet, min Søn!" Og så gik de to sammen.</span> <span class="verse"><a name="9">9</a>Da de nåede det Sted, Gud havde sagt ham, byggede Abraham der et Alter og lagde Brændet til Rette; så bandt han sin Søn Isak og lagde ham på Alteret oven på Brændet.</span> <span class="verse"><a name="10">10</a>Og Abraham greb Kniven og rakte Hånden ud for at slagte sin Søn.</span> <span class="verse"><a name="11">11</a>Da råbte HERRENs Engel til ham fra Himmelen: "Abraham, Abraham!" Han svarede: "Se, her er jeg!"</span> <span class="verse"><a name="12">12</a>Da sagde Engelen: "Ræk ikke din Hånd ud mod Drengen og gør ham ikke noget; thi nu ved jeg, at du frygter Gud og end ikke sparer din Søn, din eneste, for mig!"</span> <span class="verse"><a name="13">13</a>Og da Abraham nu så op, fik han bag ved sig Øje på en Væder, hvis Horn havde viklet sig ind i de tætte Grene; og Abraham gik hen og tog Væderen og ofrede den som Brændoffer i sin Søns Sted.</span> <span class="verse"><a name="14">14</a>Derfor kaldte Abraham dette Sted: HERREN udser sig, eller, som man nu til dags siger: Bjerget, hvor HERREN viser sig.</span> <span class="verse"><a name="15">15</a>Men HERRENs Engel råbte atter til Abraham fra Himmelen:</span> <span class="verse"><a name="16">16</a>"Jeg sværger ved mig selv, lyder det fra HERREN: Fordi du har gjort dette og ikke sparet din Søn, din eneste, for mig,</span> <span class="verse"><a name="17">17</a>så vil jeg velsigne dig og gøre dit Afkom talrigt som Himmelens Stjerner og Sandet ved Havets Bred; og dit Afkom skal tage sine Fjenders Porte i Besiddelse;</span> <span class="verse"><a name="18">18</a>og i din Sæd skal alle Jordens Folk velsignes, fordi du adlød mig!"</span> <span class="verse"><a name="19">19</a>Derpå vendte Abraham tilbage til sine Drenge, og de brød op og tog sammen til Be'ersjeba. Og Abraham blev i Be'ersjeba.</span> <span class="verse"><a name="20">20</a>Efter disse Begivenheder meldte man Abraham: "Også Milka har født din Broder Nakor Sønner:</span> <span class="verse"><a name="21">21</a>Uz, hans førstefødte, dennes Broder Buz, Kemuel, Arams Fader,</span> <span class="verse"><a name="22">22</a>Kesed, Hazo, Pildasj, Jidlaf og Betuel;</span> <span class="verse"><a name="23">23</a>Betuel avlede Rebekka; disse otte har Milka født Abrahams Broder Nakor,</span> <span class="verse"><a name="24">24</a>og desuden har hans Medhustru Re'uma født Teba, Gaham, Tahasj og Ma'aka."</span> </p></div</div></div></body></html>