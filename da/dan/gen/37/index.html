<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 37</strong></div><p><span class="verse"><a name="1">1</a>Men Jakob blev boende i sin Faders Udlændigheds Land, i Kana'ans Land</span> <span class="verse"><a name="2">2</a>Dette er Jakobs Slægtebog. Da Josef var sytten År gammel, vogtede han Småkvæget sammen med sine Brødre; som Dreng var han hos sin Faders Hustruer Bilhas og Zilpas Sønner, og han bragte ondt Rygte om dem til deres Fader.</span> <span class="verse"><a name="3">3</a>Israel elskede Josef fremfor alle sine andre Sønner, fordi han var hans Alderdoms Søn, og han lod gøre en fodsid Kjortel med Ærmer til ham.</span> <span class="verse"><a name="4">4</a>Men da hans Brødre så, at deres Fader foretrak ham for alle sine andre Sønner, fattede de Nag til ham og kunde ikke tale venligt til ham.</span> <span class="verse"><a name="5">5</a>Men Josef havde en Drøm, som han fortalte sine Brødre, og som yderligere øgede deres Had til ham.</span> <span class="verse"><a name="6">6</a>Han sagde til dem "Hør dog, hvad jeg har drømt!</span> <span class="verse"><a name="7">7</a>Se, vi bandt Neg ude på Marken, og se, mit Neg rejste sig op og blev stående, medens eders Neg stod rundt omkring og bøjede sig for det!"</span> <span class="verse"><a name="8">8</a>Da sagde hans Brødre til ham: "Vil du måske være vor Konge eller herske over os?" Og de hadede ham endnu mere for hans Drømme og hans Ord.</span> <span class="verse"><a name="9">9</a>Men han havde igen en Drøm, som han fortalte sine Brødre; han sagde: "Jeg har haft en ny Drøm, og se, Sol og Måne og elleve Stjerner bøjede sig for mig!"</span> <span class="verse"><a name="10">10</a>Da han fortalte sin Fader og sine Brødre det, skændte hans Fader på ham og sagde: "Hvad er det for en Drøm, du der har haft Skal virkelig jeg, din Moder og dine Brødre komme og bøje os til Jorden for dig?"</span> <span class="verse"><a name="11">11</a>Og hans Brødre fattede Avind til ham, men hans Fader gemte det i sit Minde.</span> <span class="verse"><a name="12">12</a>Da hans Brødre engang var gået hen for at vogte deres Faders Småkvæg ved Sikem,</span> <span class="verse"><a name="13">13</a>sagde Israel til Josef: "Dine Brødre vogter jo Kvæg ved Sikem; kom, jeg vil sende dig til dem!" Han svarede: "Her er jeg!"</span> <span class="verse"><a name="14">14</a>Så sagde Israel til ham: "Gå hen og se, hvorledes det står til med dine Brødre og Kvæget, og bring mig Bud tilbage!" Israel sendte ham så af Sted fra Hebrons Dal, og han kom til Sikem.</span> <span class="verse"><a name="15">15</a>Som han nu flakkede om på Marken, var der en Mand, som traf ham og spurgte: "Hvad søger du efter?"</span> <span class="verse"><a name="16">16</a>Han svarede: "Efter mine Brødre; sig mig, hvor de vogter deres Kvæg!"</span> <span class="verse"><a name="17">17</a>Da sagde Manden: "De er draget bort herfra, thi jeg hørte dem sige: Lad os gå til Dotan!" Så gik Josef efter sine Brødre og fandt dem i Dotan.</span> <span class="verse"><a name="18">18</a>Men da de så ham langt borte, før han endnu var kommet hen til dem, lagde de Råd op om at dræbe ham</span> <span class="verse"><a name="19">19</a>og sagde til hverandre: "Se, der kommer den Drømmemester!</span> <span class="verse"><a name="20">20</a>Kom, lad os slå ham ihjel og kaste ham i en Cisterne og sige, at et vildt Dyr har ædt ham; så skal vi se, hvad der kommer ud af hans Drømme!"</span> <span class="verse"><a name="21">21</a>Men da Ruben hørte det, vilde han redde ham af deres Hånd og sagde: "Lad os ikke tage hans Liv!"</span> <span class="verse"><a name="22">22</a>Og Ruben sagde til dem: "Udgyd dog ikke Blod! Kast ham i Cisternen her på Marken, men læg ikke Hånd på ham!" Han vilde nemlig redde ham af deres Hånd og bringe ham tilbage til Faderen.</span> <span class="verse"><a name="23">23</a>Da Josef nu kom hen til sine Brødre, rev de hans Kjortel af ham, Ærmekjortelen, han havde på,</span> <span class="verse"><a name="24">24</a>tog ham og kastede ham i Citernen; men Cisternen var tom, der var intet Vand i den.</span> <span class="verse"><a name="25">25</a>Derpå satte de sig til at holde Måltid. Og da de så op, fik de Øje på en Karavane af Ismaeliter, der kom fra Gilead, og deres Kameler var belæssede med Tragakantgummi, Mastiksbalsam og Cistusharpiks, som de var på Vej til Ægypten med.</span> <span class="verse"><a name="26">26</a>Så sagde Juda til sine Brødre: "Hvad vinder vi ved at slå vor Broder ihjel og skjule Mordet?</span> <span class="verse"><a name="27">27</a>Lad os hellere sælge ham til Ismaeliterne og ikke lægge Hånd på ham; han er jo dog vor Broder, vort Kød og Blod!" Og hans Brødre gik ind på Forslaget.</span> <span class="verse"><a name="28">28</a>Da nu midjanitiske Købmænd kom der forbi, trak de Josef op af Cisternen. Og de solgte Josef til Ismaeliterne for tyve Sekel Sølv, og disse bragte ham så til Ægypten.</span> <span class="verse"><a name="29">29</a>Da Ruben nu kom tilbage til Cisternen, se, da var Josef der ikke. Så sønderrev han sine Klæder</span> <span class="verse"><a name="30">30</a>og gik tilbage til sine Brødre og sagde: "Drengen er borte! Hvad skal jeg dog gøre!"</span> <span class="verse"><a name="31">31</a>Så tog de Josefs Kjortel og dyppede den i Blodet af en Gedebuk, som de slagtede;</span> <span class="verse"><a name="32">32</a>og de sendte Ærmekjortelen hjem til deres Fader med det Bud: "Den har vi fundet se efter, om det ikke er din Søns Kjortel!"</span> <span class="verse"><a name="33">33</a>Da så han efter og udbrød: "Det er min Søns Kjortel! Et vildt Dyr har ædt ham! Josef er visselig revet ihjel!"</span> <span class="verse"><a name="34">34</a>Så sønderrev Jakob sine Klæder og bandt Sæk om sine Lænder, og han sørgede over sin Søn i mange Dage.</span> <span class="verse"><a name="35">35</a>Og skønt alle hans Sønner og Døtre kom til ham for at trøste ham, vilde han ikke lade sig trøste, men sagde: "Nej, i min Sørgedragt vil jeg stige ned til min Søn i Dødsriget!" Og hans Fader begræd ham.</span> <span class="verse"><a name="36">36</a>Men Midjaniterne solgte ham I Ægypten til Faraos Hofmand Potifar, Livvagtens Øverste.</span> </p></div</div></div></body></html>