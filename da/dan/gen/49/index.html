<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 49</strong></div><p><span class="verse"><a name="1">1</a>Derpå kaldte Jakob sine Sønner til sig og sagde: "Saml eder, så vil jeg forkynde eder, hvad der skal hændes eder i de sidste Dage:</span> <span class="verse"><a name="2">2</a>Kom hid og hør, Jakobs Sønner, lyt til eders Fader Israel!</span> <span class="verse"><a name="3">3</a>Ruben, du er min førstefødte, min Styrke og min Mandskrafts første, ypperst i Højhed, ypperst i Kraft!</span> <span class="verse"><a name="4">4</a>Du skummer over som Vandet, men du mister din Forret; thi du besteg din Faders Leje.Skændigt handled du da han besteg mit Leje!</span> <span class="verse"><a name="5">5</a>Simeon og Levi, det Broder Par, Voldsredskaber er deres Våben.</span> <span class="verse"><a name="6">6</a>I deres Råd giver min Sjæl ej Møde, i deres Forsamling tager min Ære ej Del; thi i Vrede dræbte de Mænd, egenrådigt lamslog de Okser.</span> <span class="verse"><a name="7">7</a>Forbandet være deres Vrede, så vild den er, deres Hidsighed, så voldsom den er! Jeg spreder dem i Jakob, splitter dem ad i Israel!</span> <span class="verse"><a name="8">8</a>Juda, dig skal dine Brødre prise, din Hånd skal gribe dine Fjender i Nakken, din Faders Sønner skal bøje sig for dig.</span> <span class="verse"><a name="9">9</a>En Løveunge er Juda. Fra Rov stiger du op, min Søn! Han ligger og strækker sig som en Løve, ja, som en Løvinde, hvo tør vække ham!</span> <span class="verse"><a name="10">10</a>Ikke viger Kongespir fra Juda, ej Herskerstav fra hans Fødder, til han, hvem den tilhører; kommer, ham skal Folkene lyde.</span> <span class="verse"><a name="11">11</a>Han binder sit Æsel ved Vinstokken, ved Ranken Asenindens Fole, tvætter i Vin sin Kjortel, sin Kappe i Drueblod,</span> <span class="verse"><a name="12">12</a>med Øjnene dunkle af Vin og Tænderne hvide af Mælk!</span> <span class="verse"><a name="13">13</a>Zebulon har hjemme ved Havets Byst, han bor ved Skibenes Kyst, hans Side er vendt mod Zidon.</span> <span class="verse"><a name="14">14</a>Issakar, det knoglede Æsel, der strækker sig mellem Foldene,</span> <span class="verse"><a name="15">15</a>fandt Hvilen sød og Landet lifligt; derfor bøjed han Ryg under Byrden og blev en ufri Træl.</span> <span class="verse"><a name="16">16</a>Dan dømmer sit Folk så godt som nogen Israels Stamme.</span> <span class="verse"><a name="17">17</a>Dan blive en Slange ved Vejen, en Giftsnog ved Stien, som bider Hesten i Hælen,så Rytteren styrter bagover!</span> <span class="verse"><a name="18">18</a>På din Frelse bier jeg, HERRE!</span> <span class="verse"><a name="19">19</a>Gad, på ham gør Krigerskarer Indhug, men han gør Indhug i Hælene på dem.</span> <span class="verse"><a name="20">20</a>Aser, hans Føde er fed, Lækkerier for Konger har han at give.</span> <span class="verse"><a name="21">21</a>Naftali er en løssluppen Hind, han fremfører yndig Tale.</span> <span class="verse"><a name="22">22</a>Et yppigt Vintræ er Josef, et yppigt Vintræ ved Kilden, Ranker slynger sig over Muren.</span> <span class="verse"><a name="23">23</a>Bueskytter fejder imod ham, strides med ham, gør Angreb på ham,</span> <span class="verse"><a name="24">24</a>men hans Bue er stærk, hans Hænders Arme rappe; det kommer fra Jakobs Vældige, fra Hyrden, Israels Klippe,</span> <span class="verse"><a name="25">25</a>fra din Faders Gud han hjælpe dig!Og Gud den Almægtige, han velsigne dig med Himmelens Velsignelser oventil og Dybets Velsignelser nedentil, med Brysters og Moderlivs Velsignelser!</span> <span class="verse"><a name="26">26</a>Din Faders Velsignelser overgår de ældgamle Bjerges Velsignelser, de evige Højes Herlighed. Måtte de komme over Josefs Hoved, over Issen på Fyrsten blandt Brødre!</span> <span class="verse"><a name="27">27</a>Benjamin, den rovlystne Ulv, om Morgenen æder han Rov, om Aftenen deler han Bytte!"</span> <span class="verse"><a name="28">28</a>Alle disse er Israels Stammer, tolv i Tal, og det var, hvad deres Fader talte til dem, og han velsignede dem, hver især af dem gav han sin særlige Velsignelse.</span> <span class="verse"><a name="29">29</a>Og han sagde til dem som sin sidste Vilje: "Nu samles jeg til mit Folk; jord mig da hos mine Fædre i Hulen på Hetiten Efrons Mark.</span> <span class="verse"><a name="30">30</a>i Hulen på Makpelas Mark over for Mamre i Kana'ans Land. den Mark, som Abraham købte af Hetiten Efron til Gravsted,</span> <span class="verse"><a name="31">31</a>hvor de jordede Abraham og hans Hustru Sara, hvor de jordede Isak og hans Hustru Rebekka, og hvor jeg jordede Lea.</span> <span class="verse"><a name="32">32</a>Marken og Hulen derpå blev købt af Hetiterne."</span> <span class="verse"><a name="33">33</a>Dermed havde Jakob givet sine Sønner sin Vilje til Kende, og han strakte sine Fødder ud på Lejet. udåndede og samledes til sin Slægt.</span> </p></div</div></div></body></html>