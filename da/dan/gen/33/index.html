<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 33</strong></div><p><span class="verse"><a name="1">1</a>Da Jakob så op, fik han Øje på Esau, der kom fulgt af 400 Mand. Så delte han Børnene mellem Lea, Rakel og de to Trælkvinder,</span> <span class="verse"><a name="2">2</a>idet han stillede Trælkvinderne med deres Børn forrest, Lea med hendes Børn længere tilbage og bagest Rakel med Josef;</span> <span class="verse"><a name="3">3</a>selv gik han frem foran dem og kastede sig syv Gange til Jorden, før han nærmede sig sin Broder.</span> <span class="verse"><a name="4">4</a>Men Esau løb ham i Møde og omfavnede ham, faldt ham om Halsen og kyssede ham, og de græd;</span> <span class="verse"><a name="5">5</a>og da han så op og fik Øje på Kvinderne og Børnene, sagde han: "Hvem er det, du har der?" Han svarede: "Det er de Børn, Gud nådig har givet din Træl."</span> <span class="verse"><a name="6">6</a>Så nærmede Trælkvinderne sig med deres Børn og kastede sig til Jorden,</span> <span class="verse"><a name="7">7</a>derefter nærmede Lea sig med sine Børn og kastede sig til Jorden, og til sidst nærmede Josef og Rakel sig og kastede sig til Jorden.</span> <span class="verse"><a name="8">8</a>Nu spurgte han: "Hvad vilde du med hele den Lejr, jeg traf på?" Han svarede: "Finde Nåde for min Herres Øjne!"</span> <span class="verse"><a name="9">9</a>Men Esau sagde: "Jeg har nok, Broder; behold du, hvad dit er!"</span> <span class="verse"><a name="10">10</a>Da svarede Jakob: "Nej, hvis jeg har fundet Nåde for dine Øjne, så tag imod min Gave! Da jeg så dit Åsyn, var det jo som Guds Åsyn, og du har taget venligt imod mig!</span> <span class="verse"><a name="11">11</a>Tag dog den Velsignelse, som er dig bragt, thi Gud har været mig nådig, og jeg har fuldt op!" Således nødte han ham, til han tog det.</span> <span class="verse"><a name="12">12</a>Derpå sagde Esau: "Lad os nu bryde op og drage af Sted, og jeg vil drage foran dig!"</span> <span class="verse"><a name="13">13</a>Men Jakob svarede: "Min Herre ved jo, at jeg må tage Hensyn til de spæde Børn og de Får og Køer, som giver Die; overanstrenger jeg dem blot en eneste Dag, dør alt Småkvæget.</span> <span class="verse"><a name="14">14</a>Vil min Herre drage forud for sin Træl, kommer jeg efter i Ro og Mag, som det passer sig for Kvæget, jeg har med, og for Børnene, til jeg kommer til min Herre i Seir."</span> <span class="verse"><a name="15">15</a>Da sagde Esau: "Så vil jeg i alt Fald lade nogle af mine Folk ledsage dig!" Men han svarede: "Hvorfor dog det måtte jeg blot finde Nåde for min Herres Øjne!": 16" Så drog Esau samme Dag tilbage til Seir.</span> <span class="verse"><a name="16">16</a>Men Jakob brød op og drog til Sukkot, hvor han byggede sig et Hus og indrettede Hytter til sit Kvæg; derfor gav han Stedet Navnet Sukkot.</span> <span class="verse"><a name="17">17</a>Og Jakob kom på sin Vandring fra Paddan Aram uskadt til Sikems By i Kana'ans Land og slog Lejr uden for Byen;</span> <span class="verse"><a name="18">18</a>og han købte det Stykke Jord, hvor han havde rejst sit Telt, af Sikems Pader Hamors Sønner for 100 Kesita</span> <span class="verse"><a name="19">19</a>og byggede der et Alter, som han kaldte: Gud, Israels Gud.</span> </p></div</div></div></body></html>