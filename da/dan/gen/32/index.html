<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/gen/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/gen">Genesis</a> &gt <strong>Chapter 32</strong></div><p><span class="verse"><a name="1">1</a>men Jakob fortsatte sin Rejse. Og Guds Engle mødte ham;</span> <span class="verse"><a name="2">2</a>og da Jakob så dem, sagde han: "Her er Guds Lejr!" derfor kaldte han Stedet Mahanajim.</span> <span class="verse"><a name="3">3</a>Derpå sendte Jakob Sendebud i Forvejen til sin Broder Esau i Se'irs Land på Edoms Højslette,</span> <span class="verse"><a name="4">4</a>og han bød dem: "Sig til min Herre Esau: Din Træl Jakob lader dig vide, at jeg har levet som Gæst hos Laban og boet der indtil nu;</span> <span class="verse"><a name="5">5</a>jeg har samlet mig Okser,Æsler og Småkvæg, Trælle og Trælkvinder; og nu sender jeg Bud til min Herre med Efterretning herom i Håb om at finde Nåde for dine Øjne!"</span> <span class="verse"><a name="6">6</a>Men Sendebudene kom tilbage til Jakob og meldte: "Vi kom til din Broder Esau, og nu drager han dig i Møde med 400 Mand!"</span> <span class="verse"><a name="7">7</a>Da blev Jakob såre forfærdet, og i sin Angst delte han sine Folk, Småkvæget, Hornkvæget og Kamelerne i to Lejre,</span> <span class="verse"><a name="8">8</a>idet han tænkte: "Hvis Esau møder den ene Lejr og slår den, kan dog den anden slippe bort."</span> <span class="verse"><a name="9">9</a>Derpå bad Jakob: "Min Fader Abrahams og min Fader Isaks Gud, HERRE, du, som sagde til mig: Vend tilbage til dit Land og din Hjemstavn, så vil jeg gøre vel imod dig!</span> <span class="verse"><a name="10">10</a>Jeg er for ringe til al den Miskundhed og Trofasthed, du har udvist mod din Tjener; thi med min Stav gik jeg over Jordan der, og nu er jeg blevet til to Lejre;</span> <span class="verse"><a name="11">11</a>frels mig fra min Broder Esaus Hånd, thi jeg frygter for, at han skal komme og slå mig, både Moder og Børn!</span> <span class="verse"><a name="12">12</a>Du har jo selv sagt, at du vil gøre vel imod mig og gøre mit Afkom som Havets Sand, der ikke kan tælles for Mængde!"</span> <span class="verse"><a name="13">13</a>Og han blev der om Natten. Af hvad han havde, udtog han så en Gave til sin Broder Esau,</span> <span class="verse"><a name="14">14</a>200 Geder og 20 Bukke, 200 Får og 20 Vædre,</span> <span class="verse"><a name="15">15</a>34 diegivende Kamelhopper med deres Føl, 40 Køer og 10 Tyre,</span> <span class="verse"><a name="16">16</a>han delte dem i flere Hjorde og overlod sine Trælle dem, idet han sagde til dem: "Gå i Forvejen og lad en Plads åben mellem Hjordene!"</span> <span class="verse"><a name="17">17</a>Og han bød den første: "Når min Broder Esau møder dig og spørger, hvem du tilhører, hvor du skal hen, og hvem din Drift tilhører,</span> <span class="verse"><a name="18">18</a>skal du svare: Den tilhører din Træl Jakob; det er en Gave.  han sender min Herre Esau; selv kommer han bagefter!"</span> <span class="verse"><a name="19">19</a>Og han bød den anden og den tredje og alle de andre, der fulgte med Hjordene, at sige det samme til Esau, når de traf ham:</span> <span class="verse"><a name="20">20</a>"Din Træl Jakob kommer selv bagefter!" Thi han tænkte: "Jeg vil søge at forsone ham ved den Gave. der drager foran, og først bagefter vil jeg træde frem for ham; måske han da tager venligt imod mig!"</span> <span class="verse"><a name="21">21</a>Så drog Gaven i Forvejen, medens han selv blev i Lejren om Natten.</span> <span class="verse"><a name="22">22</a>Samme Nat tog han sine to Hustruer, sine to Trælkvinder og sine elleve Børn og gik over Jakobs Vadested;</span> <span class="verse"><a name="23">23</a>han tog dem og bragte dem over Bækken; ligeledes bragte han alt. hvad han ejede, over.</span> <span class="verse"><a name="24">24</a>Men selv blev Jakob alene tilbage. Da var der en, som brødes, med ham til Morgengry;</span> <span class="verse"><a name="25">25</a>og da han så, at han ikke kunde få Bugt med ham, gav han ham et Slag på Hofteskålen; og Jakobs Hofteskål gik af Led, da han brødes med ham.</span> <span class="verse"><a name="26">26</a>Da sagde han: "Slip mig, thi Morgenen gryr!" Men han svarede: "Jeg slipper dig ikke, uden du velsigner mig!"</span> <span class="verse"><a name="27">27</a>Så spurgte han: "Hvad er dit Navn?" Han svarede: "Jakob!"</span> <span class="verse"><a name="28">28</a>Men han sagde: "Dit Navn skal ikke mere være Jakob, men Israel; thi du har kæmpet med Gud og Mennesker og sejret!"</span> <span class="verse"><a name="29">29</a>Da sagde Jakob:"Sig mig dit Navn!" Men han svarede: "Hvorfor spørger du om mit Navn?" Og han velsignede ham der.</span> <span class="verse"><a name="30">30</a>Og Jakob kaldte Stedet Peniel, idet han sagde: "Jeg har skuet Gud Ansigt til Ansigt og har mit Liv frelst."</span> <span class="verse"><a name="31">31</a>Og Solen stod op, da han drog forbi Penuel, og da haltede han på Hoften.</span> <span class="verse"><a name="32">32</a>Derfor undlader Israeliterne endnu den Dag i Dag at spise Hoftenerven, der ligger over Hofteskålen, thi han gav Jakob et Slag på Hofteskålen, på Hoftenerven.</span> <span class="verse"><a name="33">33</a>Tidligt næste Morgen kyssede Laban sine Sønner og Døtre, velsignede dem og drog bort; og Laban vendte tilbage til sin Hjemstavn,</span> </p></div</div></div></body></html>