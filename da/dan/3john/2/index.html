<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/3john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/3john">3 John</a> &gt <strong>Chapter 2</strong></div><p><span class="verse"><a name="1">1</a>Mine Brødre! Eders Tro på vor Herre Jesus Kristus, den herliggjorte, være ikke forbunden med Persons Anseelse!</span> <span class="verse"><a name="2">2</a>Når der nemlig kommer en Mand ind i eders Forsamling med Guldring på Fingeren, i prægtig Klædning, men der også kommer en fattig ind i smudsig Klædning,</span> <span class="verse"><a name="3">3</a>og I fæste Øjet på den, som bærer den prægtige Klædning og sige: Sæt du dig her på den gode Plads, og I sige til den fattige: Stå du der eller sæt dig nede ved min Fodskammel:</span> <span class="verse"><a name="4">4</a>ere I så ikke komne i Strid med eder selv og blevne Dommere med slette Tanker?</span> <span class="verse"><a name="5">5</a>Hører, mine elskede Brødre! Har Gud ikke udvalgt de for Verden fattige til at være rige i Tro og Arvinger til det Rige, som han har forjættet dem, der elske ham?</span> <span class="verse"><a name="6">6</a>Men I have vanæret den fattige! Er det ikke de rige, som underkue eder, og er det ikke dem, som slæbe eder for Domstolene?</span> <span class="verse"><a name="7">7</a>Er det ikke dem, som bespotte det skønne Navn, som er nævnet over eder?</span> <span class="verse"><a name="8">8</a>Ganske vist, dersom I opfylde den kongelige Lov efter Skriften: "Du skal elske din Næste som dig selv", gøre I ret;</span> <span class="verse"><a name="9">9</a>men dersom I anse Personer, gøre I Synd og revses af Loven som Overtrædere.</span> <span class="verse"><a name="10">10</a>Thi den, som holder hele Loven, men støder an i eet Stykke, er bleven skyldig i alle.</span> <span class="verse"><a name="11">11</a>Thi han, som sagde: "Du må ikke bedrive Hor," sagde også: "Du må ikke slå ihjel." Dersom du da ikke bedriver Hor, men slår ihjel, da er du bleven en Lovens Overtræder.</span> <span class="verse"><a name="12">12</a>Taler således og gører således, som de, der skulle dømmes efter Frihedens Lov.</span> <span class="verse"><a name="13">13</a>Thi Dommen er ubarmhjertig imod den, som ikke har øvet Barmhjertighed; Barmhjertighed træder frimodigt op imod Dommen.</span> <span class="verse"><a name="14">14</a>Hvad gavner det, mine Brødre! om nogen siger, han har Tro, men ikke har Gerninger? mon Troen kan frelse ham?</span> <span class="verse"><a name="15">15</a>Dersom en Broder eller Søster er nøgen og fattes den daglige Føde,</span> <span class="verse"><a name="16">16</a>og en af eder siger til dem: Går bort i Fred, varmer eder og mætter eder, men I ikke give dem det, som hører til Legemets Nødtørst, hvad gavner det?</span> <span class="verse"><a name="17">17</a>Ligeså er også Troen, dersom den ikke har Gerninger, død i sig selv.</span> <span class="verse"><a name="18">18</a>Men man vil sige: Du har Tro, og jeg har Gerninger. Vis mig din Tro uden Gerningerne, og jeg vil af mine Gerninger vise dig Troen.</span> <span class="verse"><a name="19">19</a>Du tror, at Gud er een; deri gør du ret; også de onde Ånder tro det og skælve.</span> <span class="verse"><a name="20">20</a>Men vil du vide, du tomme Menneske! at Troen uden Gerninger er unyttig?</span> <span class="verse"><a name="21">21</a>Blev ikke vor Fader Abraham retfærdiggjort af Gerninger, da han ofrede sin Søn Isak på Alteret?</span> <span class="verse"><a name="22">22</a>Du ser, at Troen virkede sammen med hans Gerninger, og ved Gerningerne blev Troen fuldkommet,</span> <span class="verse"><a name="23">23</a>og Skriften blev opfyldt, som siger: "Abraham troede Gud, og det blev regnet ham til Retfærdighed", og han blev kaldet Guds Ven.</span> <span class="verse"><a name="24">24</a>I se, at et Menneske retfærdiggøres af Gerninger, og ikke af Tro alene.</span> <span class="verse"><a name="25">25</a>Ligeså Skøgen Rahab, blev ikke også hun retfærdiggjort af Gerninger, da hun tog imod Sendebudene og lod dem slippe bort ad en anden Vej?</span> <span class="verse"><a name="26">26</a>Thi ligesom Legemet er dødt uden Ånd, således er også Troen død uden Gerninger.</span> </p></div</div></div></body></html>