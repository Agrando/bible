<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/josh/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/josh">Joshua</a> &gt <strong>Chapter 4</strong></div><p><span class="verse"><a name="1">1</a>Da nu hele Folket havde tilendebragt Overgangen over Jordan, sagde HERREN til Josua:</span> <span class="verse"><a name="2">2</a>"Vælg eder tolv Mænd af Folket, een Mand af hver Stamme,</span> <span class="verse"><a name="3">3</a>og byd dem: Tag eder tolv Sten her, midt i Jordan, hvor Præsterne stod stille, bring dem med over og stil dem på den Plads, hvor I holder Rast i Nat!"</span> <span class="verse"><a name="4">4</a>Så lod Josua de tolv Mænd kalde, som han havde til Rede af Israeliterne, een Mand af hver Stamme;</span> <span class="verse"><a name="5">5</a>og Josua sagde til dem: "Gå foran HERREN eders Guds Ark midt ud i Jordan, og tag så hver en Sten på Skulderen, svarende til Tallet på Israeliternes Stammer,</span> <span class="verse"><a name="6">6</a>for at det kan tjene til Tegn iblandt eder. Når eders Børn i Fremtiden spørger: Hvad Betydning har disse Sten for eder?</span> <span class="verse"><a name="7">7</a>så skal I sige til dem: De betyder, at Jordans Vand standsede foran HERRENs Pagts Ark; da den drog over Jordan, standsede Jordans Vand. Og disse Sten skal være Israeliterne et Mindetegn til evig Tid!"</span> <span class="verse"><a name="8">8</a>Da gjorde Israeliterne, som Josua bød, og tog tolv Sten midt i Jordan, som HERREN havde sagt til Josua, svarende til Tallet på Israeliternes Stammer, og de bragte dem med over til det Sted, hvor de holdt Rast, og stillede dem der.</span> <span class="verse"><a name="9">9</a>Og tolv Sten rejste Josua midt i Jordan på det Sted, hvor Præsterne, som bar Pagtens Ark, stod stille, og der står de den Dag i Dag.</span> <span class="verse"><a name="10">10</a>Men Præsterne, som bar Arken, blev stående midt i Jordan, indtil alt, hvad HERREN havde pålagt Josua at sige til Folket, var udført, i Overensstemmelse med alt, hvad Moses havde pålagt Josua; og Folket gik skyndsomt over.</span> <span class="verse"><a name="11">11</a>Da hele Folket så havde tilendebragt Overgangen, gik HERRENs Ark og Præsterne over og stillede sig foran Folket.</span> <span class="verse"><a name="12">12</a>Og Rubeniterne, Gaditerne og Manasses halve Stamme drog væbnet over i Spidsen for Israeliterne, som Moses havde sagt til dem;</span> <span class="verse"><a name="13">13</a>henved 40000 Mand i Tal, rustede til Strid, drog de foran HERREN over til Jerikos Sletter til Hamp.</span> <span class="verse"><a name="14">14</a>På den Dag gjorde HERREN Josua stor i hele Israels Øjne, og de frygtede ham alle hans Livs Dage, som de havde frygtet Moses.</span> <span class="verse"><a name="15">15</a>Da sagde HERREN til Josua:</span> <span class="verse"><a name="16">16</a>"Byd Præsterne, som bærer Vidnesbyrdets Ark, at stige op fra Jordan!"</span> <span class="verse"><a name="17">17</a>Og Josua bød Præsterne: "Stig op fra Jordan!"</span> <span class="verse"><a name="18">18</a>Så steg Præsterne, som bar HERRENs Pagts Ark, op fra Jordan, og næppe havde deres Fødder betrådt det tørre Land, før Jordans Vand vendte tilbage til sit Leje og overalt gik over sine Bredder som før.</span> <span class="verse"><a name="19">19</a>Og Folket steg op fra Jordan den tiende Dag i den første Måned og slog Lejr i Gilgal ved Østenden af Jerikolandet.</span> <span class="verse"><a name="20">20</a>Men de tolv Sten, som de havde taget op fra Jordan, rejste Josua i Gilgal,</span> <span class="verse"><a name="21">21</a>og han sagde til Israeliterne: "Når eders Børn i Fremtiden spørger deres Fædre: Hvad betyder disse Sten?</span> <span class="verse"><a name="22">22</a>så skal I fortælle eders Børn det og sige: På tør Bund gik Israel over Jordan derhenne;</span> <span class="verse"><a name="23">23</a>thi HERREN eders Gud lod Jordans Vand tørre bort foran eder, indtil I var kommet over, ligesom HERREN eders Gud gjorde med det røde Hav, som han lod tørre bort foran os, indtil vi var kommet over,</span> <span class="verse"><a name="24">24</a>for at alle Jordens Folk skal kende, at HERRENs Arm er stærk, at de må frygte HERREN eders Gud alle Dage."</span> </p></div</div></div></body></html>