<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 24</strong></div><p><span class="verse"><a name="1">1</a>Men på den første Dag i Ugen meget årle kom de til Graven og bragte de vellugtende Urter, som de havde beredt.</span> <span class="verse"><a name="2">2</a>Og de fandt Stenen bortvæltet fra Graven.</span> <span class="verse"><a name="3">3</a>Men da de gik derind, fandt de ikke den Herres Jesu Legeme.</span> <span class="verse"><a name="4">4</a>Og det skete, da de vare tvivlrådige om dette, se, da stode to Mænd for dem i strålende Klædebon.</span> <span class="verse"><a name="5">5</a>Men da de bleve forfærdede og bøjede deres Ansigter imod Jorden, sagde de til dem: "Hvorfor lede I efter den levende iblandt de døde?</span> <span class="verse"><a name="6">6</a>Han er ikke her, men han er opstanden; kommer i Hu, hvorledes han talte til eder, medens han endnu var i Galilæa, og sagde,</span> <span class="verse"><a name="7">7</a>at Menneskesønnen burde overgives i syndige Menneskers Hænder og korsfæstes og opstå på den tredje Dag."</span> <span class="verse"><a name="8">8</a>Og de kom hans Ord i Hu.</span> <span class="verse"><a name="9">9</a>Og de vendte tilbage fra Graven og kundgjorde alle disse Ting for de elleve og for alle de andre.</span> <span class="verse"><a name="10">10</a>Men det var Maria Magdalene og Johanna og Maria, Jakobs Moder, og de øvrige Kvinder med dem; de sagde Apostlene disse Ting.</span> <span class="verse"><a name="11">11</a>Og disse Ord kom dem for som løs Tale; og de troede dem ikke.</span> <span class="verse"><a name="12">12</a>Men Peter stod op og løb til Graven; og da han kiggede derind ser han Linklæderne alene liggende der, og han gik hjem i Undren over det, som var sket.</span> <span class="verse"><a name="13">13</a>Og se, to af dem vandrede på den samme Dag til en Landsby, som lå tresindstyve Stadier fra Jerusalem, dens Navn var Emmaus.</span> <span class="verse"><a name="14">14</a>Og de talte med hinanden om alle disse Ting, som vare skete.</span> <span class="verse"><a name="15">15</a>Og det skete, medens de samtalede og spurgte hinanden indbyrdes, da kom Jesus selv nær og vandrede med dem.</span> <span class="verse"><a name="16">16</a>Men deres Øjne holdtes til, så de ikke kendte ham.</span> <span class="verse"><a name="17">17</a>Men han sagde til dem: "Hvad er dette for Ord, som I skifte med hinanden på Vejen?" Og de standsede bedrøvede.</span> <span class="verse"><a name="18">18</a>Men en af dem, som hed Kleofas, svarede og sagde til ham: "Er du alene fremmed i Jerusalem og ved ikke, hvad der er sket der i disse dage?"</span> <span class="verse"><a name="19">19</a>Og han sagde til dem: "Hvilket?" Men de sagde til ham: "Det med Jesus af Nazareth, som var en Profet, mægtig i Gerning og Ord for Gud og alt Folket;</span> <span class="verse"><a name="20">20</a>og hvorledes Ypperstepræsterne og vore Rådsherrer have overgivet ham til Dødsdom og korsfæstet ham.</span> <span class="verse"><a name="21">21</a>Men vi håbede, at han var den, som skulde forløse Israel. Men med alt dette er det i Dag den tredje Dag, siden dette skete.</span> <span class="verse"><a name="22">22</a>Men også nogle af vore Kvinder have forfærdet os, idet de kom årle til Graven,</span> <span class="verse"><a name="23">23</a>og da de ikke fandt hans Legeme, kom de og sagde, at de havde også set et Syn af Engle, der sagde, at han lever.</span> <span class="verse"><a name="24">24</a>Og nogle af vore gik hen til Graven, og de fandt det således, som Kvinderne havde sagt; men ham så de ikke."</span> <span class="verse"><a name="25">25</a>Og han sagde til dem: "O I uforstandige og senhjertede til at tro på alt det, som Profeterne have talt!</span> <span class="verse"><a name="26">26</a>Burde ikke Kristus lide dette og indgå til sin Herlighed?"</span> <span class="verse"><a name="27">27</a>Og han begyndte fra Moses og fra alle Profeterne og udlagde dem i alle Skrifterne det, som handlede om ham.</span> <span class="verse"><a name="28">28</a>Og de nærmede sig til Landsbyen, som de gik til; og han lod, som han vilde gå videre.</span> <span class="verse"><a name="29">29</a>Og de nødte ham meget og sagde: "Bliv hos os; thi det er mod Aften, og Dagen hælder." Og han gik ind for at blive hos dem.</span> <span class="verse"><a name="30">30</a>Og det skete, da han havde sat sig med dem til Bords, tog han Brødet, velsignede og brød det og gav dem det.</span> <span class="verse"><a name="31">31</a>Da bleve deres Øjne åbnede, og de kendte ham; og han blev usynlig for dem.</span> <span class="verse"><a name="32">32</a>Og de sagde til hinanden: "Brændte ikke vort Hjerte i os, medens han talte til os på Vejen og oplod os Skrifterne?"</span> <span class="verse"><a name="33">33</a>Og de stode op i den samme Time og vendte tilbage til Jerusalem og fandt forsamlede de elleve og dem, som vare med dem, hvilke sagde:</span> <span class="verse"><a name="34">34</a>"Herren er virkelig opstanden og set af Simon."</span> <span class="verse"><a name="35">35</a>Og de fortalte, hvad der var sket på Vejen, og hvorledes han blev kendt af dem, idet han brød Brødet.</span> <span class="verse"><a name="36">36</a>Men medens de talte dette, stod han selv midt iblandt dem; og han siger til dem: "Fred være med eder!"</span> <span class="verse"><a name="37">37</a>Da forskrækkedes de og betoges af Frygt og mente, at de så en Ånd.</span> <span class="verse"><a name="38">38</a>Og han sagde til dem: "Hvorfor ere I forfærdede? og hvorfor opstiger der Tvivl i eders Hjerter?</span> <span class="verse"><a name="39">39</a>Ser mine Hænder og mine Fødder, at det er mig selv; føler på mig og ser; thi en Ånd har ikke Kød og Ben, som I se, at jeg har."</span> <span class="verse"><a name="40">40</a>Og da han havde sagt dette, viste han dem sine Hænder og sine Fødder.</span> <span class="verse"><a name="41">41</a>Men da de af Glæde herover endnu ikke kunde tro og undrede sig, sagde han til dem: "Have I her noget at spise?"</span> <span class="verse"><a name="42">42</a>Og de gave ham et Stykke af en stegt Fisk.</span> <span class="verse"><a name="43">43</a>Og han tog det og spiste det for deres Øjne.</span> <span class="verse"><a name="44">44</a>Men han sagde til dem: "Dette er mine Ord, som jeg talte til eder, medens jeg endnu var hos eder, at de Ting bør alle sammen opfyldes, som ere skrevne om mig i Mose Lov og Profeterne og Salmerne."</span> <span class="verse"><a name="45">45</a>Da oplod han deres Forstand til at forstå Skrifterne.</span> <span class="verse"><a name="46">46</a>Og han sagde til dem: "Således er der skrevet, at Kristus skulde lide og opstå fra de døde på den tredje Dag,</span> <span class="verse"><a name="47">47</a>og at der i hans Navn skal prædikes Omvendelse og Syndernes Forladelse for alle Folkeslagene og begyndes fra Jerusalem.</span> <span class="verse"><a name="48">48</a>I ere Vidner om disse Ting.</span> <span class="verse"><a name="49">49</a>Og se, jeg sender min Faders Forjættelse over eder; men I skulle blive i Staden, indtil I blive iførte Kraft fra det høje."</span> <span class="verse"><a name="50">50</a>Men han førte dem ud til hen imod Bethania, og han opløftede sine Hænder og velsignede dem.</span> <span class="verse"><a name="51">51</a>Og det skete, idet han velsignede dem, skiltes han fra dem og opløftedes til Himmelen.</span> <span class="verse"><a name="52">52</a>Og efter at have tilbedt ham vendte de tilbage til Jerusalem med stor Glæde.</span> <span class="verse"><a name="53">53</a>Og de vare stedse i Helligdommen og priste Gud.</span> </p></div</div></div></body></html>