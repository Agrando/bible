<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 10</strong></div><p><span class="verse"><a name="1">1</a>Men derefter udvalgte Herren også halvfjerdsindstyve andre og sendte dem ud to og to forud for sig, til hver By og hvert Sted, hvorhen han selv vilde komme.</span> <span class="verse"><a name="2">2</a>Og han sagde til dem: "Høsten er stor, men Arbejderne ere få; beder derfor Høstens Herre om, at han vil sende Arbejdere ud til sin Høst.</span> <span class="verse"><a name="3">3</a>Går ud! Se, jeg sender eder som Lam midt iblandt Ulve.</span> <span class="verse"><a name="4">4</a>Bærer ikke Pung, ikke Taske, ej heller Sko; og hilser ingen på Vejen!</span> <span class="verse"><a name="5">5</a>Men hvor I komme ind i et Hus, siger der først: Fred være med dette Hus!</span> <span class="verse"><a name="6">6</a>Og er der sammesteds et Fredens Barn, skal eders Fred Hvile på ham; men hvis ikke, da skal den vende tilbage til eder igen.</span> <span class="verse"><a name="7">7</a>Men bliver i det samme Hus, spiser og drikker, hvad de have; thi Arbejderen er sin Løn værd. I må ikke flytte fra Hus til Hus</span> <span class="verse"><a name="8">8</a>Og hvor I komme ind i en By. og de modtage eder, spiser der, hvad der sættes for eder;</span> <span class="verse"><a name="9">9</a>og Helbreder de syge, som ere der, og siger dem: Guds Rige er kommet nær til eder.</span> <span class="verse"><a name="10">10</a>Men hvor I komme ind i en By og de ikke modtage eder, der skulle I gå ud på dens Gader og sige:</span> <span class="verse"><a name="11">11</a>Endog det Støv, som hænger ved vore Fødder fra eders By, tørre vi af til eder; dog dette skulle I vide, at Guds Rige er kommet nær.</span> <span class="verse"><a name="12">12</a>Men jeg siger eder, det skal gå Sodoma tåleligere på hin Dag end den By.</span> <span class="verse"><a name="13">13</a>Ve dig, Korazin! ve dig, Bethsajda! thi dersom de kraftige Gerninger, som ere skete i eder, vare skete i Tyrus og Sidon, da havde de for længe siden omvendt sig, siddende i Sæk og Aske.</span> <span class="verse"><a name="14">14</a>Men det skal gå Tyrus og Sidon tåleligere ved Dommen end eder.</span> <span class="verse"><a name="15">15</a>Og du, Kapernaum, som er bleven ophøjet indtil Himmelen, du skal nedstødes indtil Dødsriget.</span> <span class="verse"><a name="16">16</a>Den, som hører eder, hører mig, og den, som foragter eder, foragter mig; men den, som foragter mig, foragter den, som udsendte mig."</span> <span class="verse"><a name="17">17</a>Men de halvfjerdsindsfyve vendte tilbage med Glæde og sagde: "Herre! også de onde Ånder ere os lydige i dit Navn."</span> <span class="verse"><a name="18">18</a>Men han sagde til dem: "Jeg så Satan falde ned fra Himmelen som et Lyn.</span> <span class="verse"><a name="19">19</a>Se, jeg har givet eder Myndighed til at træde på Slanger og Skorpioner og over hele Fjendens Magt, og slet intet skal skade eder.</span> <span class="verse"><a name="20">20</a>Dog, glæder eder ikke derover, at Ånderne ere eder lydige; men glæder eder over, at eders Navne ere indskrevne i Himlene."</span> <span class="verse"><a name="21">21</a>I den samme Stund frydede Jesus sig i den Helligånd og sagde: "Jeg priser dig, Fader, Himmelens og Jordens Herre! fordi du har skjult dette for vise og forstandige og åbenbaret det for umyndige. Ja, Fader! thi således skete det, som var velbehageligt for dig.</span> <span class="verse"><a name="22">22</a>Alle Ting ere mig overgivne af min Fader; og ingen kender, hvem Sønnen er, uden Faderen, og hvem Faderen er, uden Sønnen og den, for hvem Sønnen vil åbenbare ham."</span> <span class="verse"><a name="23">23</a>Og han vendte sig til Disciplene og sagde særligt til dem: "Salige ere de Øjne, som se det, I se.</span> <span class="verse"><a name="24">24</a>Thi jeg siger eder, at mange Profeter og Konger have ville se det, I se, og have ikke set det, og høre det, I høre, og have ikke hørt det."</span> <span class="verse"><a name="25">25</a>Og se, en lovkyndig stod op og fristede ham og sagde: "Mester! hvad skal jeg gøre, for at jeg kan arve et evigt Liv?"</span> <span class="verse"><a name="26">26</a>Men han sagde til ham: "Hvad er der skrevet i Loven, hvorledes læser du?".</span> <span class="verse"><a name="27">27</a>Men han svarede og sagde til ham: "Du skal elske Herren din Gud af hele dit Hjerte og med hele din Sjæl og med hele din Styrke og med hele dit Sind, og din Næste som dig selv."</span> <span class="verse"><a name="28">28</a>Men han sagde til ham: "Du svarede ret; gør dette, så skal du leve."</span> <span class="verse"><a name="29">29</a>Men han vilde gøre sig selv retfærdig og sagde til Jesus: "Hvem er da min Næste?"</span> <span class="verse"><a name="30">30</a>Men Jesus svarede og sagde: "Et Menneske gik ned fra Jerusalem til Jeriko, og han faldt iblandt Røvere, som både klædte ham af og sloge ham og gik bort og lod ham ligge halvdød.</span> <span class="verse"><a name="31">31</a>Men ved en Hændelse gik en Præst den samme Vej ned, og da han så ham, gik han forbi.</span> <span class="verse"><a name="32">32</a>Ligeså også en Levit; da han kom til Stedet, gik han hen og så ham og gik forbi.</span> <span class="verse"><a name="33">33</a>Men en Samaritan, som var på Rejse, kom til ham, og da han så ham, ynkedes han inderligt.</span> <span class="verse"><a name="34">34</a>Og han gik hen til ham, forbandt hans Sår og gød Olie og Vin deri, løftede ham op på sit eget Dyr og førte ham til et Herberge og plejede ham.</span> <span class="verse"><a name="35">35</a>Og den næste Dag tog han to Denarer frem og gav Værten dem og sagde: Plej ham! og hvad mere du lægger ud, vil jeg betale dig, når jeg kommer igen.</span> <span class="verse"><a name="36">36</a>Hvilken af disse tre tykkes dig nu at have været hans Næste, der var falden iblandt Røverne?"</span> <span class="verse"><a name="37">37</a>Men han sagde: "Han, som øvede.Barmhjertighed imod ham." Og Jesus sagde til ham: "Gå bort, og gør du ligeså!"</span> <span class="verse"><a name="38">38</a>Men det skete, medens de vare på Vandring, gik han ind i en Landsby; og en Kvinde ved Navn Martha modtog ham i sit Hus.</span> <span class="verse"><a name="39">39</a>Og hun havde en Søster, som hed Maria, og hun satte sig ved Herrens Fødder og hørte på hans Tale.</span> <span class="verse"><a name="40">40</a>Men Martha havde travlt med megen Opvartning; og hun kom hen og sagde: "Herre! bryder du dig ikke om, at min Søster har ladet mig opvarte ene? Sig hende dog, at hun skal hjælpe mig."</span> <span class="verse"><a name="41">41</a>Men Herren svarede og sagde til hende: "Martha! Martha! du gør dig Bekymring og Uro med mange Ting;</span> <span class="verse"><a name="42">42</a>men eet er fornødent. Maria har valgt den gode Del, som ikke skal tages fra hende."</span> </p></div</div></div></body></html>