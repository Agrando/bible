<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 20</strong></div><p><span class="verse"><a name="1">1</a>Og det skete på en af de Dage, medens han lærte folket i Helligdommen og forkyndte Evangeliet, da trådte Ypperstepræsterne og de skriftkloge tillige med de Ældste hen til ham.</span> <span class="verse"><a name="2">2</a>Og de talte til ham og sagde: "Sig os, af hvad Magt gør du disse Ting, eller hvem er det, som har givet dig denne Magt?"</span> <span class="verse"><a name="3">3</a>Men han svarede og sagde til dem: "Også jeg vil spørge eder om en Ting, siger mig det:</span> <span class="verse"><a name="4">4</a>Johannes's Dåb, var den fra Himmelen eller fra Mennesker?"</span> <span class="verse"><a name="5">5</a>Men de overvejede med hverandre og sagde: "Sige vi: Fra Himmelen, da vil han sige: Hvorfor troede I ham ikke?</span> <span class="verse"><a name="6">6</a>Men sige vi: Fra Mennesker, da vil hele Folket stene os; thi det er overbevist om, at Johannes var en Profet."</span> <span class="verse"><a name="7">7</a>Og de svarede, at de vidste ikke hvorfra.</span> <span class="verse"><a name="8">8</a>Og Jesus sagde til dem: "Så siger ikke heller jeg eder, af hvad Magt jeg gør disse Ting."</span> <span class="verse"><a name="9">9</a>Men han begyndte at sige denne Lignelse til Folket: "En Mand plantede en Vingård og lejede den ud til Vingårdsmænd og drog udenlands for lange Tider.</span> <span class="verse"><a name="10">10</a>Og da Tiden kom, sendte han en Tjener til Vingårdsmændene, for at de skulde give ham af Vingårdens Frugt; men Vingårdsmændene sloge ham og sendte ham tomhændet bort.</span> <span class="verse"><a name="11">11</a>Og han sendte fremdeles en anden Tjener; men de sloge også ham og forhånede ham og sendte ham tomhændet bort.</span> <span class="verse"><a name="12">12</a>Og han sendte fremdeles en tredje; men også ham sårede de og kastede ham ud.</span> <span class="verse"><a name="13">13</a>Men Vingårdens Herre sagde: Hvad skal jeg gøre? Jeg vil sende min Søn, den elskede; de ville dog vel undse sig, for ham.</span> <span class="verse"><a name="14">14</a>Men da Vingårdsmændene så ham, rådsloge de indbyrdes og sagde: Det er Arvingen; lader os slå ham ihjel, for at Arven kan blive vor.</span> <span class="verse"><a name="15">15</a>Og de kastede ham ud af Vingården og sloge ham ihjel. Hvad vil nu Vingårdens Herre gøre ved dem?</span> <span class="verse"><a name="16">16</a>Han vil komme og ødelægge disse Vingårdsmænd og give Vingården til andre." Men da de hørte det, sagde de: "Det ske aldrig!"</span> <span class="verse"><a name="17">17</a>Men han så på dem og sagde: "Hvad er da dette, som er skrevet: Den Sten, som Bygningsmændene forkastede, den er bleven til en Hovedhjørnesten?</span> <span class="verse"><a name="18">18</a>Hver, som falder på denne Sten, skal slå sig sønder; men hvem den falder på, ham skal den knuse."</span> <span class="verse"><a name="19">19</a>Og Ypperstepræsterne og de skriftkloge søgte at lægge Hånd på ham i den samme Time, men de frygtede for Folket; thi de forstode, at han sagde denne Lignelse imod dem.</span> <span class="verse"><a name="20">20</a>Og de toge Vare på ham og udsendte Lurere, der anstillede sig, som om de vare retfærdige, for at fange ham i Ord, så de kunde overgive ham til Øvrigheden og Landshøvdingens Magt.</span> <span class="verse"><a name="21">21</a>Og de spurgte ham og sagde: "Mester! vi vide, at du taler og lærer Rettelig og ikke ser på Personer, men lærer Guds Vej i Sandhed.</span> <span class="verse"><a name="22">22</a>Er det os tilladt at give Kejseren Skat eller ej?"</span> <span class="verse"><a name="23">23</a>Men da han mærkede deres Træskhed, sagde han til dem: "Hvorfor friste I mig?</span> <span class="verse"><a name="24">24</a>Viser mig en Denar"; hvis Billede og Overskrift bærer den?" Men de svarede og sagde: "Kejserens."</span> <span class="verse"><a name="25">25</a>Men han sagde til dem: "Så giver da Kejseren, hvad Kejserens er, og Gud, hvad Guds er."</span> <span class="verse"><a name="26">26</a>Og de kunde ikke fange ham i Ord i Folkets Påhør, og de forundrede sig over hans Svar og tav.</span> <span class="verse"><a name="27">27</a>Men nogle af Saddukæerne, som nægte, at der er Opstandelse, kom til ham og spurgte ham og sagde:</span> <span class="verse"><a name="28">28</a>"Mester! Moses har foreskrevet os: Dersom en har en Broder, som er gift, og denne dør barnløs, da skal hans Broder tage Hustruen og oprejse sin Broder Afkom.</span> <span class="verse"><a name="29">29</a>Nu var der syv Brødre; og den første tog en Hustru og døde barnløs.</span> <span class="verse"><a name="30">30</a>Ligeså den anden.</span> <span class="verse"><a name="31">31</a>Og den tredje tog hende, og således også alle syv; de døde uden at efterlade Børn.</span> <span class="verse"><a name="32">32</a>Men til sidst døde også Hustruen.</span> <span class="verse"><a name="33">33</a>Hvem af dem får hende så til Hustru i Opstandelsen? thi de have alle syv haft hende til Hustru."</span> <span class="verse"><a name="34">34</a>Og Jesus sagde til dem: "Denne Verdens Børn tage til Ægte og bortgiftes;</span> <span class="verse"><a name="35">35</a>men de, som agtes værdige til at få Del i hin Verden og i Opstandelsen fra de døde, tage hverken til Ægte eller bortgiftes.</span> <span class="verse"><a name="36">36</a>Thi de kunne ikke mere dø; thi de ere Engle lige og ere Guds Børn, idet de ere Opstandelsens Børn.</span> <span class="verse"><a name="37">37</a>Men at de døde oprejses, har også Moses givet til Kende i Stedet om Tornebusken, når han kalder Herren: Abrahams Gud og Isaks Gud og Jakobs Gud.</span> <span class="verse"><a name="38">38</a>Men han er ikke dødes, men levendes Gud; thi for ham leve de alle."</span> <span class="verse"><a name="39">39</a>Men nogle af de skriftkloge svarede og sagde: "Mester! du talte vel."</span> <span class="verse"><a name="40">40</a>Og de turde ikke mere spørge ham om noget.</span> <span class="verse"><a name="41">41</a>Men han sagde til dem: "Hvorledes siger man, at Kristus er Davids Søn?</span> <span class="verse"><a name="42">42</a>David selv siger jo i Salmernes Bog: Herren sagde til min Herre: Sæt dig ved min højre Hånd,</span> <span class="verse"><a name="43">43</a>indtil jeg får lagt dine Fjender som en Skammel for dine Fødder.</span> <span class="verse"><a name="44">44</a>Altså kalder David ham en Herre, hvorledes er han da hans Søn?"</span> <span class="verse"><a name="45">45</a>Men i hele Folkets Påhør sagde han til Disciplene:</span> <span class="verse"><a name="46">46</a>"Vogter eder for de skriftkloge. som gerne ville gå i lange Klæder og holde af at lade sig hilse på Torvene og at have de fornemste Pladser i Synagogerne og at sidde øverst til Bords ved Måltiderne,</span> <span class="verse"><a name="47">47</a>de, som opæde Enkers Huse og på Skrømt bede længe; disse skulle få des hårdere Dom."</span> </p></div</div></div></body></html>