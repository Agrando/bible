<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 13</strong></div><p><span class="verse"><a name="1">1</a>Men på den samme Tid var der nogle til Stede, som fortalte ham om de Galilæere, hvis Blod Pilatus havde blandet med deres Ofre.</span> <span class="verse"><a name="2">2</a>Og han svarede og sagde til dem: "Mene I, at disse Galilæere vare Syndere frem for alle Galilæere, fordi de have lidt dette?</span> <span class="verse"><a name="3">3</a>Nej, siger jeg eder; men dersom I ikke omvende eder, skulle I alle omkomme ligeså.</span> <span class="verse"><a name="4">4</a>Eller hine atten, som Tårnet i Siloam faldt ned over og ihjelslog, mene I, at de vare skyldige fremfor alle Mennesker, som bo i Jerusalem?</span> <span class="verse"><a name="5">5</a>Nej, siger jeg eder; men dersom I ikke omvende eder, skulle I alle omkomme ligeså."</span> <span class="verse"><a name="6">6</a>Men han sagde denne Lignelse: "En havde et Figentræ, som var plantet i hans Vingård; og han kom og ledte efter Frugt derpå og fandt ingen.</span> <span class="verse"><a name="7">7</a>Men han sagde til Vingårdsmanden: Se, i tre År er jeg nu kommen og har ledt efter Frugt på dette Figentræ og ingen fundet; hug det om; hvorfor skal det tilmed gøre Jorden unyttig?</span> <span class="verse"><a name="8">8</a>Men han svarede og sagde til ham: Herre! lad det stå endnu dette År, indtil jeg får gravet om det og gødet det;</span> <span class="verse"><a name="9">9</a>måske vil det bære Frugt i Fremtiden; men hvis ikke, da hug det om!"</span> <span class="verse"><a name="10">10</a>Men han lærte i en af Synagogerne på Sabbaten.</span> <span class="verse"><a name="11">11</a>Og se, der var en Kvinde, som havde haft en Svagheds Ånd i atten År, og hun var sammenbøjet og kunde aldeles ikke rette sig op.</span> <span class="verse"><a name="12">12</a>Men da Jesus så hende, kaldte han på hende og sagde til hende: "Kvinde! du er løst fra din Svaghed."</span> <span class="verse"><a name="13">13</a>Og han lagde Hænderne på hende; og straks rettede hun sig op og priste Gud.</span> <span class="verse"><a name="14">14</a>Men Synagogeforstanderen, som var vred, fordi Jesus helbredte på Sabbaten, tog til Orde og sagde til Folkeskaren: "Der er seks Dage, på hvilke man bør arbejde; kommer derfor på dem og lader eder helbrede, og ikke på Sabbatsdagen!"</span> <span class="verse"><a name="15">15</a>Men Herren svarede ham og sagde: "I Hyklere! løser ikke enhver iblandt eder sin Okse eller sit Asen fra Krybben på Sabbaten og fører dem til Vands?</span> <span class="verse"><a name="16">16</a>Men denne, som er en Abrahams Datter, hvem Satan har bundet, se, i atten År, burde hun ikke løses fra dette Bånd på Sabbatsdagen?"</span> <span class="verse"><a name="17">17</a>Og da han sagde dette, bleve alle hans Modstandere beskæmmede; og hele Skaren glædede sig over alle de herlige Gerninger, som gjordes af ham.</span> <span class="verse"><a name="18">18</a>Han sagde da: "Hvad ligner Guds Rige, og hvormed skal jeg ligne det?</span> <span class="verse"><a name="19">19</a>Det ligner et Sennepskorn, som et Menneske tog og lagde i sin Have; og det voksede og blev til et Træ, og Himmelens Fugle byggede Rede i dets Grene."</span> <span class="verse"><a name="20">20</a>Og atter sagde han: "Hvormed skal jeg ligne Guds Rige?</span> <span class="verse"><a name="21">21</a>Det ligner en Surdejg, som en Kvinde tog og lagde ned i tre Mål Mel, indtil det blev syret alt sammen."</span> <span class="verse"><a name="22">22</a>Og han gik igennem Byer og Landsbyer og lærte og tog Vejen til Jerusalem.</span> <span class="verse"><a name="23">23</a>Men en sagde til ham: "Herre mon de ere få, som blive frelste?" Da sagde han til dem:</span> <span class="verse"><a name="24">24</a>"Kæmper for at komme ind igennem den snævre Port; thi mange, siger jeg eder, skulle søge at komme ind og ikke formå det.</span> <span class="verse"><a name="25">25</a>Fra den Stund Husbonden er stået op og har lukket Døren, og I begynde at stå udenfor og banke på Døren og sige: Herre, luk op for os! da vil han svare og sige til eder: Jeg kender eder ikke, hvorfra I ere;</span> <span class="verse"><a name="26">26</a>da skulle I begynde at sige: vi spiste og drak for dine Øjne, og du lærte på vore Gader,</span> <span class="verse"><a name="27">27</a>og han skal sige: Jeg siger eder, jeg kender eder ikke, hvorfra I ere; viger bort fra mig, alle I, som øve Uret!</span> <span class="verse"><a name="28">28</a>Der skal der være Gråd og Tænders Gnidsel, når I må se Abraham og Isak og Jakob og alle Profeterne i Guds Rige, men eder selv blive kastede udenfor.</span> <span class="verse"><a name="29">29</a>Og de skulle komme fra Øster og Vester og fra Norden og Sønden og sidde til Bords i Guds Rige.</span> <span class="verse"><a name="30">30</a>Og se, der er sidste, som skulle være iblandt de første, og der er første, som skulle være iblandt de sidste."</span> <span class="verse"><a name="31">31</a>I den samme Stund kom nogle Farisæere og sagde til ham: "Gå bort, og drag herfra; thi Herodes vil slå dig ihjel."</span> <span class="verse"><a name="32">32</a>Og han sagde til dem: "Går hen og siger til denne Ræv: Se, jeg uddriver onde Ånder og fuldfører Helbredelser i Dag og i Morgen, og på den tredje dag fuldendes jeg.</span> <span class="verse"><a name="33">33</a>Dog bør jeg vandre i Dag og i Morgen og den Dag derefter; thi det sømmer sig ikke, at en Profet dræbes uden for Jerusalem.</span> <span class="verse"><a name="34">34</a>Jerusalem! Jerusalem! som ihjelslår Profeterne og stener dem, som ere sendte til dig! hvor ofte vilde jeg samle dine Børn, ligesom en Høne samler sine Kyllinger under Vingerne! Og I vilde ikke.</span> <span class="verse"><a name="35">35</a>Se, eders Hus overlades til eder selv. Men jeg siger eder: I skulle ingenlunde se mig, førend den Tid kommer, da I sige: Velsigtnet være den, som kommer, i Herrens Navn!"</span> </p></div</div></div></body></html>