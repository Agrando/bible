<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 2</strong></div><p><span class="verse"><a name="1">1</a>Men det skete i de dage, at en Befaling udgik fra Kejser Augustus, at al Verden skulde skrives i Mandtal.</span> <span class="verse"><a name="2">2</a>(Denne første Indskrivning skete, da Kvirinius var Landshøvding i Syrien,)</span> <span class="verse"><a name="3">3</a>Og alle gik for at lade sig indskrive, hver til sin By.</span> <span class="verse"><a name="4">4</a>Og også Josef gik op fra Galilæa, fra Byen Nazareth til Judæa til Davids By, som kaldes Bethlehem, fordi han var af Davids Hus og Slægt,</span> <span class="verse"><a name="5">5</a>for at lade sig indskrive tillige med Maria, sin trolovede, som var frugtsommelig.</span> <span class="verse"><a name="6">6</a>Men det skete, medens de vare der, blev Tiden fuldkommet til, at hun skulde føde.</span> <span class="verse"><a name="7">7</a>Og hun fødte sin Søn, den førstefødte, og svøbte ham og lagde ham i en Krybbe; thi der var ikke Rum for dem i Herberget.</span> <span class="verse"><a name="8">8</a>Og der var Hyrder i den samme Egn, som lå ude på Marken og holdt Nattevagt over deres Hjord.</span> <span class="verse"><a name="9">9</a>Og se, en Herrens Engel stod for dem, og Herrens Herlighed skinnede om dem, og de frygtede såre</span> <span class="verse"><a name="10">10</a>Og Engelen sagde til dem: "Frygter ikke; thi se, jeg forkynder eder en stor Glæde, som skal være for hele Folket.</span> <span class="verse"><a name="11">11</a>Thi eder er i dag en Frelser født, som er den Herre Kristus i Davids By.</span> <span class="verse"><a name="12">12</a>Og dette skulle I have til Tegn: I skulle finde et Barn svøbt, liggende i en Krybbe."</span> <span class="verse"><a name="13">13</a>Og straks var der med Engelen en himmelsk Hærskares Mangfoldighed, som lovede Gud og sagde:</span> <span class="verse"><a name="14">14</a>"Ære være Gud i det højeste! og Fred på Jorden! i Mennesker Velbehag!</span> <span class="verse"><a name="15">15</a>Og det skete, da Englene vare farne fra dem til Himmelen, sagde Hyrderne til hverandre: "Lader os dog gå til Bethlehem og se dette, som er sket, hvilket Herren har kundgjort os."</span> <span class="verse"><a name="16">16</a>Og de skyndte sig og kom og fandt både Maria og Josef, og Barnet liggende i Krybben.</span> <span class="verse"><a name="17">17</a>Men da de så det, kundgjorde de, hvad der var talt til dem om dette Barn.</span> <span class="verse"><a name="18">18</a>Og alle de, som hørte det, undrede sig over det, der blev talt til dem af Hyrderne.</span> <span class="verse"><a name="19">19</a>Men Maria gemte alle disse Ord og overvejede dem i sit Hjerte.</span> <span class="verse"><a name="20">20</a>Og Hyrderne vendte tilbage, idet de priste og lovede Gud for alt, hvad de havde hørt og set, således som der var talt til dem.</span> <span class="verse"><a name="21">21</a>Og da otte Dage vare fuldkommede, så han skulde omskæres, da blev hans Navn kaldt Jesus, som det var kaldt af Engelen, før han blev undfangen i Moders Liv.</span> <span class="verse"><a name="22">22</a>Og da deres Renselsesdage efter Mose Lov vare fuldkommede, bragte de ham op til Jerusalem for at fremstille ham for Herren,</span> <span class="verse"><a name="23">23</a>som der er skrevet i Herrens Lov, at alt Mandkøn, som åbner Moders Liv, skal kaldes helligt for Herren,</span> <span class="verse"><a name="24">24</a>og for at bringe Offer efter det, som er sagt i Herrens Lov, et Par Turtelduer eller to unge Duer.</span> <span class="verse"><a name="25">25</a>Og se, der var en Mand i Jerusalem ved Navn Simeon, og denne Mand var retfærdig og gudfrygtig og forventede Israels Trøst, og den Helligånd var over ham.</span> <span class="verse"><a name="26">26</a>Og det var varslet ham af den Helligånd, at han ikke skulde se Døden, førend han havde set Herrens Salvede.</span> <span class="verse"><a name="27">27</a>Og han kom af Åndens Drift til Helligdommen; og idet Forældrene bragte Barnet Jesus ind for at gøre med ham efter Lovens Skik,</span> <span class="verse"><a name="28">28</a>da tog han det på sine Arme og priste Gud og sagde:</span> <span class="verse"><a name="29">29</a>"Herre! nu lader du din Tjener fare i Fred, efter dit Ord.</span> <span class="verse"><a name="30">30</a>Thi mine Øjne have set din Frelse,</span> <span class="verse"><a name="31">31</a>som du beredte for alle Folkeslagenes Åsyn,</span> <span class="verse"><a name="32">32</a>et Lys til at oplyse Hedningerne og en Herlighed for dit Folk Israel."</span> <span class="verse"><a name="33">33</a>Og hans Fader og hans Moder undrede sig over de Ting, som bleve sagte om ham.</span> <span class="verse"><a name="34">34</a>Og Simeon velsignede dem og sagde til hans Moder Maria: "Se, denne er sat mange i Israel til Fald og Oprejsning og til et Tegn, som imodsiges,</span> <span class="verse"><a name="35">35</a>ja, også din egen Sjæl skal et Sværd gennemtrænge! for at mange Hjerters Tanker skulle åbenbares."</span> <span class="verse"><a name="36">36</a>Og der var en Profetinde Anna, Fanuels Datter, af Asers Stamme; hun var meget fremrykket i Alder, havde levet syv År med sin Mand efter sin Jomfrustand</span> <span class="verse"><a name="37">37</a>og var nu en Enke ved fire og firsindstyve År, og hun veg ikke fra Helligdommen, tjenende Gud med Faste og Bønner Nat og Dag.</span> <span class="verse"><a name="38">38</a>Og hun trådte til i den samme Stund og priste Gud og talte om ham til alle, som forventede Jerusalems Forløsning.</span> <span class="verse"><a name="39">39</a>Og da de havde fuldbyrdet alle Ting efter Herrens Lov, vendte de tilbage til Galilæa til deres egen By Nazareth.</span> <span class="verse"><a name="40">40</a>Men Barnet voksede og blev stærkt og blev fuldt af Visdom: og Guds Nåde var over det.</span> <span class="verse"><a name="41">41</a>Og hans Forældre droge hvert År op til Jerusalem på Påskehøjtiden.</span> <span class="verse"><a name="42">42</a>Og da han var bleven tolv År gammel, og de gik op efter Højtidens Sædvane</span> <span class="verse"><a name="43">43</a>og havde tilendebragt de Dage, blev Barnet Jesus i Jerusalem, medens de droge hjem, og hans Forældre mærkede det ikke.</span> <span class="verse"><a name="44">44</a>Men da de mente, at han var i Rejsefølget, kom de en Dags Rejse frem, og de ledte efter ham iblandt deres Slægtninge og Kyndinge.</span> <span class="verse"><a name="45">45</a>Og da de ikke fandt ham, vendte de tilbage til Jerusalem og ledte efter ham.</span> <span class="verse"><a name="46">46</a>Og det skete efter tre Dage, da fandt de ham i Helligdommen, hvor han sad midt iblandt Lærerne og både hørte på dem og adspurgte dem.</span> <span class="verse"><a name="47">47</a>Men alle, som hørte ham, undrede sig såre over hans Forstand og Svar.</span> <span class="verse"><a name="48">48</a>Og da de så ham, bleve de forfærdede; og hans Moder sagde til ham:"Barn! hvorfor gjorde du således imod os? Se, din Fader og jeg have ledt efter dig med Smerte."</span> <span class="verse"><a name="49">49</a>Og han sagde til dem: "Hvorfor ledte I efter mig? Vidste I ikke, at jeg bør være i min Faders Gerning?"</span> <span class="verse"><a name="50">50</a>Og de forstode ikke det Ord, som han talte til dem.</span> <span class="verse"><a name="51">51</a>Og han drog ned med dem og kom til Nazareth og var dem lydig og hans Moder gemte alle de Ord i sit Hjerte.</span> <span class="verse"><a name="52">52</a>Og Jesus forfremmedes i Visdom og Alder og yndest hos Gud og Mennesker.</span> </p></div</div></div></body></html>