<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 4</strong></div><p><span class="verse"><a name="1">1</a>Men Jesus vendte tilbage fra Jorden fuld af den Helligånd og blev ført af Ånden i Ørkenen</span> <span class="verse"><a name="2">2</a>i fyrretyve Dage, medens han blev fristet af Djævelen. Og han spiste intet i de Dage; og da de havde Ende, blev han hungrig.</span> <span class="verse"><a name="3">3</a>Og Djævelen sagde til ham: "Dersom du er Guds Søn, da sig til denne Sten, at den skal blive Brød."</span> <span class="verse"><a name="4">4</a>Og Jesus svarede ham: "Der er skrevet: Mennesket skal ikke leve af Brød alene."</span> <span class="verse"><a name="5">5</a>Og han førte ham op og viste ham alle Verdens Riger i et øjeblik.</span> <span class="verse"><a name="6">6</a>Og Djævelen sagde til ham: "Dig vil jeg give hele denne Magt og deres Herlighed; thi den er mig overgiven, og jeg giver den, til hvem jeg vil.</span> <span class="verse"><a name="7">7</a>Dersom du altså vil tilbede mig, skal den helt tilhøre dig."</span> <span class="verse"><a name="8">8</a>Og Jesus svarede ham og sagde: "Der er skrevet: Du skal tilbede Herren din Gud og tjene ham alene."</span> <span class="verse"><a name="9">9</a>Og han førte ham til Jerusalem og stillede ham på Helligdommens Tinde og sagde til ham: "Dersom du er Guds Søn, da kast dig ned herfra;</span> <span class="verse"><a name="10">10</a>thi der er skrevet: Han skal give sine Engle Befaling om dig, at de skulle bevare dig,</span> <span class="verse"><a name="11">11</a>og at de skulle bære dig på Hænderne, for at du ikke skal støde din Fod på nogen Sten."</span> <span class="verse"><a name="12">12</a>Og Jesus svarede og sagde til ham: "Der er sagt: Du må ikke friste Herren din Gud."</span> <span class="verse"><a name="13">13</a>Og da Djævelen havde endt al Fristelse, veg han fra ham til en Tid.</span> <span class="verse"><a name="14">14</a>Og Jesus vendte i Åndens Kraft tilbage til Galilæa, og Rygtet om ham kom ud i hele det omliggende Land.</span> <span class="verse"><a name="15">15</a>Og selv lærte han i deres Synagoger og blev prist af alle.</span> <span class="verse"><a name="16">16</a>Og han kom til Nazareth, hvor han var opfødt, og gik efter sin Sædvane på Sabbatsdagen ind i Synagogen og stod op for at forelæse.</span> <span class="verse"><a name="17">17</a>Og man gav ham Profeten Esajas's Bog, og da han slog Bogen op; fandt han det Sted, hvor der stod skrevet:</span> <span class="verse"><a name="18">18</a>"Herrens Ånd er over mig, fordi han salvede mig til at forkynde Evangelium for fattige; han har sendt mig for at forkynde fangne, at de skulle lades løs, og blinde, at de skulle få deres Syn, for at sætte plagede i Frihed,</span> <span class="verse"><a name="19">19</a>for at forkynde et Herrens Nådeår."</span> <span class="verse"><a name="20">20</a>Og han lukkede Bogen sammen og gav Tjeneren den igen og satte sig; og alles Øjne i Synagogen stirrede på ham.</span> <span class="verse"><a name="21">21</a>Men han begyndte at sige til dem: "I Dag er dette Skriftord gået i Opfyldelse for eders Øren."</span> <span class="verse"><a name="22">22</a>Og de berømmede ham alle og undrede sig over de livsalige Ord, som udgik af hans Mund, og de sagde: "Er dette ikke Josefs Søn?"</span> <span class="verse"><a name="23">23</a>Og han sagde til dem: "I ville sikkerlig sige mig dette Ordsprog: Læge! læg dig selv; gør også her i din Fædreneby så. store Ting, som vi have hørt ere skete i Kapernaum."</span> <span class="verse"><a name="24">24</a>Men han sagde: "Sandelig, siger jeg eder, at ingen Profet er anerkendt i sit Fædreland.</span> <span class="verse"><a name="25">25</a>Men jeg siger eder i Sandhed: Der var mange Enker i Israel i Elias's Dage, da Himmelen var lukket i tre År og seks Måneder, den Gang der var en stor Hunger i hele Landet;</span> <span class="verse"><a name="26">26</a>og til ingen af dem blev Elias sendt uden til Sarepta ved Sidon til en Enke.</span> <span class="verse"><a name="27">27</a>Og der var mange spedalske i Israel på Profeten Elisas Tid, og ingen af dem blev renset, uden Syreren Naman."</span> <span class="verse"><a name="28">28</a>Og alle, som vare i Synagogen, bleve fulde af Harme, da de hørte dette.</span> <span class="verse"><a name="29">29</a>Og de stode op og stødte ham ud af Byen og førte ham hen til Skrænten af det Bjerg, på hvilket deres By var bygget, for at styrte ham ned.</span> <span class="verse"><a name="30">30</a>Men han gik igennem, midt imellem dem, og drog bort.</span> <span class="verse"><a name="31">31</a>Og han kom ned til Kapernaum, en By i Galilæa, og lærte dem på Sabbaterne.</span> <span class="verse"><a name="32">32</a>Og de bleve slagne af Forundring over hans Lære, thi hans Tale var med Myndighed.</span> <span class="verse"><a name="33">33</a>Og i Synagogen var der et Menneske, som havde en uren ond Ånd, og han råbte med høj Røst:</span> <span class="verse"><a name="34">34</a>"Ak! hvad have vi med dig at gøre, Jesus af Nazareth? Er du kommen for at ødelægge os? Jeg kender dig, hvem du er, du Guds hellige."</span> <span class="verse"><a name="35">35</a>Og Jesus truede ham og sagde: "Ti, og far ud af ham!" Og den onde Ånd kastede ham ind imellem dem og for ud af ham uden at have gjort ham nogen Skade.</span> <span class="verse"><a name="36">36</a>Og der kom en Rædsel over alle; og de talte med hverandre og sagde "Hvad er dog dette for et Ord; thi han byder over de urene Ånder med Myndighed og Kraft, og de fare ud?"</span> <span class="verse"><a name="37">37</a>Og Rygtet om ham udbredtes alle Vegne i det omliggende Land.</span> <span class="verse"><a name="38">38</a>Men han stod op og gik fra Synagogen ind i Simons Hus; og Simons Svigermoder plagedes at en stærk Feber; og de bade ham for hende.</span> <span class="verse"><a name="39">39</a>Og han stillede sig hen over hende og truede Feberen, og den forlod hende. Men hun stod straks op og vartede dem op.</span> <span class="verse"><a name="40">40</a>Men da Solen gik ned, førte alle de, som havde syge med alle Hånde Svagheder, dem til ham; og han lagde Hænderne på hver enkelt af dem og helbredte dem</span> <span class="verse"><a name="41">41</a>Også onde Ånder fore ud al mange, råbte og sagde: "Du er Guds Søn;" og han truede dem og tillod dem ikke at tale, fordi de vidste, at han var Kristus.</span> <span class="verse"><a name="42">42</a>Men da det var blevet Dag, gik han ud og drog til et øde Sted; og Skarerne ledte efter ham; og de kom hen til ham, og de holdt på ham, for at han ikke skulde gå fra dem.</span> <span class="verse"><a name="43">43</a>Men han sagde til dem: "Også for de andre Byer bør jeg forkynde Evangeliet om Guds Rige; thi dertil blev jeg udsendt."</span> <span class="verse"><a name="44">44</a>Og han prædikede i Galilæas Synagoger.</span> </p></div</div></div></body></html>