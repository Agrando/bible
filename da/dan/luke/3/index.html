<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 3</strong></div><p><span class="verse"><a name="1">1</a>Men i Kejser Tiberius's femtende Regeringsår, da Pontius Pilatus var Landshøvding i Judæa, og Herodes var Fjerdingsfyrste i Galilæa, og hans Broder Filip var Fjerdingsfyrste i Ituræa og Trakonitis's Land og Lysanias Fjerdingsfyrste i Abilene,</span> <span class="verse"><a name="2">2</a>medens Annas og Kajfas vare Ypperstepræster, kom Guds Ord til Johannes, Sakarias's Søn, i Ørkenen.</span> <span class="verse"><a name="3">3</a>Og han gik ud i hele Omegnen om Jordan og prædikede Omvendelses-Dåb til Syndernes Forladelse,</span> <span class="verse"><a name="4">4</a>som der er skrevet i Profeten Esajas's Talers Bog: "Der er en Røst af en, som råber i Ørkenen: Bereder Herrens Vej, gører hans Stier jævne;</span> <span class="verse"><a name="5">5</a>hver Dal skal opfyldes, og hvert Bjerg og Høj skal nedtrykkes, og det krumme skal gøres lige, og de ujævne Veje skulle gøres jævne;</span> <span class="verse"><a name="6">6</a>og alt Kød skal se Guds Frelse."</span> <span class="verse"><a name="7">7</a>Han sagde altså til de Skarer, som gik ud for at døbes af ham: "I Øgleunger! hvem har lært eder at fly fra den kommende Vrede?</span> <span class="verse"><a name="8">8</a>Bærer da Frugter, som ere Omvendelsen værdige, og begynder ikke at sige ved eder selv: Vi have Abraham til Fader; thi jeg siger eder, at Gud kan opvække Abraham Børn af disse Sten.</span> <span class="verse"><a name="9">9</a>Men Øksen ligger også allerede ved Roden af Træerne; så bliver da hvert Træ, som ikke bærer god Frugt, omhugget og kastet i Ilden."</span> <span class="verse"><a name="10">10</a>Og Skarerne spurgte ham og sagde: "Hvad skulle vi da gøre?"</span> <span class="verse"><a name="11">11</a>Men han svarede og sagde til dem: "Den, som har to Kjortler, dele med den, som ingen har; og den, som har Mad, gøre ligeså!"</span> <span class="verse"><a name="12">12</a>Men også Toldere kom for at døbes, og de sagde til ham: "Mester! hvad skulle vi gøre?"</span> <span class="verse"><a name="13">13</a>Men han sagde til dem: "Kræver intet ud over, hvad eder er forordnet."</span> <span class="verse"><a name="14">14</a>Men også Krigsfolk spurgte ham og sagde: "Hvad skulle vi da gøre?" Og han sagde til dem: "Øver ikke Vold imod nogen, bruger ikke Underfundighed imod nogen, og lader eder nøje med eders Sold!"</span> <span class="verse"><a name="15">15</a>Men da Folket var i Forventning, og alle tænkte i deres Hjerter om Johannes, om ikke han skulde være Kristus,</span> <span class="verse"><a name="16">16</a>da svarede Johannes og sagde til alle: "Jeg døber eder med Vand; men den kommer, som er stærkere end jeg, og hvis Skotvinge jeg ikke er værdig at løse; han skal døbe eder med den Helligånd og Ild.</span> <span class="verse"><a name="17">17</a>Hans Kasteskovl er i hans Hånd, for at han skal gennemrense sin Lo og sanke Hveden i sin Lade, men Avnerne skal han opbrænde med uslukkelig Ild."</span> <span class="verse"><a name="18">18</a>Ligeså formanede han også Folket om mange andre Ting og forkyndte dem Evangeliet.</span> <span class="verse"><a name="19">19</a>Men da Fjerdingsfyrsten Herodes blev revset af ham for hans Broders Hustru, Herodias's Skyld og for alt det onde, som Herodes gjorde,</span> <span class="verse"><a name="20">20</a>så føjede han til alt det øvrige også dette, at han kastede Johannes i Fængsel.</span> <span class="verse"><a name="21">21</a>Men medens hele Folket blev døbt, skete det, da også Jesus var bleven døbt og bad, at Himmelen åbnedes,</span> <span class="verse"><a name="22">22</a>og at den Helligånd dalede ned over ham i legemlig Skikkelse som en Due, og at en Røst lød fra Himmelen: "Du er min Søn, den elskede, i dig har jeg Velbehag."</span> <span class="verse"><a name="23">23</a>Og Jesus selv var omtrent tredive År, da han begyndte, og han var, som man holdt for, en Søn af Josef Elis Søn,</span> <span class="verse"><a name="24">24</a>Matthats Søn, Levis Søn, Melkis Søn, Jannajs Søn, Josefs Søn,</span> <span class="verse"><a name="25">25</a>Mattathias's Søn, Amos's Søn, Naums Søn, Eslis Søn, Naggajs Søn,</span> <span class="verse"><a name="26">26</a>Måths Søn, Mattathias's Søn, Semeis Søn, Josefs Søn, Judas Søn,</span> <span class="verse"><a name="27">27</a>Joanans Søn, Resas Søn, Zorobabels Søn; Salathiels Søn, Neris Søn.</span> <span class="verse"><a name="28">28</a>Melkis Søn, Addis Søn, Kosams Søn, Elmadams Søn, Ers Søn,</span> <span class="verse"><a name="29">29</a>Jesu Søn, Eliezers Søn, Jorims Søn, Matthats Søn, Levis Søn,</span> <span class="verse"><a name="30">30</a>Simeons Søn, Judas Søn, Josets Søn, Jonams Søn, Eliakims Søn,</span> <span class="verse"><a name="31">31</a>Meleas Søn, Mennas Søn, Mattathas Søn, Nathans Søn, Davids Søn,</span> <span class="verse"><a name="32">32</a>Isajs Søn, Obeds Søn, Boos's Søn, Salmons Søn, Nassons Søn,</span> <span class="verse"><a name="33">33</a>Aminadabs Søn, Arams Søn, Esroms Søn, Fares's Søn, Judas Søn,</span> <span class="verse"><a name="34">34</a>Jakobs Søn, Isaks Søn, Abrahams Søn, Tharas Søn, Nakors Sn,</span> <span class="verse"><a name="35">35</a>Seruks Søn, Ragaus Søn, Faleks Søn, Ebers Søn, Salas Søn,</span> <span class="verse"><a name="36">36</a>Kajnans Søn, Arfaksads Søn, Sems Søn, Noas Søn, Lameks Søn,</span> <span class="verse"><a name="37">37</a>Methusalas Søn, Enoks Søn, Jareds Søn, Maleleels Søn, Kajnans Søn,</span> <span class="verse"><a name="38">38</a>Enos's Søn, Seths Søn, Adams Søn, Guds Søn.</span> </p></div</div></div></body></html>