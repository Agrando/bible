<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 16</strong></div><p><span class="verse"><a name="1">1</a>Men han sagde også til Disciplene: "Der var en rig Mand, som havde en Husholder, og denne blev angiven for ham som en, der ødte hans Ejendom.</span> <span class="verse"><a name="2">2</a>Og han lod ham kalde og sagde til ham: Hvad er dette, jeg hører om dig? Aflæg Regnskabet for din Husholdning; thi du kan ikke længer være Husholder.</span> <span class="verse"><a name="3">3</a>Men Husholderen sagde ved sig selv: Hvad skal jeg gøre, efterdi min Herre tager Husholdningen fra mig? Jeg formår ikke at Grave, jeg skammer mig ved at tigge.</span> <span class="verse"><a name="4">4</a>Nu ved jeg, hvad jeg vil gøre, for af de skulle modtage mig i deres Huse, når jeg bliver sat fra Husholdningen.</span> <span class="verse"><a name="5">5</a>Og han kaldte hver enkelt af sin Herres Skyldnere til sig og sagde til den første: Hvor meget er du min Herre skyldig?</span> <span class="verse"><a name="6">6</a>Men han sagde: Hundrede Fade Olie. Og han sagde til ham: Tag dit Skyldbrev, og sæt dig hurtig ned og skriv halvtredsindstyve!</span> <span class="verse"><a name="7">7</a>Derefter sagde han til en anden: Men du, hvor meget er du skyldig?  Men han sagde: Hundrede Mål Hvede. Han siger til ham: Tag dit Skyldbrev og skriv firsindstyve!</span> <span class="verse"><a name="8">8</a>Og Herren roste den uretfærdige Husholder, fordi han havde handlet klogelig; thi denne Verdens Børn ere klogere end Lysets Børn imod deres egen Slægt.</span> <span class="verse"><a name="9">9</a>Og jeg siger eder: Gører eder Venner ved Uretfærdighedens Mammon, for at de, når det er forbi med den, må modtage eder i de evige Boliger.</span> <span class="verse"><a name="10">10</a>Den, som er tro i det mindste, er også tro i meget, og den, som er uretfærdig i det mindste, er også uretfærdig i meget.</span> <span class="verse"><a name="11">11</a>Dersom I da ikke have været tro i den uretfærdige Mammon, hvem vil da betro eder den sande?</span> <span class="verse"><a name="12">12</a>Og dersom I ikke have været tro i det, som andre eje, hvem vil da give eder noget selv at eje?</span> <span class="verse"><a name="13">13</a>Ingen Tjener kan tjene to Herrer; thi han vil enten hade den ene og elske den anden, eller holde sig til den ene og ringeagte den anden; I kunne ikke tjene Gud og Mammon."</span> <span class="verse"><a name="14">14</a>Men alt dette hørte Farisæerne, som vare pengegerrige, og de spottede ham.</span> <span class="verse"><a name="15">15</a>Og han sagde til dem: "I ere de, som gøre eder selv retfærdige for Menneskene; men Gud kender eders Hjerter; thi det, som er højt iblandt Mennesker, er en Vederstyggelighed for Gud.</span> <span class="verse"><a name="16">16</a>Loven og Profeterne vare indtil Johannes; fra den Tid forkyndes Evangeliet om Guds Rige, og enhver trænger derind med Vold.</span> <span class="verse"><a name="17">17</a>Men det er lettere, at Himmelen og Jorden forgå, end at en Tøddel af Loven bortfalder.</span> <span class="verse"><a name="18">18</a>Hver, som skiller sig fra sin Hustru og tager en anden til Ægte, bedriver Hor; og hver, som tager til Ægte en Kvinde, der er skilt fra sin Mand, bedriver Hor.</span> <span class="verse"><a name="19">19</a>Men der var en rig Mand, og han klædte sig i Purpur og kostbart Linned og levede hver Dag i Fryd og Herlighed.</span> <span class="verse"><a name="20">20</a>Men en fattig ved Navn Lazarus var lagt ved hans Port, fuld af Sår.</span> <span class="verse"><a name="21">21</a>Og han attråede at mættes af det, som faldt fra den Riges Bord; men også Hundene kom og slikkede hans Sår.</span> <span class="verse"><a name="22">22</a>Men det skete, at den fattige døde, og at han blev henbåren af Englene i Abrahams Skød; men den rige døde også og blev begravet.</span> <span class="verse"><a name="23">23</a>Og da han slog sine Øjne op i Dødsriget, hvor han var i Pine, ser han Abraham langt borte og Lazarus i hans Skød.</span> <span class="verse"><a name="24">24</a>Og han råbte og sagde: Fader Abraham! forbarm dig over mig, og send Lazarus, for at han kan dyppe det yderste af sin Finger i Vand og læske min Tunge; thi jeg pines svarlig i denne Lue.</span> <span class="verse"><a name="25">25</a>Men Abraham sagde: Barn! kom i Hu, at du har fået dit gode i din Livstid, og Lazarus ligeså det onde; men nu trøstes han her, og du pines.</span> <span class="verse"><a name="26">26</a>Og foruden alt dette er der fæstet et stort Svælg imellem os og eder, for at de, som ville fare herfra over til eder, ikke skulle kunne det, og de ikke heller skulle fare derfra over til os.</span> <span class="verse"><a name="27">27</a>Men han sagde: Så beder jeg dig, Fader! at du vil sende ham til min Faders Hus</span> <span class="verse"><a name="28">28</a>thi jeg har fem Brødre for at han kan vidne for dem, for at ikke også de skulle komme i dette Pinested.</span> <span class="verse"><a name="29">29</a>Men Abraham siger til ham: De have Moses og Profeterne, lad dem høre dem!</span> <span class="verse"><a name="30">30</a>Men han sagde: Nej, Fader Abraham! men dersom nogen fra de døde kommer til dem, ville de omvende sig.</span> <span class="verse"><a name="31">31</a>Men han sagde til ham: Høre de ikke Moses og Profeterne, da lade de sig heller ikke overbevise, om nogen opstår fra de døde."</span> </p></div</div></div></body></html>