<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 15</strong></div><p><span class="verse"><a name="1">1</a>Men alle Toldere og Syndere holdt sig nær til ham for at høre ham.</span> <span class="verse"><a name="2">2</a>Og både Farisæerne og de skriftkloge knurrede og sagde: "Denne tager imod Syndere og spiser med dem."</span> <span class="verse"><a name="3">3</a>Men han talte denne Lignelse til dem og sagde:</span> <span class="verse"><a name="4">4</a>"Hvilket Menneske af eder, som har hundrede Får og har mistet eet af dem, forlader ikke de ni og halvfemsindstyve i Ørkenen og går ud efter det, han har mistet, indtil han finder det?</span> <span class="verse"><a name="5">5</a>Og når han har fundet det, lægger han det på sine Skuldre med Glæde.</span> <span class="verse"><a name="6">6</a>Og når han kommer hjem, sammenkalder han sine Venner og Naboer og siger til dem: Glæder eder med mig; thi jeg har fundet mit Får, som jeg havde mistet.</span> <span class="verse"><a name="7">7</a>Jeg siger eder: Således skal der være Glæde i Himmelen over een Synder, som omvender sig, mere end over ni og halvfemsindstyve retfærdige, som ikke trænge til Omvendelse.</span> <span class="verse"><a name="8">8</a>Eller hvilken Kvinde, som har ti Drakmer og taber een Drakme, tænder ikke Lys og fejer Huset og søger med Flid, indtil hun finder den?</span> <span class="verse"><a name="9">9</a>Og når hun har fundet den, sammenkalder hun sine Veninder og Naboersker og siger: Glæder eder med mig; thi jeg har fundet den Drakme, som jeg havde tabt.</span> <span class="verse"><a name="10">10</a>Således, siger jeg eder, bliver der Glæde hos Guds Engle over een Synder, som omvender sig."</span> <span class="verse"><a name="11">11</a>Men han sagde: "En Mand havde to Sønner.</span> <span class="verse"><a name="12">12</a>Og den yngste af dem sagde til Faderen: Fader! giv mig den Del af Formuen, som tilfalder mig. Og han skiftede Godset imellem dem.</span> <span class="verse"><a name="13">13</a>Og ikke mange Dage derefter samlede den yngste Søn alt sit og drog udenlands til et fjernt Land og ødte der sin Formue i et ryggesløst Levned.</span> <span class="verse"><a name="14">14</a>Men da han havde sat alt til, blev der en svær Hungersnød i det samme Land; og han begyndte at lide Mangel.</span> <span class="verse"><a name="15">15</a>Og han gik hen og holdt sig til en af Borgerne der i Landet, og denne sendte ham ud på sine Marker for at vogte Svin.</span> <span class="verse"><a name="16">16</a>Og han attråede at fylde sin Bug med de Bønner, som Svinene åde; og ingen gav ham noget.</span> <span class="verse"><a name="17">17</a>Men han gik i sig selv og sagde: Hvor mange Daglejere hos min Fader have ikke Brød i Overflødighed? men jeg omkommer her af Hunger.</span> <span class="verse"><a name="18">18</a>Jeg vil stå op og gå til min Fader og sige til ham: Fader! jeg har syndet imod Himmelen og over for dig,</span> <span class="verse"><a name="19">19</a>jeg er ikke længer værd at kaldes din Søn, gør mig som en af dine Daglejere!</span> <span class="verse"><a name="20">20</a>Og han stod op og kom til sin Fader. Men da han endnu var langt borte, så hans Fader ham og ynkedes inderligt, og han løb til og faldt ham om Halsen og kyssede ham.</span> <span class="verse"><a name="21">21</a>Men Sønnen sagde til ham: Fader! jeg har syndet imod Himmelen og over for dig, jeg er ikke længer værd at kaldes din Søn.</span> <span class="verse"><a name="22">22</a>Men Faderen sagde til sine Tjenere: Henter det bedste Klædebon frem, og ifører ham det, og giver ham en Ring på hans Hånd og Sko på Fødderne;</span> <span class="verse"><a name="23">23</a>og henter Fedekalven og slagter den, og lader os spise og være lystige!</span> <span class="verse"><a name="24">24</a>Thi denne min Søn var død og er bleven levende igen, han var fortabt og er funden. Og de begyndte at være lystige!</span> <span class="verse"><a name="25">25</a>Men hans ældste Søn var på Marken, og da han kom og nærmede sig Huset, hørte han Musik og Dans.</span> <span class="verse"><a name="26">26</a>Og han kaldte en af Karlene til sig og spurgte, hvad dette var?</span> <span class="verse"><a name="27">27</a>Men han sagde til ham: Din Broder er kommen, og din Fader har slagtet Fedekalven, fordi han har fået ham sund igen.</span> <span class="verse"><a name="28">28</a>Men han blev vred og vilde ikke gå ind. Men hans Fader gik ud og bad ham.</span> <span class="verse"><a name="29">29</a>Men han svarede og sagde til Faderen: Se, så mange År har jeg tjent dig, og aldrig har jeg overtrådt noget af dine Bud, og du har aldrig givet mig et Kid, for at jeg kunde være lystig med mine Venner.</span> <span class="verse"><a name="30">30</a>Men da denne din Søn kom, som har fortæret dit Gods med Skøger, slagtede du Fedekalven til ham.</span> <span class="verse"><a name="31">31</a>Men han sagde til ham: Barn! du er altid hos mig, og alt mit er dit.</span> <span class="verse"><a name="32">32</a>Men man burde være lystig og glæde sig, fordi denne din Broder var død og er bleven levende og var fortabt og er funden."</span> </p></div</div></div></body></html>