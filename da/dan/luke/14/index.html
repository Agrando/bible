<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 14</strong></div><p><span class="verse"><a name="1">1</a>Og det skete, da han kom ind i en af de øverste Farisæeres Hus på en Sabbat for at holde Måltid, at de toge Vare på ham.</span> <span class="verse"><a name="2">2</a>Og se, der stod en vattersottig Mand foran ham.</span> <span class="verse"><a name="3">3</a>Og Jesus tog til Orde og sagde til de lovkyndige og Farisæerne: "Er det tilladt at helbrede på Sabbaten eller ej?"</span> <span class="verse"><a name="4">4</a>Men de tav. Og han tog på ham og helbredte ham og lod ham fare.</span> <span class="verse"><a name="5">5</a>Og han tog til Orde og sagde til dem: "Hvem er der iblandt eder, som ikke straks, når hans Søn eller Okse falder i en Brønd, drager dem op på Sabbatsdagen?"</span> <span class="verse"><a name="6">6</a>Og de kunde ikke give Svar derpå.</span> <span class="verse"><a name="7">7</a>Men han sagde en Lignelse til de budne, da han gav Agt på, hvorledes de udvalgte sig de øverste Pladser ved Bordet, og sagde til dem:</span> <span class="verse"><a name="8">8</a>"Når du bliver buden af nogen til Bryllup, da sæt dig ikke øverst til Bords, for at ikke en fornemmere end du måtte være buden af ham,</span> <span class="verse"><a name="9">9</a>og han, som indbød dig og ham, måtte komme og sige til dig: Giv denne Plads, og du da med Skam komme til at sidde nederst.</span> <span class="verse"><a name="10">10</a>Men når du bliver buden, da gå hen og sæt dig nederst, for at, når han kommer, som har indbudt dig, han da må sige til dig: Ven!  sæt dig højere op; da skal du have Ære for alle dem, som sidde til Bords med dig.</span> <span class="verse"><a name="11">11</a>Thi enhver, som Ophøjer sig selv, skal fornedres; og den, som fornedrer sig selv, skal ophøjes."</span> <span class="verse"><a name="12">12</a>Men han sagde også til ham, som havde indbudt ham: "Når du gør Middags- eller Aftensmåltid, da byd ikke dine Venner, ej heller dine Brødre, ej heller dine Frænder, ej heller rige Naboer, for at ikke også de skulle indbyde dig igen, og du få Vederlag.</span> <span class="verse"><a name="13">13</a>Men når du gør et Gæstebud, da indbyd fattige, vanføre, lamme, blinde!</span> <span class="verse"><a name="14">14</a>Så skal du være salig; thi de have intet at gengælde dig med; men det skal gengældes dig i de retfærdiges Opstandelse."</span> <span class="verse"><a name="15">15</a>Men da en af dem, som sade med til Bords, hørte dette, sagde han til ham: "Salig er den, som holder Måltid i Guds Rige."</span> <span class="verse"><a name="16">16</a>Men han sagde til ham: "der var en Mand, som gjorde en stor Nadver og indbød mange.</span> <span class="verse"><a name="17">17</a>Og han udsendte sin Tjener på Nadverens Time for at sige til de budne: Kommer! thi nu er det beredt.</span> <span class="verse"><a name="18">18</a>Og de begyndte alle som een at undskylde sig. Den første sagde til ham: Jeg har købt en Mark og har nødig at gå ud og se den; jeg beder dig, hav mig undskyldt!</span> <span class="verse"><a name="19">19</a>Og en anden sagde: Jeg har købt fem Par Okser og går hen at prøve dem; jeg beder dig, hav mig undskyldt!</span> <span class="verse"><a name="20">20</a>Og en anden sagde: Jeg har taget mig en Hustru til Ægte, og derfor kan jeg ikke komme.</span> <span class="verse"><a name="21">21</a>Og Tjeneren kom og meldte sin Herre dette; da blev Husbonden vred og sagde til sin Tjener: Gå hurtig ud på Byens Stræder og Gader, og før de fattige og vanføre og lamme og blinde herind!</span> <span class="verse"><a name="22">22</a>Og Tjeneren sagde: Herre! det er sket, som du befalede, og der er endnu Rum.</span> <span class="verse"><a name="23">23</a>Og Herre sagde til Tjeneren: Gå ud på Vejene og ved Gærderne og nød dem til at gå ind, for at mit Hus kan blive fuldt.</span> <span class="verse"><a name="24">24</a>Thi jeg siger eder, at ingen af hine Mænd, som vare budne, skal smage min Nadver."</span> <span class="verse"><a name="25">25</a>Men store Skarer gik med ham, og han vendte sig og sagde til dem:</span> <span class="verse"><a name="26">26</a>"Dersom nogen kommer til mig og ikke hader sin Fader og Moder og Hustru og Børn og Brødre og Søstre, ja endog sit eget Liv, kan han ikke være min Discipel.</span> <span class="verse"><a name="27">27</a>Den, som ikke bærer sit Kors og følger efter mig, kan ikke være min Discipel.</span> <span class="verse"><a name="28">28</a>Thi hvem iblandt eder, som vil bygge et Tårn, sætter sig ikke først hen og beregner Omkostningen, om han har nok til at fuldføre det,</span> <span class="verse"><a name="29">29</a>for at ikke, når han får lagt Grunden og ej kan fuldende det, alle, som se det, skulle begynde at spotte ham og sige:</span> <span class="verse"><a name="30">30</a>Dette Menneske begyndte at bygge og kunde ikke fuldende det.</span> <span class="verse"><a name="31">31</a>Eller hvilken Konge, som drager ud for at gå i Kamp imod en anden Konge, sætter sig ikke først hen og rådslår, om han er mægtig til med ti Tusinde at møde den, som kommer imod ham med tyve Tusinde?</span> <span class="verse"><a name="32">32</a>Men hvis ikke, sender han, medens den anden endnu er langt borte, Sendebud hen og underhandler om Fred.</span> <span class="verse"><a name="33">33</a>Således kan da ingen af eder, som ikke forsager alt det, han ejer, være min Discipel.</span> <span class="verse"><a name="34">34</a>Saltet er altså godt; men dersom også Saltet mister sin Kraft, hvorved skal det da få den igen?</span> <span class="verse"><a name="35">35</a>Det er ikke tjenligt hverken til Jord eller til Gødning; man kaster det ud. Den, som har Øren at høre med, han høre!"</span> </p></div</div></div></body></html>