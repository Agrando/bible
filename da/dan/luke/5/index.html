<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 5</strong></div><p><span class="verse"><a name="1">1</a>Men det skete, da Folkeskaren trængte sig sammen om ham og hørte Guds Ord, og han stod ved Genezareths Sø,</span> <span class="verse"><a name="2">2</a>da så han to Skibe stå ved Søen; men Fiskerne vare gåede fra dem og toede Garnene.</span> <span class="verse"><a name="3">3</a>Og han gik om Bord i et af Skibene, som var Simons, og bad ham at lægge lidt fra Land; og han satte sig og lærte Skarerne fra Skibet.</span> <span class="verse"><a name="4">4</a>Men da han holdt op med at tale, sagde han til Simon: "Far ud på Dybet, og kaster eders Garn ud til en Dræt!"</span> <span class="verse"><a name="5">5</a>Og Simon svarede og sagde til ham: "Mester! vi have arbejdet hele Natten og fik intet; men på dit Ord vil jeg kaste Garnene ud."</span> <span class="verse"><a name="6">6</a>Og da de gjorde det, fangede de en stor Mængde Fisk, og deres Garn sønderreves.</span> <span class="verse"><a name="7">7</a>Og de vinkede ad deres Staldbrødre i det andet Skib, at de skulde komme og hjælpe dem; og de kom og de fyldte begge Skibene, så at de var nær ved at synke.</span> <span class="verse"><a name="8">8</a>Men da Simon Peter så det, faldt han ned for Jesu Knæ og sagde: "Gå bort fra mig, thi jeg er en syndig Mand, Herre!"</span> <span class="verse"><a name="9">9</a>Thi en Rædsel var påkommen ham og alle dem, som vare med ham, over den Fiskedræt, som de havde fået;</span> <span class="verse"><a name="10">10</a>ligeledes også Jakob og Johannes, Zebedæus's Sønner, som vare Simons Staldbrødre. Og Jesus sagde til Simon: "Frygt ikke, fra nu af skal du fange Mennesker."</span> <span class="verse"><a name="11">11</a>Og de lagde Skibene til Land og forlode alle Ting og fulgte ham.</span> <span class="verse"><a name="12">12</a>Og det skete, medens han var i en af Byerne, se, da var der en Mand fuld af Spedalskhed; og da han så Jesus, faldt han på sit Ansigt, bad ham og sagde: "Herre! om du vil, kan du rense mig."</span> <span class="verse"><a name="13">13</a>Og han udrakte Hånden og rørte ved ham og sagde: "Jeg vil; bliv ren!" Og straks forlod Spedalskheden ham.</span> <span class="verse"><a name="14">14</a>Og han bød ham, at han skulde ikke sige det til nogen, men "gå bort, og fremstil dig for Præsten, og offer for din Renselse, således som Moses har befalet, til Vidnesbyrd for dem!"</span> <span class="verse"><a name="15">15</a>Men Rygtet om ham udbredte sig end mere, og store Skarer kom sammen for at høre og for at helbredes for deres Sygdomme.</span> <span class="verse"><a name="16">16</a>Men han gik bort til Ørkenerne og bad.</span> <span class="verse"><a name="17">17</a>Og det skete en af de Dage, at han lærte, og der sad Farisæere og Lovlærere, som vare komne fra enhver Landsby i Galilæa og Judæa og fra Jerusalem; og Herrens Kraft var hos ham til at helbrede.</span> <span class="verse"><a name="18">18</a>Og se, nogle Mænd bare på en Seng en Mand, som var værkbruden, og de søgte at bære ham ind og lægge ham foran ham.</span> <span class="verse"><a name="19">19</a>Og da de ikke fandt nogen Vej til at bære ham ind for Skarens Skyld, stege de op oven på Taget og firede ham tillige med Sengen ned imellem Tagstenene midt iblandt dem foran Jesus.</span> <span class="verse"><a name="20">20</a>Og da han så deres Tro, sagde han: "Menneske! dine Synder ere dig forladte."</span> <span class="verse"><a name="21">21</a>Og de skriftkloge og Farisæerne begyndte at tænke således ved sig selv: "Hvem er denne, som taler Gudsbespottelser? Hvem kan forlade Synder, uden Gud alene?"</span> <span class="verse"><a name="22">22</a>Men da Jesus kendte deres Tanker, svarede han og sagde til dem: "Hvad tænke I på i eders Hjerter?</span> <span class="verse"><a name="23">23</a>Hvilket er lettest at sige: Dine Synder ere dig forladte? eller at sige: Stå op og gå?</span> <span class="verse"><a name="24">24</a>Men for at I skulle vide, at Menneskesønnen har Magt på Jorden til at forlade Synder," så sagde han til den værkbrudne: "Jeg siger dig, stå op, og tag din Seng, og gå til dit Hus!"</span> <span class="verse"><a name="25">25</a>Og han stod straks op for deres Øjne og tog det, som han lå på, og gik hen til sit Hus og priste Gud.</span> <span class="verse"><a name="26">26</a>Og Forfærdelse betog alle, og de priste Gud; og de bleve fulde af Frygt og sagde: "Vi have i Dag set utrolige Ting."</span> <span class="verse"><a name="27">27</a>Og derefter gik han ud og så en Tolder ved Navn Levi sidde ved Toldboden, og han sagde til ham: "Følg mig!"</span> <span class="verse"><a name="28">28</a>Og han forlod alle Ting og stod op og fulgte ham.</span> <span class="verse"><a name="29">29</a>Og Levi gjorde et stort Gæstebud for ham i sit Hus; og der var en stor Skare af Toldere og andre, som sade til Bords med dem.</span> <span class="verse"><a name="30">30</a>Og Farisæerne og deres Skriftkloge knurrede imod hans Disciple og sagde: "Hvorfor spise og drikke I med Toldere og Syndere?"</span> <span class="verse"><a name="31">31</a>Og Jesus svarede og sagde til dem: "De raske trænge ikke til Læge, men de syge.</span> <span class="verse"><a name="32">32</a>Jeg er ikke kommen for at kalde retfærdige, men Syndere til Omvendelse."</span> <span class="verse"><a name="33">33</a>Men de sagde til ham: "Johannes's Disciple faste ofte og holde Bønner og Farisæernes ligeså; men dine spise og drikke?"</span> <span class="verse"><a name="34">34</a>Men Jesus sagde til dem: "Kunne I vel få Brudesvendene til at faste, så længe Brudgommen er hos dem?</span> <span class="verse"><a name="35">35</a>Men der skal komme Dage, da Brudgommen bliver tagen fra dem; da skulle de faste i de Dage."</span> <span class="verse"><a name="36">36</a>Men han sagde også en Lignelse til dem: "Ingen river en Lap af et nyt Klædebon og sætter den på et gammelt Klædebon; ellers river han både det nye sønder, og Lappen fra det nye vil ikke passe til det gamle.</span> <span class="verse"><a name="37">37</a>Og ingen kommer ung Vin på gammle Læderflasker; ellers sprænger den unge Vin Læderflaskerne, og den spildes, og Læderflaskerne ødelægges.</span> <span class="verse"><a name="38">38</a>Men man skal komme ung Vin på nye Læderflasker, så blive de begge bevarede.</span> <span class="verse"><a name="39">39</a>Og ingen, som har drukket den gamle, vil have den unge; thi han siger: Den gamle er god."</span> </p></div</div></div></body></html>