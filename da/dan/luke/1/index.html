<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 1</strong></div><p><span class="verse"><a name="1">1</a>Efterdi mange have taget sig for at forfatte en Beretning om de Ting, som ere fuldbyrdede iblandt os,</span> <span class="verse"><a name="2">2</a>således som de, der fra Begyndelsen bleve Øjenvidner og Ordets Tjenere, have overleveret os:</span> <span class="verse"><a name="3">3</a>så har også jeg besluttet, efter nøje at have gennemgået alt forfra, at nedskrive det for dig i Orden, mægtigste Theofilus!</span> <span class="verse"><a name="4">4</a>for at du kan erkende Pålideligheden af de Ting, hvorom du er bleven mundtligt undervist.</span> <span class="verse"><a name="5">5</a>I de Dage, da Herodes var Konge i Judæa, var der en Præst af Abias Skifte, ved Navn Sakarias; og han havde en Hustru af Arons Døtre, og hendes Navn var Elisabeth.</span> <span class="verse"><a name="6">6</a>Men de vare begge retfærdige for Gud og vandrede udadlelige i alle Herrens Bud og Forskrifter.</span> <span class="verse"><a name="7">7</a>Og de havde intet Barn, efterdi Elisabeth var ufrugtbar, og de vare begge fremrykkede i Alder.</span> <span class="verse"><a name="8">8</a>Men det skete, medens han efter sit Skiftes Orden gjorde Præstetjeneste for Gud,</span> <span class="verse"><a name="9">9</a>tilfaldt det ham efter Præstetjenestens Sædvane at gå ind i Herrens Tempel og bringe Røgelseofferet.</span> <span class="verse"><a name="10">10</a>Og hele Folkets Mængde holdt Bøn udenfor i Røgelseofferets Time.</span> <span class="verse"><a name="11">11</a>Men en Herrens Engel viste sig for ham, stående ved den højre Side af Røgelsesalteret.</span> <span class="verse"><a name="12">12</a>Og da Sakarias så ham, forfærdedes han, og Frygt faldt over ham.</span> <span class="verse"><a name="13">13</a>Men Engelen sagde til ham: "Frygt ikke, Sakarias! thi din Bøn er hørt, og din Hustru Elisabeth skal føde dig en Søn, og du skal kalde hans Navn Johannes.</span> <span class="verse"><a name="14">14</a>Og han skal blive dig til Glæde og Fryd, og mange skulle glædes over hans Fødsel;</span> <span class="verse"><a name="15">15</a>thi han skal være stor for Herren. Og Vin og stærk Drik skal han ej drikke, og han skal fyldes med den Helligånd alt fra Moders Liv,</span> <span class="verse"><a name="16">16</a>og mange af Israels Børn skal han omvende til Herren deres Gud.</span> <span class="verse"><a name="17">17</a>Og han skal gå foran for ham i Elias's Ånd og Kraft for at vende Fædres Hjerter til Børn og genstridige til retfærdiges Sind for at berede Herren et velskikket folk."</span> <span class="verse"><a name="18">18</a>Og Sakarias sagde til Engelen: "Hvorpå skal jeg kende dette? thi jeg er gammel, og min Hustru er fremrykket i Alder."</span> <span class="verse"><a name="19">19</a>Og Engelen svarede og sagde til ham: "Jeg er Gabriel, som står for Guds Åsyn, og jeg er udsendt for at tale til dig og for at forkynde dig dette Glædesbudskab.</span> <span class="verse"><a name="20">20</a>Og se, du skal blive stum og ikke kunne tale indtil den Dag, da dette sker, fordi du ikke troede mine Ord, som dog skulle fuldbyrdes i deres Tid,"</span> <span class="verse"><a name="21">21</a>Og folket biede efter Sakarias, og de undrede sig over, at han tøvede i Templet.</span> <span class="verse"><a name="22">22</a>Og da han kom ud, kunde han ikke tale til dem, og de forstode, at han havde set et Syn i Templet; og han gjorde Tegn til dem og forblev stum.</span> <span class="verse"><a name="23">23</a>Og det skete, da hans Tjenestes Dage vare fuldendte, gik han hjem til sit Hus.</span> <span class="verse"><a name="24">24</a>Men efter disse Dage blev hans Hustru Elisabeth frugtsommelig, og hun skjulte sig fem Måneder og sagde:</span> <span class="verse"><a name="25">25</a>"Således har Herren gjort imod mig i de Dage, da han så til mig for at borttage min Skam iblandt Mennesker:"</span> <span class="verse"><a name="26">26</a>Men i den sjette Måned blev Engelen Gabriel sendt fra Gud til en By i Galilæa, som hedder Nazareth,</span> <span class="verse"><a name="27">27</a>til en Jomfru, som var trolovet med en Mand ved Navn Josef, af Davids Hus; og Jomfruens Navn var Maria.</span> <span class="verse"><a name="28">28</a>Og Engelen kom ind til hende og sagde: "Hil være dig, du benådede, Herren er med dig, du velsignede iblandt Kvinder!"</span> <span class="verse"><a name="29">29</a>Men hun blev forfærdet over den Tale, og hun tænkte, hvad dette skulde være for en Hilsen.</span> <span class="verse"><a name="30">30</a>Og Engelen sagde til hende: "Frygt ikke, Maria! thi du har fundet Nåde hos Gud.</span> <span class="verse"><a name="31">31</a>Og se, du skal undfange og føde en Søn,og du skal kalde hans Navn Jesus.</span> <span class="verse"><a name="32">32</a>Han skal være stor og kaldes den Højestes Søn; og Gud Herren skal give ham Davids, hans Faders Trone.</span> <span class="verse"><a name="33">33</a>Og han skal være Konge over Jakobs Hus evindelig, og der skal ikke være Ende på hans Kongedømme."</span> <span class="verse"><a name="34">34</a>Men Maria sagde til Engelen: "Hvorledes skal dette gå til, efterdi jeg ikke ved af nogen Mand?"</span> <span class="verse"><a name="35">35</a>Og Engelen svarede og sagde til hende: Den Helligånd skal komme over dig, og den Højestes Kraft skal overskygge dig; derfor skal også det hellige, som fødes,. kaldes Guds Søn.</span> <span class="verse"><a name="36">36</a>Og se, Elisabeth din Frænke, også hun har undfanget en Søn i sin Alderdom, og denne Måned er den sjette for hende, som kaldes ufrugtbar.</span> <span class="verse"><a name="37">37</a>Thi intet vil være umuligt for Gud."</span> <span class="verse"><a name="38">38</a>Men Maria sagde: "Se, jeg er Herrens Tjenerinde; mig ske efter dit Ord!" Og Engelen skiltes fra hende.</span> <span class="verse"><a name="39">39</a>Men Maria stod op i de samme Dage og drog skyndsomt til Bjergegnen til en By i Juda.</span> <span class="verse"><a name="40">40</a>Og hun kom ind i Sakarias's Hus og hilste Elisabeth.</span> <span class="verse"><a name="41">41</a>Og det skete, da Elisabeth hørte Marias Hilsen, sprang Fosteret i hendes Liv. Og Elisabeth blev fyldt med den Helligånd</span> <span class="verse"><a name="42">42</a>og råbte med høj Røst og sagde: "Velsignet er du iblandt Kvinder!  og velsignet er dit Livs Frugt!</span> <span class="verse"><a name="43">43</a>Og hvorledes times dette mig, at min Herres Moder kommer til mig?</span> <span class="verse"><a name="44">44</a>Thi se, da din Hilsens Røst nåede mine Øren, sprang Fosteret i mit Liv med Fryd.</span> <span class="verse"><a name="45">45</a>Og salig er hun, som troede; thi det skal fuldkommes, hvad der er sagt hende af Herren,"</span> <span class="verse"><a name="46">46</a>Og Maria sagde: "Min Sjæl ophøjer Herren;</span> <span class="verse"><a name="47">47</a>og min Ånd fryder sig over Gud, min Frelser;</span> <span class="verse"><a name="48">48</a>thi han har set til sin Tjenerindes Ringhed. Thi se, nu herefter skulle alle Slægter prise mig salig,</span> <span class="verse"><a name="49">49</a>fordi den mægtige har gjort store Ting imod mig. Og hans Navn er helligt;</span> <span class="verse"><a name="50">50</a>og hans Barmhjertighed varer fra Slægt til Slægt over dem, som frygte ham.</span> <span class="verse"><a name="51">51</a>Han har øvet Vælde med sin Arm; han har adspredt dem, som ere hovmodige i deres Hjertes Tanke.</span> <span class="verse"><a name="52">52</a>Han har nedstødt mægtige fra Troner og ophøjet ringe.</span> <span class="verse"><a name="53">53</a>Hungrige har han mættet med gode Gaver, og rige har han sendt tomhændede bort.</span> <span class="verse"><a name="54">54</a>Han har taget sig af sin Tjener Israel for at ihukomme Barmhjertighed</span> <span class="verse"><a name="55">55</a>imod Abraham og hans Sæd til evig Tid, således som han talte til vore Fædre."</span> <span class="verse"><a name="56">56</a>Og Maria blev hos hende omtrent tre Måneder, og hun drog til sit Hjem igen.</span> <span class="verse"><a name="57">57</a>Men for Elisabeth fuldkommedes Tiden til, at hun skulde føde, og hun fødte en Søn.</span> <span class="verse"><a name="58">58</a>Og hendes Naboer og Slægtninge hørte, at Herren havde gjort sin Barmhjertighed stor imod hende, og de glædede sig med hende.</span> <span class="verse"><a name="59">59</a>Og det skete på den ottende Dag, da kom de for at omskære Barnet; og de vilde kalde det Sakarias efter Faderens Navn.</span> <span class="verse"><a name="60">60</a>Og hans Moder svarede og sagde: "Nej, han skal kaldes Johannes."</span> <span class="verse"><a name="61">61</a>Og de sagde til hende: "Der er ingen i din Slægt, som kaldes med dette Navn."</span> <span class="verse"><a name="62">62</a>Men de gjorde Tegn til hans Fader om, hvad han vilde, det skulde kaldes.</span> <span class="verse"><a name="63">63</a>Og han forlangte en Tavle og skrev disse Ord: "Johannes er hans Navn." Og de undrede sig alle.</span> <span class="verse"><a name="64">64</a>Men straks oplodes hans Mund og hans Tunge, og han talte og priste Gud.</span> <span class="verse"><a name="65">65</a>Og der kom en Frygt over alle, som boede omkring dem, og alt dette rygtedes over hele Judæas Bjergegn.</span> <span class="verse"><a name="66">66</a>Og alle, som hørte det, lagde sig det på Hjerte og sagde: "Hvad mon der skal blive af dette Barn?" Thi Herrens Hånd var med ham.</span> <span class="verse"><a name="67">67</a>Og Sakarias, hans Fader, blev fyldt med den Helligånd, og han profeterede og sagde:</span> <span class="verse"><a name="68">68</a>"Lovet være Herren, Israels Gud! thi han har besøgt og forløst sit Folk</span> <span class="verse"><a name="69">69</a>og har oprejst os et Frelsens Horn" i sin Tjener Davids Hus,</span> <span class="verse"><a name="70">70</a>således som han talte ved sine hellige Profeters Mund fra fordums Tid,</span> <span class="verse"><a name="71">71</a>en Frelse fra vore Fjender og fra alle deres Hånd, som hade os,</span> <span class="verse"><a name="72">72</a>for at gøre Barmhjertighed imod vore Fædre og ihukomme sin hellige Pagt,</span> <span class="verse"><a name="73">73</a>den Ed, som han svor vor Fader Abraham, at han vilde give os,</span> <span class="verse"><a name="74">74</a>at vi, friede fra vore Fjenders Hånd, skulde tjene ham uden Frygt,</span> <span class="verse"><a name="75">75</a>i Hellighed og Retfærdighed for hans Åsyn, alle vore Dage.</span> <span class="verse"><a name="76">76</a>Men også du, Barnlille! skal kaldes den Højestes Profet; thi du skal gå foran for Herrens Åsyn for at berede hans Veje,</span> <span class="verse"><a name="77">77</a>for at give hans Folk Erkendelse af Frelse ved deres Synders Forladelse,</span> <span class="verse"><a name="78">78</a>for vor Guds inderlige Barmhjertigheds Skyld, ved hvilken Lyset fra det høje har besøgt os</span> <span class="verse"><a name="79">79</a>for at skinne for dem, som sidde i Mørke og i Dødens Skygge, for at lede vore Fødder ind på Fredens Vej,"</span> <span class="verse"><a name="80">80</a>Men Barnet voksede og blev styrket i Ånden; og han var i Ørkenerne indtil den Dag, da han trådte frem for Israel.</span> </p></div</div></div></body></html>