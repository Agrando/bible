<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 8</strong></div><p><span class="verse"><a name="1">1</a>Og det skete i Tiden der efter, at han rejste igennem Byer og Landsbyer og prædikede og forkyndte Evangeliet om Guds Rige, og med ham de tolv</span> <span class="verse"><a name="2">2</a>og nogle Kvinder, som vare helbredte fra onde Ånder og Sygdomme, nemlig: Maria, der kaldes Magdalene, af hvem syv onde Ånder vare udfarne;</span> <span class="verse"><a name="3">3</a>og Johanna, Herodes's Husfoged Kuzas Hustru, og Susanna og mange andre, som tjente dem med, hvad de ejede.</span> <span class="verse"><a name="4">4</a>Men da en stor Skare kom sammen, og de droge til ham fra de forskellige Byer, sagde han ved en Lignelse:</span> <span class="verse"><a name="5">5</a>"En Sædemand gik ud at så sin Sæd; og idet han såede, faldt noget ved Vejen og blev nedtrådt, og Himmelens Fugle åde det op.</span> <span class="verse"><a name="6">6</a>Og noget faldt på Klippen; og da det voksede op, visnede det, fordi det ikke havde Væde.</span> <span class="verse"><a name="7">7</a>Og noget faldt midt iblandt Torne, og Tornene voksede op med og kvalte det.</span> <span class="verse"><a name="8">8</a>Og noget faldt i den gode Jord, og det voksede op og bar hundrede Fold Frugt." Da han sagde dette, råbte han: "Den, som har Øren at høre med, han høre!"</span> <span class="verse"><a name="9">9</a>Men hans Disciple spurgte ham, hvad denne Lignelse skulde betyde.</span> <span class="verse"><a name="10">10</a>Og han sagde: "Eder er det givet at kende Guds Riges Hemmeligheder, men de andre i Lignelser, for at de, skønt seende, ikke skulle se, og, skønt hørende, ikke skulle forstå.</span> <span class="verse"><a name="11">11</a>Men dette er Lignelsen: Sæden er Guds Ord.</span> <span class="verse"><a name="12">12</a>Men de ved Vejen ere de, som høre det; derefter kommer Djævelen og tager Ordet bort af deres Hjerte, for at de ikke skulle tro og blive frelste.</span> <span class="verse"><a name="13">13</a>Men de på Klippen ere de, som modtage Ordet med Glæde, når de høre det, og disse have ikke Rod; de tro til en Tid og falde fra i Fristelsens Tid.</span> <span class="verse"><a name="14">14</a>Men det, som faldt iblandt Torne, det er dem, som have hørt og så gå hen og kvæles under Livets Bekymringer og Rigdom og Nydelser og ikke bære moden Frugt.</span> <span class="verse"><a name="15">15</a>Men det i den gode Jord, det er dem, som, når de have hørt Ordet, beholde det i et smukt og godt Hjerte og bære Frugt i Udholdenhed.</span> <span class="verse"><a name="16">16</a>Men ingen, som tænder et Lys, skjuler det med et Kar eller sætter det under en Bænk; men han sætter det på en Lysestage, for at de, som komme ind, kunne se Lyset.</span> <span class="verse"><a name="17">17</a>Thi der er ikke noget skjult, som jo skal blive åbenbart; og ikke noget lønligt, som jo skal blive kendt og komme for Lyset.</span> <span class="verse"><a name="18">18</a>Ser derfor til, hvorledes I høre; thi den, som har, ham skal der gives; og den, som ikke har, fra ham skal endog det tages, han synes at have."</span> <span class="verse"><a name="19">19</a>Men hans Moder og Brødre kom til ham og kunde ikke nå frem til ham for Skaren.</span> <span class="verse"><a name="20">20</a>Og det blev ham meddelt: "Din Moder og dine Brødre stå udenfor og begære at se dig."</span> <span class="verse"><a name="21">21</a>Men han svarede og sagde til dem: "Min Moder og mine Brødre ere disse, som høre Guds Ord og gøre efter det."</span> <span class="verse"><a name="22">22</a>Og det skete en af de Dage, at han gik om Bord i et Skib tillige med sine Disciple, og han sagde til dem: "Lader os fare over til hin Side af Søen;" og de sejlede ud.</span> <span class="verse"><a name="23">23</a>Men medens de sejlede, faldt han i Søvn; og en Stormvind for ned over Søen, og Skibet blev fuldt af Vand, og de vare i Fare.</span> <span class="verse"><a name="24">24</a>Da trådte de hen og vækkede ham og sagde: "Mester, Mester! vi forgå." Men han stod op og truede Vinden og Vandets Bølger; og de lagde sig, og det blev blikstille.</span> <span class="verse"><a name="25">25</a>Og han sagde til dem: "Hvor, er eders Tro?" Men de frygtede og undrede sig, og sagde til hverandre: "Hvem er dog denne, siden han byder både over Vindene og Vandet, og de ere ham lydige?"</span> <span class="verse"><a name="26">26</a>Og de sejlede ind til Gadarenernes Land, som ligger lige over for Galilæa.</span> <span class="verse"><a name="27">27</a>Men da han trådte ud på Landjorden, mødte der ham en Mand fra Byen, som i lang Tid havde været besat af onde Ånder og ikke havde haft Klæder på og ikke opholdt sig i Hus, men i Gravene.</span> <span class="verse"><a name="28">28</a>Men da han så Jesus, råbte han og faldt ned for ham og sagde med høj Røst: "Hvad har jeg med dig at gøre, Jesus, den højeste Guds Søn?  jeg beder dig om, at du ikke vil pine mig."</span> <span class="verse"><a name="29">29</a>Thi han bød den urene Ånd at fare ud af Manden; thi i lange Tider havde den revet ham med sig, og han blev bunden med Lænker og Bøjer og bevogtet, og han sønderrev, hvad man bandt ham med, og dreves af den onde Ånd ud i Ørkenerne.</span> <span class="verse"><a name="30">30</a>Men Jesus spurgte ham og sagde: "Hvad er dit Navn?" Men han sagde: "Leion"; thi mange onde Ånder vare farne i ham.</span> <span class="verse"><a name="31">31</a>Og de bade ham om at han ikke vilde byde dem at fare ned i Afgrunden;</span> <span class="verse"><a name="32">32</a>men der var sammesteds en stor Hjord Svin, som græssede på Bjerget; og de bade ham om, at han vilde tilstede dem at fare i dem; og han tilstedte dem det.</span> <span class="verse"><a name="33">33</a>Men de onde Ånder fore ud at Manden og fore i Svinene, og Hjorden styrtede sig ned over Brinken ud i Søen og druknede.</span> <span class="verse"><a name="34">34</a>Men da Hyrderne så det, som var sket, flyede de og forkyndte det i Byen og på Landet.</span> <span class="verse"><a name="35">35</a>Da gik de ud for af se det, som var sket, og de kom til Jesus og fandt Manden, af hvem de onde Ånder vare udfarne, siddende ved Jesu Fødder, påklædt og ved Samling; og de frygtede.</span> <span class="verse"><a name="36">36</a>Og de, som havde set det, fortalte dem, hvorledes den besatte var bleven frelst.</span> <span class="verse"><a name="37">37</a>Og hele Mængden fra Gadarenernes Omegn bad ham om, at han vilde gå bort fra dem; thi de vare betagne af stor Frygt. Men han gik om Bord i et Skib og vendte tilbage igen.</span> <span class="verse"><a name="38">38</a>Men Manden, af hvem de onde Ånder vare udfarne, bad ham om, at han måtte være hos ham; men han lod ham fare og sagde:</span> <span class="verse"><a name="39">39</a>"Vend tilbage til dit Hus, og fortæl, hvor store Ting Gud har gjort imod dig." Og han gik bort og kundgjorde over hele Byen, hvor store Ting Jesus havde gjort imod ham.</span> <span class="verse"><a name="40">40</a>Men det skete, da Jesus kom tilbage, tog Skaren imod ham; thi de ventede alle på ham.</span> <span class="verse"><a name="41">41</a>Og se, det kom en Mand, som hed Jairus, og han var Forstander for Synagogen; og han faldt ned for Jesu Fødder og bad ham komme ind i hans Hus;</span> <span class="verse"><a name="42">42</a>thi han havde en enbåren Datter, omtrent tolv År gammel, og hun droges med Døden. Men idet han gik, trængte Skarerne sig sammen om ham.</span> <span class="verse"><a name="43">43</a>Og en Kvinde, som havde haft Blodflod i tolv År og havde kostet al sin Formue på Læger og ikke kunde blive helbredt af nogen,</span> <span class="verse"><a name="44">44</a>hun gik til bagfra og rørte ved Fligen af hans Klædebon, og straks standsedes hendes Blodflod.</span> <span class="verse"><a name="45">45</a>Og Jesus sagde: "Hvem var det, som rørte ved mig?" Men da alle nægtede det, sagde Peter og de, som vare med ham: "Mester! Skarerne trykke og trænge dig, og du siger: Hvem var det, som rørte ved mig?"</span> <span class="verse"><a name="46">46</a>Men Jesus sagde: "Der rørte nogen ved mig; thi jeg mærkede, at der udgik en Kraft fra mig."</span> <span class="verse"><a name="47">47</a>Men da Kvinden så, at det ikke var skjult, kom hun bævende og faldt ned for ham og fortalte i alt Folkets Påhør, af hvad Årsag hun havde rørt ved ham, og hvorledes hun straks var bleven helbredt.</span> <span class="verse"><a name="48">48</a>Men han sagde til hende: "Datter! din Tro har frelst dig; gå bort med Fred!"</span> <span class="verse"><a name="49">49</a>Medens han endnu talte, kommer der en fra Synagogeforstanderens Hus og siger til ham: "Din Datter er død; umag ikke Mesteren!"</span> <span class="verse"><a name="50">50</a>Men da Jesus hørte det, svarede han ham: "Frygt ikke; tro blot; så skal hun blive frelst."</span> <span class="verse"><a name="51">51</a>Men da han kom til Huset, tillod han ingen at gå ind med sig uden Peter og Johannes og Jakob og Pigens Fader og Moder.</span> <span class="verse"><a name="52">52</a>Og de græd alle og holdt Veklage over hende; men han sagde: "Græder ikke; hun er ikke død, men sover."</span> <span class="verse"><a name="53">53</a>Og de lo ad ham; thi de vidste, at hun var død.</span> <span class="verse"><a name="54">54</a>Men han greb hendes Hånd og råbte og sagde: "Pige, stå op!"</span> <span class="verse"><a name="55">55</a>Og hendes Ånd vendte tilbage, og hun stod straks op; og han befalede, at de skulde give hende noget at spise.</span> <span class="verse"><a name="56">56</a>Og hendes Forældre bleve forfærdede; men han bød dem, at de ikke måtte sige nogen det, som var sket.</span> </p></div</div></div></body></html>