<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/luke">Luke</a> &gt <strong>Chapter 17</strong></div><p><span class="verse"><a name="1">1</a>Men han sagde til sine Disciple: "Det er umuligt, at Forargelser ikke skulde komme; men ve den, ved hvem de komme!</span> <span class="verse"><a name="2">2</a>Det er bedre for ham, om en Møllesten er lagt om hans Hals, og han er kastet i Havet end at han skulde forarge een af disse små.</span> <span class="verse"><a name="3">3</a>Vogter på eder selv! Dersom din Broder synder, da irettesæt ham; og dersom han angrer, da tilgiv ham!</span> <span class="verse"><a name="4">4</a>Og dersom han syv Gange om Dagen synder imod dig og syv Gange vender tilbage til dig og siger: Jeg angrer det, da skal du tilgive ham."</span> <span class="verse"><a name="5">5</a>Og Apostlene sagde til Herren: "Giv os mere Tro!"</span> <span class="verse"><a name="6">6</a>Men Herren sagde: "Dersom I havde Tro som et Sennepskorn, da kunde I sige til dette Morbærfigentræ: Ryk dig op med Rode, og plant dig i Havet, og det skulde adlyde eder.</span> <span class="verse"><a name="7">7</a>Men hvem af eder, som har en Tjener, der pløjer eller vogter, siger til ham, når han kommer hjem fra Marken: Gå straks hen og sæt dig til Bords?</span> <span class="verse"><a name="8">8</a>Vil han ikke tværtimod sige til ham: Tilbered, hvad jeg skal have til Nadver, og bind op om dig, og vart mig op, medens jeg spiser og drikker; og derefter må du spise og drikke?</span> <span class="verse"><a name="9">9</a>Mon han takker Tjeneren, fordi han gjorde det, som var befalet? Jeg mener det ikke.</span> <span class="verse"><a name="10">10</a>Således skulle også I, når I have gjort alle de Ting, som ere eder befalede, sige: Vi ere unyttige Tjenere; kun hvad vi vare skyldige at gøre, have vi gjort."</span> <span class="verse"><a name="11">11</a>Og det skete, medens han var på Vej til Jerusalem, at han drog midt imellem Samaria og Galilæa.</span> <span class="verse"><a name="12">12</a>Og da han gik ind i en Landsby, mødte der ham ti spedalske Mænd, som stode langt borte,</span> <span class="verse"><a name="13">13</a>og de opløftede Røsten og sagde: "Jesus, Mester, forbarm dig over os!"</span> <span class="verse"><a name="14">14</a>Og da han så dem, sagde han til dem: "Går hen og fremstiller eder for Præsterne!" Og det skete, medens de gik bort, bleve de rensede.</span> <span class="verse"><a name="15">15</a>Men en af dem vendte tilbage, da han så, at han var helbredt, og priste Gud med høj Røst.</span> <span class="verse"><a name="16">16</a>Og han faldt på sit Ansigt for hans Fødder og takkede ham; og denne var en Samaritan.</span> <span class="verse"><a name="17">17</a>Men Jesus svarede og sagde: "Bleve ikke de ti rensede? hvor ere de ni?</span> <span class="verse"><a name="18">18</a>Fandtes der ingen, som vendte tilbage for at give Gud Ære, uden denne fremmede?"</span> <span class="verse"><a name="19">19</a>Og han sagde til ham:"Stå op, gå bort; din Tro har frelst dig!"</span> <span class="verse"><a name="20">20</a>Men da han blev spurgt af Farisæerne om, når Guds Rige kommer, svarede han dem og sagde: "Guds Rige kommer ikke således, at man kan vise derpå.</span> <span class="verse"><a name="21">21</a>Ikke heller vil man sige: Se her, eller: Se der er det; thi se, Guds Rige er inden i eder."</span> <span class="verse"><a name="22">22</a>Men han sagde til Disciplene: "Der skal komme Dage, da I skulle attrå at se en af Menneskesønnens Dage, og I skulle ikke se den.</span> <span class="verse"><a name="23">23</a>Og siger man til eder: Se der, eller: Se her er han, så går ikke derhen, og løber ikke derefter!</span> <span class="verse"><a name="24">24</a>Thi ligesom Lynet, når det lyner fra den ene Side af Himmelen, skinner til den anden Side af Himmelen, således skal Menneskesønnen være på sin Dag.</span> <span class="verse"><a name="25">25</a>Men først bør han lide meget og forkastes af denne Slægt.</span> <span class="verse"><a name="26">26</a>Og som det skete i Noas Dage, således skal det også være i Menneskesønnens Dage:</span> <span class="verse"><a name="27">27</a>De spiste, drak, toge til Ægte, bleve bortgiftede indtil den Dag, da Noa gik ind i Arken, og Syndfloden kom og ødelagde alle.</span> <span class="verse"><a name="28">28</a>Ligeledes, som det skete i Loths Dage: De spiste, drak, købte, solgte, plantede, byggede;</span> <span class="verse"><a name="29">29</a>men på den Dag, da Loth gik ud af Sodoma, regnede Ild og Svovl ned fra Himmelen og ødelagde dem alle:</span> <span class="verse"><a name="30">30</a>på samme Måde skal det være på den Dag, da Menneskesønnen åbenbares.</span> <span class="verse"><a name="31">31</a>På den dag skal den, som er på Taget og har sine Ejendele i Huset, ikke stige ned for at hente dem; og ligeså skal den, som er på Marken, ikke vende tilbage igen!</span> <span class="verse"><a name="32">32</a>Kommer Loths Hustru i Hu!</span> <span class="verse"><a name="33">33</a>Den, som søger at bjærge sit Liv, skal miste det; og den, som mister det, skal beholde Livet.</span> <span class="verse"><a name="34">34</a>Jeg siger eder: I den Nat skulle to Mænd være på eet Leje; den ene skal tages med, og den anden skal lades tilbage.</span> <span class="verse"><a name="35">35</a>To Kvinder skulle male på samme Kværn; den ene skal tages med, og den anden skal lades tilbage.</span> <span class="verse"><a name="36">36</a>To Mænd skulle være på Marken; den ene skal tages med. og den anden skal lades tilbage."</span> <span class="verse"><a name="37">37</a>Og de svare og sige til ham: "Hvor, Herre?" Men han sagde til dem: "Hvor Ådselet er, der ville også Ørnene samle sig."</span> </p></div</div></div></body></html>