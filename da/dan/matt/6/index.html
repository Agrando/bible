<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/matt/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/matt">Matthew</a> &gt <strong>Chapter 6</strong></div><p><span class="verse"><a name="1">1</a>Vogter eder at i ikke øve eders Retfærdighed for Menneskene for at beskues af dem; ellers have I ikke Løn hos eders Fader, som er Himlene.</span> <span class="verse"><a name="2">2</a>Derfor, når du giver Almisse, må du ikke lade blæse i Basun foran dig, som Hyklerne gøre i Synagogerne og på Gaderne, for at de kunne blive ærede af Menneskene; sandelig, siger jeg eder, de have allerede fået deres Løn.</span> <span class="verse"><a name="3">3</a>Men når du giver Almisse, da lad din venstre Hånd ikke vide, hvad din højre gør,</span> <span class="verse"><a name="4">4</a>for at din Almisse kan være i Løndom, og din Fader, som ser i Løndom, skal betale dig.</span> <span class="verse"><a name="5">5</a>Og når I bede, skulle I ikke være som Hyklerne; thi de stå gerne i Synagogerne og på Gadehjørnerne og bede, for at de kunne vise sig for Menneskene; sandelig, siger jeg eder, de have allerede fået deres Løn.</span> <span class="verse"><a name="6">6</a>Men du, når du beder, da gå ind i dit Kammer, og luk din Dør, og bed til din Fader, som er i Løndom, og din Fader, som ser i Løndom, skal betale dig.</span> <span class="verse"><a name="7">7</a>Men når I bede, må I ikke bruge overflødige Ord som Hedningerne; thi de mene, at de skulle blive bønhørte for deres mange Ord.</span> <span class="verse"><a name="8">8</a>Ligner derfor ikke dem; thi eders Fader ved, hvad I trænge til, førend I bede ham,</span> <span class="verse"><a name="9">9</a>Derfor skulle I bede således: Vor Fader, du, som er i Himlene! Helliget vorde dit Navn;</span> <span class="verse"><a name="10">10</a>komme dit Rige; ske din Villie, som i Himmelen således også på Jorden;</span> <span class="verse"><a name="11">11</a>giv os i dag vort daglige Brød:</span> <span class="verse"><a name="12">12</a>og forlad os vor Skyld, som også vi forlade vore Skyldnere;</span> <span class="verse"><a name="13">13</a>og led os ikke i Fristelse; men fri os fra det onde; (thi dit er Riget og Magten og Æren i Evighed! Amen.)</span> <span class="verse"><a name="14">14</a>Thi forlade I Menneskene deres Overtrædelser, vil eders himmelske Fader også forlade eder;</span> <span class="verse"><a name="15">15</a>men forlade I ikke Menneskene deres Overtrædelser, vil eders Fader ikke heller forlade eders Overtrædelser.</span> <span class="verse"><a name="16">16</a>Og når I faste, da ser ikke bedrøvede ud som Hyklerne; thi de gøre deres Ansigter ukendelige, for at de kunne vise sig for Menneskene som fastende; sandelig, siger jeg eder, de have allerede fået deres Løn.</span> <span class="verse"><a name="17">17</a>Men du, når du faster, da salv dit Hoved, og to dit Ansigt,</span> <span class="verse"><a name="18">18</a>for at du ikke skal vise dig for Menneskene som fastende, men for din Fader, som er i Løndom; og din Fader, som ser i Løndom, skal betale dig.</span> <span class="verse"><a name="19">19</a>Samler eder ikke Skatte på Jorden, hvor Møl og Rust fortære, og hvor Tyve bryde ind og stjæle;</span> <span class="verse"><a name="20">20</a>men samler eder Skatte i Himmelen, hvor hverken Møl eller Rust fortære, og hvor Tyve ikke bryde ind og stjæle.</span> <span class="verse"><a name="21">21</a>Thi hvor din Skat er, der vil også dit Hjerte være.</span> <span class="verse"><a name="22">22</a>Øjet er Legemets Lys; derfor, dersom dit Øje er sundt, bliver hele dit Legeme lyst;</span> <span class="verse"><a name="23">23</a>men dersom dit Øje er dårligt, bliver hele dit Legeme mørkt. Dersom nu det Lys, der er i dig, er Mørke, hvor stort bliver da ikke Mørket!</span> <span class="verse"><a name="24">24</a>Ingen kan tjene to Herrer; thi han må enten hade den ene og elske den anden eller holde sig til den ene og ringeagte den anden. I kunne ikke tjene Gud og Mammon.</span> <span class="verse"><a name="25">25</a>Derfor siger jeg eder: Bekymrer eder ikke for eders Liv, hvad I skulle spise, eller hvad I skulle drikke; ikke heller for eders Legeme, hvad I skulle iføre eder. Er ikke Livet mere end Maden, og Legemet mere end Klæderne?</span> <span class="verse"><a name="26">26</a>Ser på Himmelens Fugle; de så ikke og høste ikke og sanke ikke i Lader, og eders himmelske Fader føder dem; ere I ikke meget mere værd end de?</span> <span class="verse"><a name="27">27</a>Og hvem af eder kan ved at bekymre sig lægge een Alen til sin Vækst?</span> <span class="verse"><a name="28">28</a>Og hvorfor bekymre I eder for Klæder? Betragter Lillierne på Marken, hvorledes de vokse; de arbejde ikke og spinde ikke;</span> <span class="verse"><a name="29">29</a>men jeg siger eder, at end ikke Salomon i al sin Herlighed var klædt som en af dem.</span> <span class="verse"><a name="30">30</a>Klæder da Gud således det Græs på Marken, som står i dag og i Morgen kastes i Ovnen, skulde han da ikke meget mere klæde eder, I lidettroende?</span> <span class="verse"><a name="31">31</a>Derfor må I ikke bekymre eder og sige: Hvad skulle vi spise? eller: Hvad skulle vi drikke? eller: Hvormed skulle vi klæde os?</span> <span class="verse"><a name="32">32</a>- efter alt dette søge jo Hedningerne -. Thi eders himmelske Fader ved, at I have alle disse Ting nødig.</span> <span class="verse"><a name="33">33</a>Men søger først Guds Rige og hans Retfærdighed, så skulle alle disse Ting gives eder i Tilgift.</span> <span class="verse"><a name="34">34</a>Bekymrer eder derfor ikke for den Dag i Morgen; thi den Dag i Morgen skal bekymre sig for sig selv. Hver Dag har nok i sin Plage.</span> </p></div</div></div></body></html>