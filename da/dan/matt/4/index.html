<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/matt">Matthew</a> &gt <strong>Chapter 4</strong></div><p><span class="verse"><a name="1">1</a>Da blev Jesus af Ånden ført op i Ørkenen for at fristes af Djævelen.</span> <span class="verse"><a name="2">2</a>Og da han havde fastet fyrretyve Dage og fyrretyve Nætter, blev han omsider hungrig.</span> <span class="verse"><a name="3">3</a>Og Fristeren gik til ham og sagde: "Er du Guds Søn, da sig, at disse Sten skulle blive Brød."</span> <span class="verse"><a name="4">4</a>Men han svarede og sagde: "Der er skrevet: Mennesket skal ikke leve af Brød alene, men af hvert Ord, som udgår igennem Guds Mund."</span> <span class="verse"><a name="5">5</a>Da. tager Djævelen ham med sig til den hellige Stad og stiller ham på Helligdommens Tinde og siger til ham:</span> <span class="verse"><a name="6">6</a>"Er du Guds Søn, da kast dig herned; thi der er skrevet: Han skal give sine Engle Befaling om dig, og de skulle bære dig på Hænder, for at du ikke skal støde din Fod på nogen Sten."</span> <span class="verse"><a name="7">7</a>Jesus sagde til ham: "Der er atter skrevet: Du må ikke friste Herren din Gud."</span> <span class="verse"><a name="8">8</a>Atter tager Djævelen ham med sig op på et såre højt Bjerg og viser ham alle Verdens Riger og deres Herlighed; og han sagde til ham:</span> <span class="verse"><a name="9">9</a>"Alt dette vil jeg give dig, dersom du vil falde ned og tilbede mig."</span> <span class="verse"><a name="10">10</a>Da siger Jesus til ham: "Vig bort, Satan! thi der er skrevet: Du skal tilbede Herren din Gud og tjene ham alene."</span> <span class="verse"><a name="11">11</a>Da forlader Djævelen ham, og se, Engle kom til ham og tjente ham.</span> <span class="verse"><a name="12">12</a>Men da Jesus hørte, at Johannes var kastet i Fængsel, drog han bort til Galilæa.</span> <span class="verse"><a name="13">13</a>Og han forlod Nazareth og kom og tog Bolig i Kapernaum, som ligger ved Søen, i Sebulons og Nafthalis Egne,</span> <span class="verse"><a name="14">14</a>for at det skulde opfyldes, som er talt ved Profeten Esajas, som siger:</span> <span class="verse"><a name="15">15</a>"Sebulons Land og Nafthalis Land langs Søen, Landet hinsides Jordan, Hedningernes Galilæa,</span> <span class="verse"><a name="16">16</a>det Folk, som sad i Mørke, har set et stort Lys, og for dem, som sad i Dødens Land og Skygge, for dem er der opgået et Lys."</span> <span class="verse"><a name="17">17</a>Fra den Tid begyndte Jesus at prædike og sige: "Omvender eder, thi Himmeriges Rige er kommet nær."</span> <span class="verse"><a name="18">18</a>Men da han vandrede ved Galilæas Sø, så han to Brødre, Simon, som kaldes Peter, og Andreas, hans Broder, i Færd med at kaste Garn i Søen; thi de vare Fiskere.</span> <span class="verse"><a name="19">19</a>Og han siger til dem: "Følger efter mig, så vil jeg gøre eder til Menneskefiskere."</span> <span class="verse"><a name="20">20</a>Og de forlode straks Garnene og fulgte ham.</span> <span class="verse"><a name="21">21</a>Og da han derfra gik videre, så han to andre Brødre, Jakob, Zebedæus's Søn, og Johannes, hans Broder, i Skibet med deres Fader Zebedæus, i Færd med at bøde deres Garn, og han kaldte på dem.</span> <span class="verse"><a name="22">22</a>Og de forlode straks Skibet og deres Fader og fulgte ham.</span> <span class="verse"><a name="23">23</a>Og Jesus gik omkring i hele Galilæa, idet han lærte i deres Synagoger og prædikede Rigets Evangelium og helbredte enhver Sygdom og enhver Skrøbelighed iblandt Folket.</span> <span class="verse"><a name="24">24</a>Og hans Ry kom ud over hele Syrien; og de bragte til ham alle dem, som lede af mange Hånde Sygdomme og vare plagede af Lidelser, både besatte og månesyge og værkbrudne; og han helbredte dem.</span> <span class="verse"><a name="25">25</a>Og store Skarer fulgte ham fra Galilæa og Dekapolis og Jerusalem og Judæa og fra Landet hinsides Jordan.</span> </p></div</div></div></body></html>