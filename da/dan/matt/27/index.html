<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/matt/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/matt">Matthew</a> &gt <strong>Chapter 27</strong></div><p><span class="verse"><a name="1">1</a>Men da det var blevet Morgen, holdt alle Ypperstepræsterne og Folkets Ældste Råd imod Jesus for at aflive ham.</span> <span class="verse"><a name="2">2</a>Og de bandt ham og førte ham bort og overgave ham til Landshøvdingen Pontius Pilatus.</span> <span class="verse"><a name="3">3</a>Da nu Judas, som forrådte ham, så, at han var bleven domfældt, fortrød han det og bragte de tredive Sølvpenge tilbage til Ypperstepræsterne og de Ældste og sagde:</span> <span class="verse"><a name="4">4</a>"Jeg har syndet, idet jeg forrådte uskyldigt Blod." Men de sagde: "Hvad kommer det os ved? se du dertil."</span> <span class="verse"><a name="5">5</a>Og han kastede Sølvpengene ind i Templet, veg bort og gik hen og hængte sig.</span> <span class="verse"><a name="6">6</a>Men Ypperstepræsterne toge Sølvpengene og sagde: "Det er ikke tilladt at lægge dem til Tempelskatten; thi det er Blodpenge."</span> <span class="verse"><a name="7">7</a>Men efter at have holdt Råd købte de Pottemagermarken derfor til Gravsted for de fremmede.</span> <span class="verse"><a name="8">8</a>Derfor blev den Mark kaldt Blodmarken indtil den Dag i Dag.</span> <span class="verse"><a name="9">9</a>Da opfyldtes det, som er talt ved Profeten Jeremias, som siger: "Og de toge de tredive Sølvpenge, Prisen for den vurderede, hvem de vurderede for Israels Børn,</span> <span class="verse"><a name="10">10</a>og de gav dem for Pottemagermarken, som Herren befalede mig."</span> <span class="verse"><a name="11">11</a>Men Jesus blev stillet for Landshøvdingen, og Landshøvdingen spurgte ham og sagde: "Er du Jødernes Konge?" Men Jesus sagde til ham: "Du siger det."</span> <span class="verse"><a name="12">12</a>Og da han blev anklaget af Ypperstepræsterne og de Ældste, svarede han intet.</span> <span class="verse"><a name="13">13</a>Da siger Pilatus til ham: "Hører du ikke, hvor meget de vidne imod dig?"</span> <span class="verse"><a name="14">14</a>Og han svarede ham end ikke på et eneste Ord, så at Landshøvdingen undrede sig såre.</span> <span class="verse"><a name="15">15</a>Men på Højtiden plejede Landshøvdingen at løslade Mængden een Fange, hvilken de vilde.</span> <span class="verse"><a name="16">16</a>Og de havde dengang en berygtet Fange, som hed Barabbas.</span> <span class="verse"><a name="17">17</a>Da de vare forsamlede, sagde Pilatus derfor til dem: "Hvem ville I, at jeg skal løslade eder: Barabbas eller Jesus, som kaldes Kristus?"</span> <span class="verse"><a name="18">18</a>Thi han vidste, at det var af Avind, de havde overgivet ham.</span> <span class="verse"><a name="19">19</a>Men medens han sad på Dommersædet, sendte hans Hustru Bud til ham og sagde: "Befat dig ikke med denne retfærdige; thi jeg har lidt meget i Dag i en Drøm før hans Skyld."</span> <span class="verse"><a name="20">20</a>Men Ypperstepræsterne og de Ældste overtalte Skarerne til, at de skulde begære Barabbas, men ihjelslå Jesus.</span> <span class="verse"><a name="21">21</a>Og Landshøvdingen svarede og sagde til dem: "Hvilken af de to ville I, at jeg skal løslade eder?" Men de sagde: "Barabas."</span> <span class="verse"><a name="22">22</a>Pilatus siger til dem: "Hvad skal jeg da gøre med Jesus, som kaldes Kristus?" De sige alle: "Lad ham blive korsfæstet!"</span> <span class="verse"><a name="23">23</a>Men Landshøvdingen sagde: "Hvad ondt har han da gjort?" Men de råbte end mere og sagde: "Lad ham blive korsfæstet!"</span> <span class="verse"><a name="24">24</a>Men da Pilatus så, at han intet udrettede, men at der blev større Larm, tog han Vand og toede sine Hænder i Mængdens Påsyn og sagde: "Jeg er uskyldig i denne retfærdiges Blod; ser I dertil!"</span> <span class="verse"><a name="25">25</a>Og hele Folket svarede og sagde: "Hans Blod komme over os og over vore Børn!"</span> <span class="verse"><a name="26">26</a>Da løslod han dem Barabbas; men Jesus lod han hudstryge og gav ham hen til at korsfæstes.</span> <span class="verse"><a name="27">27</a>Da toge Landshøvdingens Stridsmænd Jesus med sig ind i Borgen og samlede hele Vagtafdelingen omkring ham.</span> <span class="verse"><a name="28">28</a>Og de afklædte ham og kastede en Skarlagens Kappe om ham.</span> <span class="verse"><a name="29">29</a>Og de flettede en Krone af Torne og satte den på hans Hoved og gave ham et Rør i hans højre Hånd; og de faldt på Knæ for ham og spottede ham og sagde: "Hil være dig, du Jødernes Konge!"</span> <span class="verse"><a name="30">30</a>Og de spyttede på ham og toge Røret og sloge ham på Hovedet.</span> <span class="verse"><a name="31">31</a>Og da de havde spottet ham, toge de Kappen af ham og iførte ham hans egne Klæder og førte ham hen for at korsfæste ham.</span> <span class="verse"><a name="32">32</a>Men medens de gik derud, traf de en Mand fra Kyrene, ved Navn Simon; ham tvang de til at bære hans Kors.</span> <span class="verse"><a name="33">33</a>Og da de kom til et Sted, som kaldes Golgatha, det er udlagt: "Hovedskalsted",</span> <span class="verse"><a name="34">34</a>gave de ham Eddike at drikke blandet med Galde og da han smagte det, vilde han ikke drikke.</span> <span class="verse"><a name="35">35</a>Men da de havde korsfæstet ham, delte de hans Klæder imellem sig ved Lodkastning, for at det skulde opfyldes, som er sagt af Profeten: "De delte mine Klæder imellem sig og kastede Lod om mit Klædebon."</span> <span class="verse"><a name="36">36</a>Og de sade der og holdt Vagt over ham.</span> <span class="verse"><a name="37">37</a>Og oven over hans Hoved satte de Beskyldningen imod ham skreven således: "Dette er Jesus, Jødernes Konge."</span> <span class="verse"><a name="38">38</a>Da bliver der korsfæstet to Røvere sammen med ham, en ved den højre og en ved den venstre Side,</span> <span class="verse"><a name="39">39</a>Og de, som gik forbi, spottede ham, idet de rystede på deres Hoveder og sagde:</span> <span class="verse"><a name="40">40</a>"Du, som nedbryder Templet og bygger det op i tre Dage, frels dig selv; er du Guds Søn, da stig ned af Korset!"</span> <span class="verse"><a name="41">41</a>"Ligeså spottede Ypperstepræsterne tillige med de skriftkloge og de Ældste og sagde:</span> <span class="verse"><a name="42">42</a>"Andre har han frelst, sig selv kan han ikke frelse; er han Israels Konge, så lad ham nu stige ned af Korset, så ville vi tro på ham.</span> <span class="verse"><a name="43">43</a>Han har sat sin Lid til Gud;han fri ham nu, om han har Behag i ham; thi han har sagt: Jeg er Guds Søn."</span> <span class="verse"><a name="44">44</a>Og på samme Måde hånede også Røverne ham, som vare korsfæstede med ham.</span> <span class="verse"><a name="45">45</a>Men fra den sjette Time blev der Mørke over hele Landet indtil den niende Time.</span> <span class="verse"><a name="46">46</a>Og ved den niende Time råbte Jesus med høj Røst og sagde: "Eli! Eli! Lama Sabaktani?" det er: "Min Gud! min Gud! hvorfor har du forladt mig?"</span> <span class="verse"><a name="47">47</a>Men nogle af dem, som stode der og hørte det, sagde: "Han kalder på Elias."</span> <span class="verse"><a name="48">48</a>Og straks løb en af dem hen og tog en Svamp og fyldte den med Eddike og stak den på et Rør og gav ham at drikke.</span> <span class="verse"><a name="49">49</a>Men de andre sagde: "Holdt! lader os se, om Elias kommer for at frelse ham."</span> <span class="verse"><a name="50">50</a>Men Jesus råbte atter med høj Røst og opgav Ånden.</span> <span class="verse"><a name="51">51</a>Og se, Forhænget i Templet splittedes i to Stykker, fra øverst til nederst; og Jorden skjalv, og Klipperne revnede,</span> <span class="verse"><a name="52">52</a>og Gravene åbnedes; og mange af de hensovede helliges legemer bleve oprejste,</span> <span class="verse"><a name="53">53</a>og de gik ud af Gravene efter hans Opstandelse og kom ind i den hellige Stad og viste sig for mange.</span> <span class="verse"><a name="54">54</a>Men da Høvedsmanden og de, som tillige med, ham holdt Vagt over Jesus, så Jordskælvet, og hvad der skete, frygtede de såre og sagde: "Sandelig, denne var Guds Søn."</span> <span class="verse"><a name="55">55</a>Men der var mange Kvinder der, som så til i Frastand, hvilke havde fulgt Jesus fra Galilæa og tjent ham.</span> <span class="verse"><a name="56">56</a>Iblandt dem vare Maria Magdalene og Maria, Jakobs og Josefs Moder, og Zebedæus's Sønners Moder.</span> <span class="verse"><a name="57">57</a>Men da det var blevet Aften, kom en rig Mand fra Arimathæa, ved Navn Josef, som også selv var bleven Jesu Discipel.</span> <span class="verse"><a name="58">58</a>Han gik til Pilatus og bad om Jesu Legeme. Da befalede Pilatus, at det skulde udleveres.</span> <span class="verse"><a name="59">59</a>Og Josef tog Legemet og svøbte det i et rent, fint Linklæde</span> <span class="verse"><a name="60">60</a>og lagde det i sin nye Grav, som han havde ladet hugge i Klippen, og væltede en stor Sten for Indgangen til Graven og gik bort.</span> <span class="verse"><a name="61">61</a>Men Maria Magdalene og den anden Maria vare der, og de sade lige over for Graven.</span> <span class="verse"><a name="62">62</a>Men den næste Dag, som var Dagen efter Beredelsesdagen, forsamlede Ypperstepræsterne og Farisæerne sig hos Pilatus</span> <span class="verse"><a name="63">63</a>og sagde: "Herre! vi ere komne i Hu, at denne Forfører sagde, medens han endnu levede: Tre Dage efter bliver jeg oprejst.</span> <span class="verse"><a name="64">64</a>Befal derfor, at Graven skal sikkert bevogtes indtil den tredje Dag, for at ikke hans Disciple skulle komme og stjæle ham og sige til Folket: "Han er oprejst fra de døde; og da vil den sidste Forførelse blive værre end den første,"</span> <span class="verse"><a name="65">65</a>Pilatus sagde til dem: "Der have I en Vagt; går hen og bevogter den sikkert, som I bedst vide!"</span> <span class="verse"><a name="66">66</a>Og de gik hen og bevogtede Graven sikkert med Vagten efter at have sat Segl for Stenen.</span> </p></div</div></div></body></html>