<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/matt/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/matt">Matthew</a> &gt <strong>Chapter 18</strong></div><p><span class="verse"><a name="1">1</a>I den samme Stund kom Disciplene hen til Jesus og sagde: "Hvem er da den største i Himmeriges Rige?"</span> <span class="verse"><a name="2">2</a>Og han kaldte et lille Barn til sig og stillede det midt iblandt dem</span> <span class="verse"><a name="3">3</a>og sagde: "Sandelig, siger jeg eder, uden I omvende eder og blive som Børn, komme I ingenlunde ind i Himmeriges Rige.</span> <span class="verse"><a name="4">4</a>Derfor, den, som fornedrer sig selv som dette Barn, han er den største i Himmeriges Rige.</span> <span class="verse"><a name="5">5</a>Og den, som modtager et eneste sådant Barn for mit Navns Skyld, modtager mig.</span> <span class="verse"><a name="6">6</a>Men den, som forarger een af disse små, som tro på mig, ham var det bedre, at der var hængt en Møllesten om hans Hals, og han var sænket i Havets Dyb.</span> <span class="verse"><a name="7">7</a>Ve Verden for Forargelserne! Thi vel er det nødvendigt, at Forargelserne komme; dog ve det Menneske, ved hvem Forargelsen kommer!</span> <span class="verse"><a name="8">8</a>Men dersom din Hånd eller din Fod forarger dig, da hug den af, og kast den fra dig! Det er bedre for dig at gå lam eller som en Krøbling ind til Livet end at have to Hænder og to Fødder og blive kastet i den evige Ild.</span> <span class="verse"><a name="9">9</a>Og dersom dit Øje forarger dig, da riv det ud, og kast det fra dig!  Det er bedre for dig at gå enøjet ind til Livet end at have to Øjne og blive kastet i Helvedes Ild.</span> <span class="verse"><a name="10">10</a>Ser til, at I ikke foragte en eneste af disse små; thi jeg siger eder: Deres Engle i Himlene se altid min Faders Ansigt, som er i Himlene.</span> <span class="verse"><a name="11">11</a>Thi Menneskesønnen er kommen for at frelse det fortabte.</span> <span class="verse"><a name="12">12</a>Hvad tykkes eder? Om et Menneske har hundrede Får, og eet af dem farer vild, forlader han da ikke de ni og halvfemsindstyve og går ud i Bjergene og leder efter det vildfarne?</span> <span class="verse"><a name="13">13</a>Og hænder det sig, at han finder det, sandelig, siger jeg eder, han glæder sig mere over det end over de ni og halvfemsindstyve, som ikke ere farne vild.</span> <span class="verse"><a name="14">14</a>Således er det ikke eders himmelske Faders Villie, at en eneste af disse små skal fortabes.</span> <span class="verse"><a name="15">15</a>Men om din Broder synder imod dig, da gå hen og revs ham mellem dig og ham alene; hører han dig, da har du vundet din Broder.</span> <span class="verse"><a name="16">16</a>Men hører han dig ikke, da tag endnu een eller to med dig, for at "hver Sag må stå fast efter to eller tre Vidners Mund."</span> <span class="verse"><a name="17">17</a>Men er han dem overhørig, da sig det til Menigheden; men er han også Menigheden overhørig, da skal han være for dig ligesom en Hedning og en Tolder.</span> <span class="verse"><a name="18">18</a>Sandelig, siger jeg eder, hvad som helst I binde på Jorden, skal være bundet i Himmelen; og hvad som helst I løse på Jorden, skal være løst i Himmelen.</span> <span class="verse"><a name="19">19</a>Atter siger jeg eder, at dersom to af eder blive enige på Jorden om hvilken som helst Sag, hvorom de ville bede, da skal det blive dem til Del fra min Fader, som er i Himlene.</span> <span class="verse"><a name="20">20</a>Thi hvor to eller tre ere forsamlede om mit Navn, der er jeg midt iblandt dem."</span> <span class="verse"><a name="21">21</a>Da trådte Peter frem og sagde til ham: "Herre! hvor ofte skal jeg tilgive min Broder, når han synder imod mig? mon indtil syv Gange?"</span> <span class="verse"><a name="22">22</a>Jesus siger til ham: "Jeg siger dig: ikke indtil syv Gange, men indtil halvfjerdsindstyve Gange syv Gange.</span> <span class="verse"><a name="23">23</a>Derfor lignes Himmeriges Rige ved en Konge, som vilde holde Regnskab med sine Tjenere.</span> <span class="verse"><a name="24">24</a>Men da han begyndte at holde Regnskab, blev en, som var ti Tusinde Talenter skyldig, ført frem for ham.</span> <span class="verse"><a name="25">25</a>Og da han intet havde at betale med, bød hans Herre, at han og hans Hustru og Børn og alt det, han havde, skulde sælges, og Gælden betales.</span> <span class="verse"><a name="26">26</a>Da faldt Tjeneren ned for ham, bønfaldt ham og sagde: Herre, vær langmodig med mig, så vil jeg betale dig det alt sammen.</span> <span class="verse"><a name="27">27</a>Da ynkedes samme Tjeners Herre inderligt over ham og lod ham løs og eftergav ham Gælden.</span> <span class="verse"><a name="28">28</a>Men den samme Tjener gik ud og traf en af sine Medtjenere, som var ham hundrede Denarer skyldig; og han greb fat på ham og var ved at kvæle ham og sagde: Betal, hvad du er skyldig!</span> <span class="verse"><a name="29">29</a>Da faldt hans Medtjener ned for ham og bad ham og sagde: Vær langmodig med mig, så vil jeg betale dig.</span> <span class="verse"><a name="30">30</a>Men han vilde ikke, men gik hen og kastede ham i Fængsel, indtil han betalte, hvad han var skyldig.</span> <span class="verse"><a name="31">31</a>Da nu hans Medtjenere så det, som skete, bleve de såre bedrøvede og kom og forklarede for deres Herre alt, hvad der var sket.</span> <span class="verse"><a name="32">32</a>Da kalder hans Herre ham for sig og siger til ham: Du onde Tjener!  al den Gæld eftergav jeg dig, fordi du bad mig.</span> <span class="verse"><a name="33">33</a>Burde ikke også du forbarme dig over din Medtjener, ligesom jeg har forbarmet mig over dig.</span> <span class="verse"><a name="34">34</a>Og hans Herre blev vred og overgav ham til Bødlerne, indtil han kunde få betalt alt det, han var ham skyldig.</span> <span class="verse"><a name="35">35</a>Således skal også min himmelske Fader gøre mod eder, om I ikke af Hjertet tilgive, enhver sin Broder."</span> </p></div</div></div></body></html>