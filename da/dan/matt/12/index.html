<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/matt/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/matt">Matthew</a> &gt <strong>Chapter 12</strong></div><p><span class="verse"><a name="1">1</a>På den Tid vandrede Jesus på Sabbaten igennem en Sædemark; men hans Disciple bleve hungrige og begyndte at plukke Aks og at spise.</span> <span class="verse"><a name="2">2</a>Men da Farisæerne så det, sagde de til ham: "Se, dine Disciple gøre, hvad det ikke er tilladt at gøre på en Sabbat."</span> <span class="verse"><a name="3">3</a>Men han sagde til dem: "Have I ikke læst, hvad David gjorde, da han blev hungrig og de, som vare med ham?</span> <span class="verse"><a name="4">4</a>hvorledes han gik ind i Guds Hus og spiste Skuebrødene, som det ikke var ham tilladt at spise, ej heller dem, som vare med ham, men alene Præsterne?</span> <span class="verse"><a name="5">5</a>Eller have I ikke læst i Loven, at på Sabbaterne vanhellige Præsterne Sabbaten i Helligdommen og ere dog uden Skyld?</span> <span class="verse"><a name="6">6</a>Men jeg siger eder, at her er det, som er større end Helligdommen.</span> <span class="verse"><a name="7">7</a>Men dersom I havde vidst, hvad det Ord betyder: Jeg har Lyst til Barmhjertighed og ikke til Offer, da havde I ikke fordømt dem, som ere uden Skyld.</span> <span class="verse"><a name="8">8</a>Thi Menneskesønnen er Herre over Sabbaten."</span> <span class="verse"><a name="9">9</a>Og han gik videre derfra og kom ind i deres Synagoge.</span> <span class="verse"><a name="10">10</a>Og se, der var en Mand, som havde en vissen Hånd; og de spurgte ham ad og sagde: "Er det tilladt at helbrede på Sabbaten?" for at de kunde anklage ham.</span> <span class="verse"><a name="11">11</a>Men han sagde til dem: "Hvilket Menneske er der iblandt eder, som har kun eet Får, og ikke tager fat på det og drager det op, dersom det på Sabbaten falder i en Grav?</span> <span class="verse"><a name="12">12</a>Hvor meget er nu ikke et Menneske mere end et Får? Altså er det tilladt at gøre vel på Sabbaten."</span> <span class="verse"><a name="13">13</a>Da siger han til Manden: "Ræk din Hånd ud!" og han rakte den ud, og den blev igen sund som den anden.</span> <span class="verse"><a name="14">14</a>Men Farisæerne gik ud og lagde Råd op imod ham, hvorledes de kunde slå ham ihjel.</span> <span class="verse"><a name="15">15</a>Men da Jesus mærkede det, drog han bort derfra; og mange fulgte ham, og han helbredte dem alle.</span> <span class="verse"><a name="16">16</a>Og han bød dem strengt, at de ikke måtte gøre ham kendt;</span> <span class="verse"><a name="17">17</a>for at det skulde opfyldes, som er talt ved Profeten Esajas, som siger:</span> <span class="verse"><a name="18">18</a>"Se, min Tjener, som jeg har udvalgt, min elskede, i hvem min Sjæl har Velbehag; jeg vil give min Ånd over ham, og han skal forkynde Hedningerne Ret.</span> <span class="verse"><a name="19">19</a>Han skal ikke kives og ikke råbe, og ingen skal høre hans Røst på Gaderne.</span> <span class="verse"><a name="20">20</a>Han skal ikke sønderbryde det knækkede Rør og ikke udslukke den rygende Tande, indtil han får ført Retten frem til Sejr.</span> <span class="verse"><a name="21">21</a>Og på hans Navn skulle Hedninger håbe."</span> <span class="verse"><a name="22">22</a>Da blev en besat, som var blind og stum, ført til ham; og han helbredte ham, så at den stumme talte og så.</span> <span class="verse"><a name="23">23</a>Og alle Skarerne forfærdedes og sagde: "Mon denne skulde være Davids Søn?"</span> <span class="verse"><a name="24">24</a>Men da Farisæerne hørte det, sagde de: "Denne uddriver ikke de onde Ånder uden ved Beelzebul, de onde Ånders Fyrste."</span> <span class="verse"><a name="25">25</a>Men såsom han kendte deres Tanker, sagde han til dem: "Hvert Rige, som er kommet i Splid med sig selv, lægges øde; og hver By eller Hus, som er kommet i Splid med sig selv, kan ikke bestå.</span> <span class="verse"><a name="26">26</a>Og hvis Satan uddriver Satan, så er han kommen i Splid med sig selv; hvorledes skal da hans Rige bestå?</span> <span class="verse"><a name="27">27</a>Og dersom jeg uddriver de onde Ånder ved Beelzebul, ved hvem uddrive da eders Sønner dem? Derfor skulle de være eders Dommere.</span> <span class="verse"><a name="28">28</a>Men dersom jeg uddriver de onde Ånder ved Guds Ånd, da er jo Guds Rige kommet til eder.</span> <span class="verse"><a name="29">29</a>Eller hvorledes kan nogen gå ind i den stærkes Hus og røve hans Ejendele, uden han først binder den stærke? Da kan han plyndre hans Hus.</span> <span class="verse"><a name="30">30</a>Den, som ikke er med mig, er imod mig; og den, som ikke samler med mig, adspreder.</span> <span class="verse"><a name="31">31</a>Derfor siger jeg eder: Al Synd og Bespottelse skal forlades Menneskene, men Bespottelsen imod Ånden skal ikke forlades.</span> <span class="verse"><a name="32">32</a>Og den, som taler et Ord imod Menneskesønnen, ham skal det forlades; men den som taler imod den Helligånd, ham skal det ikke forlades, hverken i denne Verden eller i den kommende.</span> <span class="verse"><a name="33">33</a>Lader enten Træet være godt og dets Frugt god; eller lader Træet være råddent, og dets Frugt rådden; thi Træet kendes på Frugten.</span> <span class="verse"><a name="34">34</a>I Øgleunger! hvorledes kunne I tale godt, når I ere onde? Thi af Hjertets Overflødighed taler Munden.</span> <span class="verse"><a name="35">35</a>Et godt Menneske fremtager gode Ting af sit gode Forråd; og et ondt Menneske fremtager onde Ting af sit onde Forråd.</span> <span class="verse"><a name="36">36</a>Men jeg siger eder, at Menneskene skulle gøre Regnskab på Dommens Dag for hvert utilbørligt Ord, som de tale.</span> <span class="verse"><a name="37">37</a>Thi af dine Ord skal du retfærdiggøres, og af dine Ord skal du førdømmes."</span> <span class="verse"><a name="38">38</a>Da svarede nogle af de skriftkloge og Farisæerne ham og sagde: "Mester! vi ønske at se et Tegn at dig."</span> <span class="verse"><a name="39">39</a>Men han svarede og sagde til dem: "En ond og utro Slægt forlanger Tegn, men der skal intet Tegn gives den uden Profeten Jonas's Tegn.</span> <span class="verse"><a name="40">40</a>Thi ligesom Jonas var tre Dage og tre Nætter i Havdyrets Bug, således skal Menneskesønnen være tre Dage og tre Nætter i Jordens Skød.</span> <span class="verse"><a name="41">41</a>Mænd fra Ninive skulle opstå ved Dommen sammen med denne Slægt og fordømme den; thi de omvendte sig ved Jonas's Prædiken; og se, her er mere end Jonas.</span> <span class="verse"><a name="42">42</a>Sydens Dronning skal oprejses ved Dommen sammen med denne Slægt og fordømme den; thi hun kom fra Jordens Grænser for at høre Salomons Visdom; og se, her er mere end Salomon.</span> <span class="verse"><a name="43">43</a>Men når den urene Ånd er faren ud af Mennesket, vandrer den igennem vandløse Steder, søger Hvile og finder den ikke.</span> <span class="verse"><a name="44">44</a>Da siger den: Jeg vil vende om til mit Hus, som jeg gik ud af; og når den kommer, finder den det ledigt, fejet og prydet.</span> <span class="verse"><a name="45">45</a>Så går den hen og tager syv andre Ånder med sig, som ere værre end den selv, og når de ere komne derind, bo de der; og det sidste bliver værre med dette Menneske end det første. Således skal det også gå denne onde Slægt."</span> <span class="verse"><a name="46">46</a>Medens han endnu talte til Skarerne, se, da stode hans Moder og hans Brødre udenfor og begærede at tale med ham.</span> <span class="verse"><a name="47">47</a>Da sagde en til ham: "Se, din Moder og dine Brødre stå udenfor og begære at tale med dig."</span> <span class="verse"><a name="48">48</a>Men han svarede og sagde til den, som sagde ham det: "Hvem er min Moder? og hvem ere mine Brødre?"</span> <span class="verse"><a name="49">49</a>Og han rakte sin Hånd ud over sine Disciple og sagde: "Se, her er min Moder og mine Brødre!</span> <span class="verse"><a name="50">50</a>Thi enhver, der gør min Faders Villie, som er i Himlene, han er min Broder og Søster og Moder."</span> </p></div</div></div></body></html>