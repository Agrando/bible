<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/matt">Matthew</a> &gt <strong>Chapter 17</strong></div><p><span class="verse"><a name="1">1</a>Og seks Dage derefter tager Jesus Peter og Jakob og hans Broder Johannes med sig og fører dem afsides op på et højt Bjerg.</span> <span class="verse"><a name="2">2</a>Og han blev forvandlet for deres Øjne, og hans Åsyn skinnede som Solen, men hans Klæder bleve hvide som Lyset.</span> <span class="verse"><a name="3">3</a>Og se, Moses og Elias viste sig for dem og samtalede med ham.</span> <span class="verse"><a name="4">4</a>Da tog Peter til Orde og sagde til Jesus: "Herre! det er godt, at vi ere her; vil du, da lader os gøre tre Hytter her, dig en og Moses en og Elias en."</span> <span class="verse"><a name="5">5</a>Medens han endnu talte, se, da overskyggede en lysende Sky dem; og se, der kom fra Skyen en Røst. som sagde: "Denne er min Søn. den elskede, i hvem jeg har Velbehag; hører ham!"</span> <span class="verse"><a name="6">6</a>Og da Disciplene hørte det, faldt de på deres Ansigt og frygtede såre.</span> <span class="verse"><a name="7">7</a>Og Jesus trådte hen og rørte ved dem og sagde: "Står op, og frygter ikke!"</span> <span class="verse"><a name="8">8</a>Men da de opløftede deres Øjne, så de ingen uden Jesus alene.</span> <span class="verse"><a name="9">9</a>Og da de gik ned fra Bjerget, bød Jesus dem og sagde: "Taler ikke til nogen om dette Syn, førend Menneskesønnen er oprejst fra de døde."</span> <span class="verse"><a name="10">10</a>Og hans Disciple spurgte ham og sagde: "Hvad er det da, de skriftkloge sige, at Elias bør først komme?"</span> <span class="verse"><a name="11">11</a>Og han svarede og sagde: "Vel kommer Elias og skal genoprette alting.</span> <span class="verse"><a name="12">12</a>Men jeg siger eder, at Elias er allerede kommen, og de erkendte ham ikke, men gjorde med ham alt, hvad de vilde; således skal også Menneskesønnen lide ondt af dem."</span> <span class="verse"><a name="13">13</a>Da forstode Disciplene, at han havde talt til dem om Johannes Døberen.</span> <span class="verse"><a name="14">14</a>Og da de kom til Folkeskaren, kom en Mand til ham og faldt på Knæ for ham og sagde:</span> <span class="verse"><a name="15">15</a>"Herre! forbarm dig over min Søn, thi han er månesyg og lidende; thi han falder ofte i Ild og ofte i Vand;</span> <span class="verse"><a name="16">16</a>og jeg bragte ham til dine Disciple, og de kunde ikke helbrede ham."</span> <span class="verse"><a name="17">17</a>Og Jesus svarede og sagde: "O du vantro og forvendte Slægt! hvor længe skal jeg være hos eder, hvor længe skal jeg tåle eder? Bringer mig ham hid!"</span> <span class="verse"><a name="18">18</a>Og Jesus talte ham hårdt til, og den onde Ånd for ud af ham, og Drengen blev helbredt fra samme Time.</span> <span class="verse"><a name="19">19</a>Da gik Disciplene til Jesus afsides og sagde: "Hvorfor kunde vi ikke uddrive den?"</span> <span class="verse"><a name="20">20</a>Og han siger til dem: "For eders Vantros Skyld; thi sandelig, siger jeg eder, dersom I have Tro som et Sennepskorn, da kunne I sige til dette Bjerg: Flyt dig herfra derhen, så skal det flytte sig, og intet skal være eder umuligt.</span> <span class="verse"><a name="21">21</a>Men denne Slags farer ikke ud uden ved Bøn og Faste."</span> <span class="verse"><a name="22">22</a>Og medens de vandrede sammen i Galilæa, sagde Jesus til dem: "Menneskesønnen skal overgives i Menneskers Hænder;</span> <span class="verse"><a name="23">23</a>og de skulle slå ham ihjel, og på den tredje Dag skal han oprejses." Og de bleve såre bedrøvede.</span> <span class="verse"><a name="24">24</a>Men da de kom til Kapernaum, kom de, som opkrævede Tempelskatten, til Peter og sagde: "Betaler eders Mester ikke Skatten?"</span> <span class="verse"><a name="25">25</a>Han sagde: "Jo." Og da han kom ind i Huset, kom Jesus ham i Forkøbet og sagde: "Hvad tykkes dig, Simon? Af hvem tage Jordens Konger Told eller Skat, af deres egne Sønner eller af de fremmede?"</span> <span class="verse"><a name="26">26</a>Og da han sagde: "Af de fremmede," sagde Jesus til ham: "Så ere jo Sønnerne fri.</span> <span class="verse"><a name="27">27</a>Men for at vi ikke skulle forarge dem, så gå hen til Søen, kast en Krog ud, og tag den første Fisk, som kommer op; og når du åbner dens Mund, skal du finde en Stater; tag denne, og giv dem den for mig og dig!"</span> </p></div</div></div></body></html>