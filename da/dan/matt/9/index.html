<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/matt/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/matt">Matthew</a> &gt <strong>Chapter 9</strong></div><p><span class="verse"><a name="1">1</a>Og han gik om Bord i et Skib og for over og kom til sin egen By.</span> <span class="verse"><a name="2">2</a>Og se, de bare til ham en værkbruden, som lå på en Seng; og da Jesus så deres Tro, sagde han til den værkbrudne: "Søn! vær frimodig, dine Synder forlades dig."</span> <span class="verse"><a name="3">3</a>Og se, nogle af de skriftkloge sagde ved sig selv: "Denne taler bespotteligt."</span> <span class="verse"><a name="4">4</a>Og da Jesus så deres Tanker, sagde han: "Hvorfor tænke I ondt i eders Hjerter?</span> <span class="verse"><a name="5">5</a>Thi hvilket er lettest at sige: Dine Synder forlades dig, eller at sige: Stå op og gå?</span> <span class="verse"><a name="6">6</a>Men for at I skulle vide, at Menneskesønnen har Magt på Jorden til at forlade Synder," da siger han til den værkbrudne: "Stå op, og tag din Seng, og gå til dit Hus!"</span> <span class="verse"><a name="7">7</a>Og han stod op og gik bort til sit Hus.</span> <span class="verse"><a name="8">8</a>Men da Skarerne så det, frygtede de og priste Gud, som havde givet Menneskene en sådan Magt.</span> <span class="verse"><a name="9">9</a>Og da Jesus gik videre derfra, så han en Mand, som hed Matthæus, sidde ved Toldboden; og han siger til ham: "Følg mig!" Og han stod op og fulgte ham.</span> <span class="verse"><a name="10">10</a>Og det skete, da han sad til Bords i Huset, se, da kom der mange Toldere og Syndere og sade til Bords med Jesus og hans Disciple.</span> <span class="verse"><a name="11">11</a>Og da Farisæerne så det, sagde de til hans Disciple: "Hvorfor spiser eders Mester med Toldere og Syndere?"</span> <span class="verse"><a name="12">12</a>Men da Jesus hørte det, sagde han: "De raske trænge ikke til Læge, men de syge.</span> <span class="verse"><a name="13">13</a>Men går hen og lærer, hvad det vil sige: Jeg har Lyst til Barmhjertighed og ikke til Offer; thi jeg er ikke kommen for at kalde retfærdige, men Syndere,"</span> <span class="verse"><a name="14">14</a>Da komme Johannes's Disciple til ham og sige: "Hvorfor faste vi og Farisæerne meget, men dine Disciple faste ikke?"</span> <span class="verse"><a name="15">15</a>Og Jesus sagde til dem: "Kunne Brudesvendene sørge, så længe Brudgommen er hos dem? Men der skal komme Dage, da Brudgommen bliver tagen fra dem, og da skulle de faste.</span> <span class="verse"><a name="16">16</a>Men ingen sætter en Lap af uvalket Klæde på et gammelt Klædebon; thi Lappen river Klædebonnet itu, og der bliver et værre Hul.</span> <span class="verse"><a name="17">17</a>Man kommer heller ikke ung Vin på gamle Læderflasker, ellers sprænges Læderflaskerne, og Vinen spildes, og Læderflaskerne ødelægges; men man kommer ung Vin på nye Læderflasker, så blive begge Dele bevarede."</span> <span class="verse"><a name="18">18</a>Medens han talte dette til dem, se, da kom der en Forstander og faldt ned for ham og sagde: "Min Datter er lige nu død; men kom og læg din Hånd på hende, så bliver hun levende."</span> <span class="verse"><a name="19">19</a>Og Jesus stod op og fulgte ham med sine Disciple.</span> <span class="verse"><a name="20">20</a>Og se, en Kvinde, som havde haft Blodflod i tolv År, trådte hen bagfra og rørte ved Fligen af hans Klædebon;</span> <span class="verse"><a name="21">21</a>thi hun sagde ved sig selv: "Dersom jeg blot rører ved hans Klædebon, bliver jeg frelst."</span> <span class="verse"><a name="22">22</a>Men Jesus vendte sig om, og da han så hende, sagde han: "Datter! vær frimodig, din Tro har frelst dig." Og Kvinden blev frelst fra den samme Time.</span> <span class="verse"><a name="23">23</a>Og da Jesus kom til Forstanderens Hus og så Fløjtespillerne og Hoben, som larmede, sagde han:</span> <span class="verse"><a name="24">24</a>"Gå bort, thi Pigen er ikke død, men hun sover." Og de lo ad ham.</span> <span class="verse"><a name="25">25</a>Men da Hoben var dreven ud, gik han ind og tog hende ved Hånden; og Pigen stod op.</span> <span class="verse"><a name="26">26</a>Og Rygtet herom kom ud i hele den Egn.</span> <span class="verse"><a name="27">27</a>Og da Jesus gik bort derfra, fulgte der ham to blinde, som råbte og sagde: "Forbarm dig over os, du Davids Søn!"</span> <span class="verse"><a name="28">28</a>Men da han kom ind i Huset, gik de blinde til ham; og Jesus siger til dem: "Tro I, at jeg kan gøre dette?"De siger til ham:"Ja,Herre!"</span> <span class="verse"><a name="29">29</a>Da rørte han ved deres Øjne og sagde: "Det ske eder efter eders Tro!"</span> <span class="verse"><a name="30">30</a>Og deres Øjne bleve åbnede. Og Jesus bød dem strengt og sagde: "Ser til, lad ingen få det at vide."</span> <span class="verse"><a name="31">31</a>Men de gik ud og udbredte Rygtet om ham i hele den Egn.</span> <span class="verse"><a name="32">32</a>Men da disse gik ud, se, da førte de til ham et stumt Menneske, som var besat.</span> <span class="verse"><a name="33">33</a>Og da den onde Ånd var uddreven, talte den stumme. Og Skarerne forundrede sig og sagde: "Aldrig er sådant set i Israel."</span> <span class="verse"><a name="34">34</a>Men Farisæerne sagde: "Ved de onde Ånders Fyrste uddriver han de onde Ånder."</span> <span class="verse"><a name="35">35</a>Og Jesus gik omkring i alle Byerne og Landsbyerne, lærte i deres Synagoger og prædikede Rigets Evangelium og helbredte enhver Sygdom og enhver Skrøbelighed.</span> <span class="verse"><a name="36">36</a>Men da han så Skarerne, ynkedes han inderligt over dem; thi de vare vanrøgtede og forkomne som Får, der ikke have Hyrde.</span> <span class="verse"><a name="37">37</a>Da siger han til sine Disciple: "Høsten er stor, men Arbejderne ere få;</span> <span class="verse"><a name="38">38</a>beder derfor Høstens Herre om, at han vil sende Arbejdere ud til sin Høst."</span> </p></div</div></div></body></html>