<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/matt">Matthew</a> &gt <strong>Chapter 26</strong></div><p><span class="verse"><a name="1">1</a>Og det skete, da Jesus havde fuldendt alle disse Ord, sagde han til sine Disciple:</span> <span class="verse"><a name="2">2</a>"I vide, at om to Dage er det Påske; så forrådes Menneskesønnen til at korsfæstes."</span> <span class="verse"><a name="3">3</a>Da forsamledes Ypperstepræsterne og Folkets Ældste i Ypperstepræstens Gård; han hed Kajfas.</span> <span class="verse"><a name="4">4</a>Og de rådsloge om at gribe Jesus med List og ihjelslå ham.</span> <span class="verse"><a name="5">5</a>Men de sagde: "Ikke på Højtiden, for at der ikke skal blive Oprør iblandt Folket."</span> <span class="verse"><a name="6">6</a>Men da Jesus var kommen til Bethania, i Simon den spedalskes Hus,</span> <span class="verse"><a name="7">7</a>kom der en Kvinde til ham, som havde en Alabastkrukke med såre kostbar Salve, og hun udgød den på hans Hoved, medens han sad til Bords.</span> <span class="verse"><a name="8">8</a>Men da Disciplene så det, bleve de vrede og sagde: "Hvortil denne Spilde?</span> <span class="verse"><a name="9">9</a>Dette kunde jo være solgt til en høj Pris og være givet til fattige."</span> <span class="verse"><a name="10">10</a>Men da Jesus mærkede det, sagde han til dem: "Hvorfor volde I Kvinden Fortrædeligheder? Hun har jo gjort en god Gerning imod mig.</span> <span class="verse"><a name="11">11</a>Thi de fattige have I altid hos eder; men mig have I ikke altid.</span> <span class="verse"><a name="12">12</a>Thi da hun udgød denne Salve over mit Legeme, gjorde hun det for at berede mig til at begraves.</span> <span class="verse"><a name="13">13</a>Sandelig, siger jeg eder, hvor som helst i hele Verden dette Evangelium bliver prædiket, skal også det, som hun har gjort, omtales til hendes Ihukommelse."</span> <span class="verse"><a name="14">14</a>Da gik en af de tolv, han, som hed Judas Iskariot, hen til Ypperstepræsterne</span> <span class="verse"><a name="15">15</a>og sagde: "Hvad ville I give mig, så skal jeg forråde ham til eder?" Men de betalte ham tredive Sølvpenge".</span> <span class="verse"><a name="16">16</a>Og fra den Stund søgte han Lejlighed til at forråde ham.</span> <span class="verse"><a name="17">17</a>Men på den første Dag af de usyrede Brøds Højtid kom Disciplene til Jesus og sagde: "Hvor vil du, at vi skulle træffe Forberedelse for dig til at spise Påskelammet?"</span> <span class="verse"><a name="18">18</a>Men han sagde: "Går ind i Staden til den og den Mand, og siger til ham: Mesteren siger: Min Time er nær; hos dig holder jeg Påske med mine Disciple."</span> <span class="verse"><a name="19">19</a>Og Disciplene gjorde, som Jesus befalede dem, og beredte Påskelammet.</span> <span class="verse"><a name="20">20</a>Men da det var blevet Aften, sad han til Bords med de tolv.</span> <span class="verse"><a name="21">21</a>Og medens de spiste, sagde han: "Sandelig, siger jeg eder, en af eder vil forråde mig."</span> <span class="verse"><a name="22">22</a>Og de bleve såre bedrøvede og begyndte hver især at sige til ham: "Det er dog vel ikke mig, Herre?"</span> <span class="verse"><a name="23">23</a>Men han svarede og sagde: "Den, som dyppede Hånden tillige med mig i Fadet, han vil forråde mig.</span> <span class="verse"><a name="24">24</a>Menneskesønnen går vel bort, som der er skrevet om ham; men ve det Menneske, ved hvem Menneskesønnen bliver forrådt! Det var godt for det Menneske, om han ikke var født."</span> <span class="verse"><a name="25">25</a>Men Judas, som forrådte ham, svarede og sagde: "Det er dog vel ikke mig, Rabbi?" Han siger til ham: "Du har sagt det."</span> <span class="verse"><a name="26">26</a>Men medens de spiste, tog Jesus Brød, og han velsignede og brød det og gav Disciplene det og sagde: "Tager, æder; dette er mit Legeme."</span> <span class="verse"><a name="27">27</a>Og han tog en Kalk og takkede. gav dem den og sagde: "Drikker alle deraf;</span> <span class="verse"><a name="28">28</a>thi dette er mit Blod, Pagtens, hvilket udgydes for mange til Syndernes Forladelse.</span> <span class="verse"><a name="29">29</a>Men jeg siger eder, fra nu af skal jeg ingenlunde drikke af denne Vintræets Frugt indtil den Dag, da jeg skal drikke den ny med eder i min Faders Rige."</span> <span class="verse"><a name="30">30</a>Og da de havde sunget Lovsangen, gik de ud til Oliebjerget.</span> <span class="verse"><a name="31">31</a>Da siger Jesus til dem: "I skulle alle forarges på mig i denne Nat; thi der er skrevet: Jeg vil slå Hyrden, og Hjordens Får skulle adspredes.</span> <span class="verse"><a name="32">32</a>Men efter at jeg er bleven oprejst, vil jeg gå forud for eder til Galilæa."</span> <span class="verse"><a name="33">33</a>Men Peter svarede og sagde til ham: "Om end alle ville forarges på dig, så vil jeg dog aldrig forarges."</span> <span class="verse"><a name="34">34</a>Jesus sagde til ham: "Sandelig, siger jeg dig, i denne Nat, førend Hanen galer, skal du fornægte mig tre Gange."</span> <span class="verse"><a name="35">35</a>Peter siger til ham: "Om jeg end skulde dø med dig, vil jeg ingenlunde fornægte dig." Ligeså sagde også alle Disciplene.</span> <span class="verse"><a name="36">36</a>Da kommer Jesus med dem til en Gård, som kaldes Gethsemane, og han siger til Disciplene: "Sætter eder her, medens jeg går derhen og beder."</span> <span class="verse"><a name="37">37</a>Og han tog Peter og Zebedæus's to Sønner med sig, og han begyndte at bedrøves og svarlig at ængstes.</span> <span class="verse"><a name="38">38</a>Da siger han til dem: "Min Sjæl er dybt bedrøvet indtil Døden; bliver her og våger med mig!"</span> <span class="verse"><a name="39">39</a>Og han gik lidt frem, faldt på sit Ansigt, bad og sagde: "Min Fader! er det muligt, da gå denne Kalk mig forbi; dog ikke som jeg vil, men som du vil."</span> <span class="verse"><a name="40">40</a>Og han kommer til Disciplene og finder dem sovende, og han siger til Peter: "Så kunde I da ikke våge een Time med mig!</span> <span class="verse"><a name="41">41</a>Våger og beder, for at I ikke skulle falde i Fristelse! Ånden er vel redebon, men Kødet er skrøbeligt."</span> <span class="verse"><a name="42">42</a>Han gik atter anden Gang hen, bad og sagde: "Min Fader! hvis denne Kalk ikke kan gå mig forbi, uden jeg drikker den, da ske din Villie!"</span> <span class="verse"><a name="43">43</a>Og han kom og fandt dem atter sovende, thi deres Øjne vare betyngede.</span> <span class="verse"><a name="44">44</a>Og han forlod dem og gik atter hen og bad tredje Gang og sagde atter det samme Ord.</span> <span class="verse"><a name="45">45</a>Da kommer han til Disciplene og siger til dem: "Sove I fremdeles og Hvile eder? Se, Timen er nær, og Menneskesønnen forrådes i Synderes Hænder.</span> <span class="verse"><a name="46">46</a>Står op, lader os gå; se, han, som forråder mig, er nær."</span> <span class="verse"><a name="47">47</a>Og medens han endnu talte, se, da kom Judas, en af de tolv, og med ham en stor Skare, med Sværd og Knipler, fra Ypperstepræsterne og Folkets Ældste.</span> <span class="verse"><a name="48">48</a>Men han, som forrådte ham, havde givet dem et Tegn og sagt: "Den, som jeg kysser, ham er det; griber ham!"</span> <span class="verse"><a name="49">49</a>Og han trådte straks hen til Jesus og sagde: "Hil være dig, Rabbi!" og kyssede ham.</span> <span class="verse"><a name="50">50</a>Men Jesus sagde til ham: "Ven, hvorfor kommer du her?" Da trådte de til og lagde Hånd på Jesus og grebe ham.</span> <span class="verse"><a name="51">51</a>Og se, en af dem, som vare med Jesus, rakte Hånden ud og drog sit Sværd og slog Ypperstepræstens Tjener og huggede hans Øre af.</span> <span class="verse"><a name="52">52</a>Da siger Jesus til ham: "Stik dit Sværd igen på dets Sted; thi alle de, som tage Sværd, skulle omkomme ved Sværd.</span> <span class="verse"><a name="53">53</a>Eller mener du, at jeg ikke kan bede min Fader, så han nu tilskikker mig mere end tolv Legioner Engle?</span> <span class="verse"><a name="54">54</a>Hvorledes skulde da Skrifterne opfyldes, at det bør gå således til?"</span> <span class="verse"><a name="55">55</a>I den samme Time sagde Jesus til Skarerne: "I ere gåede ud ligesom imod en Røver med Sværd og Knipler for at fange mig. Daglig sad jeg i Helligdommen og lærte, og I grebe mig ikke.</span> <span class="verse"><a name="56">56</a>Men det er alt sammen sket, for at Profeternes Skrifter skulde opfyldes." Da forlode alle Disciplene ham og flyede.</span> <span class="verse"><a name="57">57</a>Men de, som havde grebet Jesus, førte ham hen til Ypperstepræsten Kajfas, hvor de skriftkloge og de Ældste vare forsamlede.</span> <span class="verse"><a name="58">58</a>Men Peter fulgte ham i Frastand indtil Ypperstepræstens Gård, og han gik indenfor og satte sig hos Svendene for at se, hvad Udgang det vilde få.</span> <span class="verse"><a name="59">59</a>Men Ypperstepræsterne og hele Rådet søgte falsk Vidnesbyrd imod Jesus, for at de kunde aflive ham.</span> <span class="verse"><a name="60">60</a>Og de fandt intet, endskønt der trådte mange falske Vidner frem. Men til sidst trådte to frem og sagde:</span> <span class="verse"><a name="61">61</a>"Denne har sagt: Jeg kan nedbryde Guds Tempel og bygge det op i tre Dage."</span> <span class="verse"><a name="62">62</a>Og Ypperstepræsten stod op og sagde til ham: "Svarer du intet på, hvad disse vidne imod dig?"</span> <span class="verse"><a name="63">63</a>Men Jesus tav. Og Ypperstepræsten tog til Orde og sagde til ham: "Jeg besværger dig ved den levende Gud, at du siger os, om du er Kristus, Guds Søn."</span> <span class="verse"><a name="64">64</a>Jesus siger til ham: "Du har sagt det; dog jeg siger eder: Fra nu af skulle I se Menneskesønnen sidde ved Kraftens højre Hånd og komme på Himmelens Skyer."</span> <span class="verse"><a name="65">65</a>Da sønderrev Ypperstepræsten sine Klæder og sagde: "Han har talt bespotteligt; hvad have vi længere Vidner nødig? se, nu have I hørt Bespottelsen.</span> <span class="verse"><a name="66">66</a>Hvad tykkes eder?" Og de svarede og sagde: "Han er skyldig til Døden."</span> <span class="verse"><a name="67">67</a>Da spyttede de ham i Ansigtet og gave ham Næveslag; andre sloge ham på Kinden</span> <span class="verse"><a name="68">68</a>og sagde: "Profeter os, Kristus, hvem var det, der slog dig?"</span> <span class="verse"><a name="69">69</a>Men Peter sad udenfor i Gården; og en Pige kom hen til ham og sagde: "Også du var med Jesus Galilæeren."</span> <span class="verse"><a name="70">70</a>Men han nægtede det i alles Påhør og sagde: "Jeg forstår ikke, hvad du siger."</span> <span class="verse"><a name="71">71</a>Men da han gik ud i Portrummet, så en anden Pige ham; og hun siger til dem, som vare der: "Denne var med Jesus af Nazareth."</span> <span class="verse"><a name="72">72</a>Og han nægtede det atter med en Ed: "Jeg kender ikke det Menneske."</span> <span class="verse"><a name="73">73</a>Men lidt efter kom de, som stode der, hen og sagde til Peter: "Sandelig, også du er en af dem. dit Mål røber dig jo også."</span> <span class="verse"><a name="74">74</a>Da begyndte han at forbande sig og sværge: "Jeg kender ikke det Menneske." Og straks galede Hanen.</span> <span class="verse"><a name="75">75</a>Og Peter kom Jesu Ord i Hu at han havde sagt: "Førend Hanen galer, skal du fornægte mig tre Gange." Og han gik udenfor og græd bitterligt.</span> </p></div</div></div></body></html>