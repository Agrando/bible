<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/rom/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/rom">Romans</a> &gt <strong>Chapter 15</strong></div><p><span class="verse"><a name="1">1</a>Men vi, som ere stærke, bør bære de svages Skrøbeligheder og ikke være os selv til Behag.</span> <span class="verse"><a name="2">2</a>Enhver af os være sin Næste til Behag til det gode, til Opbyggelse.</span> <span class="verse"><a name="3">3</a>Thi også Kristus var ikke sig selv til Behag; men, som der er skrevet: "Deres Forhånelser, som håne dig, ere faldne på mig."</span> <span class="verse"><a name="4">4</a>Thi alt, hvad der er skrevet tilforn, det er skrevet til vor Belæring, for at vi skulle have Håbet ved Udholdenheden og Skrifternes Trøst.</span> <span class="verse"><a name="5">5</a>Men Udholdenhedensog Trøstens Gud give eder at være enige indbyrdes, som Kristus Jesus vil det,</span> <span class="verse"><a name="6">6</a>for at I endrægtigt med een Mund kunne prise Gud og vor Herres Jesu Kristi Fader.</span> <span class="verse"><a name="7">7</a>Derfor tager eder af hverandre, ligesom også Kristus har taget sig af os, til Guds Ære.</span> <span class="verse"><a name="8">8</a>Jeg siger nemlig, at Kristus er bleven Tjener for omskårne for Guds Sanddruheds Skyld for at stadfæste Forjættelserne til Fædrene;</span> <span class="verse"><a name="9">9</a>men at Hedningerne skulle prise Gud for hans Barmhjertigheds Skyld, som der er skrevet: "Derfor vil jeg bekende dig iblandt Hedninger og lovsynge dit Navn,"</span> <span class="verse"><a name="10">10</a>Og atter siges der: "Fryder eder, I Hedninger, med hans Folk!"</span> <span class="verse"><a name="11">11</a>Og atter: "Lover Herren, alle Hedninger, og alle Folkene skulle prise ham."</span> <span class="verse"><a name="12">12</a>Og atter siger Esajas: "Komme skal Isajs Rodskud og han, der rejser sig for at herske over Hedninger; på ham skulle Hedninger håbe."</span> <span class="verse"><a name="13">13</a>Men Håbets Gud fylde eder med al Glæde og Fred, idet I tro, for at I må blive rige i Håbet ved den Helligånds Kraft!</span> <span class="verse"><a name="14">14</a>Men også jeg, mine Brødre! har selv den Forvisning om eder, at I også selv ere fulde af Godhed, fyldte med al Kundskab, i Stand til også at påminde hverandre.</span> <span class="verse"><a name="15">15</a>Dog har jeg for en Del tilskrevet eder noget dristigere for at påminde eder på Grund af den Nåde, som er given mig fra Gud</span> <span class="verse"><a name="16">16</a>til iblandt Hedningerne at være en Kristi Jesu Offertjener, der som Præst betjener Guds Evangelium, for at Hedningerne må blive et velbehageligt Offer, helliget ved den Helligånd.</span> <span class="verse"><a name="17">17</a>Således har jeg min Ros i Kristus Jesus af min Tjeneste for Gud.</span> <span class="verse"><a name="18">18</a>Thi jeg vil ikke driste mig til at tale om noget af det, som Kristus ikke har udført ved mig til at virke Hedningers Lydighed, ved Ord og Handling,</span> <span class="verse"><a name="19">19</a>ved Tegns og Undergerningers Kraft, ved Guds Ånds Kraft, så at jeg fra Jerusalem og trindt omkring indtil Illyrien har til fulde forkyndt Kristi Evangelium;</span> <span class="verse"><a name="20">20</a>dog således, at jeg sætter min Ære i at forkynde Evangeliet ikke der, hvor Kristus er nævnet, for at jeg,ikke skal bygge på en andens Grundvold,</span> <span class="verse"><a name="21">21</a>men, som der er skrevet: "De, for hvem der ikke blev kundgjort om ham, skulle se, og de, som ikke have hørt, skulle forstå."</span> <span class="verse"><a name="22">22</a>Derfor er jeg også de mange Gange bleven forhindret i at komme til eder.</span> <span class="verse"><a name="23">23</a>Men nu, da jeg ikke mere har Rum i disse Egne og i mange År har haft Længsel efter at komme til eder,</span> <span class="verse"><a name="24">24</a>vil jeg, når jeg rejser til Spanien, komme til eder; thi jeg håber at se eder på Gennemrejsen og af eder at blive befordret derhen, når jeg først i nogen Måde er bleven tilfredsstillet hos eder.</span> <span class="verse"><a name="25">25</a>Men nu rejser jeg til Jerusalem i Tjeneste for de hellige.</span> <span class="verse"><a name="26">26</a>Thi Makedonien og Akaja have fundet Glæde i at gøre et Sammenskud til de fattige iblandt de hellige i Jerusalem.</span> <span class="verse"><a name="27">27</a>De have nemlig fundet Glæde deri, og de ere deres Skyldnere. Thi ere Hedningerne blevne delagtige i hines åndelige Goder, da ere de også skyldige at tjene dem med de timelige.</span> <span class="verse"><a name="28">28</a>Når jeg da har fuldbragt dette og beseglet denne Frugt for dem, vil jeg derfra drage om ad eder til Spanien.</span> <span class="verse"><a name="29">29</a>Men jeg ved, at når jeg kommer til eder, skal jeg komme med Kristi Velsignelses Fylde.</span> <span class="verse"><a name="30">30</a>Men jeg formaner eder,Brødre! ved vor Herre Jesus Kristus og ved Åndens Kærlighed til med mig at stride i eders Bønner for mig til Gud,</span> <span class="verse"><a name="31">31</a>for at jeg må udfries fra de genstridige i Judæa, og mit Ærinde til Jerusalem må blive de hellige kærkomment,</span> <span class="verse"><a name="32">32</a>for at jeg kan komme til eder med Glæde, ved Guds Villie, og vederkvæges med eder.</span> <span class="verse"><a name="33">33</a>Men Fredens Gud være med eder alle! Amen.</span> </p></div</div></div></body></html>