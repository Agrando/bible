<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/rom">Romans</a> &gt <strong>Chapter 12</strong></div><p><span class="verse"><a name="1">1</a>Jeg formaner eder altså, Brødre! ved Guds Barmhjertighed, til at fremstille eder Legemer som et levende, helligt, Gud velbehageligt Offer; dette er eders fornuftige Gudsdyrkelse.</span> <span class="verse"><a name="2">2</a>Og skikker eder ikke lige med denne Verden, men vorder forvandlede ved Sindets Fornyelse, så I må skønne, hvad der er Guds Villie, det gode og velbehagelige og fuldkomne.</span> <span class="verse"><a name="3">3</a>Thi ved den Nåde, som er given mig, siger jeg til enhver iblandt eder, at han ikke skal tænke højere om sig selv, end han bør tænke, men tænke med Betænksomhed, efter som Gud tildelte enhver Troens Mål.</span> <span class="verse"><a name="4">4</a>Thi ligesom vi have mange Lemmer på eet Legeme, men Lemmerne ikke alle have den samme Gerning,</span> <span class="verse"><a name="5">5</a>således ere vi mange eet Legeme i Kristus, men hver for sig hverandres Lemmer.</span> <span class="verse"><a name="6">6</a>Men efterdi vi have forskellige Nådegaver efter den Nåde, som er given os, det være sig Profeti, da lader os bruge den i Forhold til vor Tro;</span> <span class="verse"><a name="7">7</a>eller en Tjeneste, da lader os tage Vare på Tjenesten; eller om nogen lærer, på Lærergerningen;</span> <span class="verse"><a name="8">8</a>eller om nogen formaner, på Formaningen; den, som uddeler, gøre det med Redelighed; den, som er Forstander, være det med Iver; den, som øver Barmhjertighed, gøre det med Glæde!</span> <span class="verse"><a name="9">9</a>Kærligheden være uskrømtet; afskyer det onde, holder eder til det gode;</span> <span class="verse"><a name="10">10</a>værer i eders Broderkærlighed hverandre inderligt hengivne; forekommer hverandre i at vise Ærbødighed!</span> <span class="verse"><a name="11">11</a>Værer ikke lunkne i eders Iver; værer brændende i Ånden; tjener Herren;</span> <span class="verse"><a name="12">12</a>værer glade i Håbet, udholdende i Trængselen, vedholdende i Bønnen!</span> <span class="verse"><a name="13">13</a>Tager Del i de helliges Fornødenheder; lægger Vind på Gæstfrihed!</span> <span class="verse"><a name="14">14</a>Velsigner dem, som forfølge eder, velsigner og forbander ikke!</span> <span class="verse"><a name="15">15</a>Glæder eder med de glade, og græder med de grædende!</span> <span class="verse"><a name="16">16</a>Værer enige indbyrdes; tragter ikke efter de høje Ting, men holder eder til det lave; vorder ikke kloge i eders egne Tanker!</span> <span class="verse"><a name="17">17</a>Betaler ikke nogen ondt for ondt; lægger Vind på, hvad der er godt for alle Menneskers Åsyn!</span> <span class="verse"><a name="18">18</a>Dersom det er muligt - såvidt det står til eder - da holder Fred med alle Mennesker:</span> <span class="verse"><a name="19">19</a>Hævner eder ikke selv, I elskede! men giver Vreden Rum; thi der er skrevet: "Mig hører Hævnen til, jeg vil betale, siger Herren."</span> <span class="verse"><a name="20">20</a>Nej, dersom din Fjende hungrer, giv ham Mad; dersom han tørster, giv ham Drikke; thi når du gør dette, vil du samle gloende Kul på hans Hoved.</span> <span class="verse"><a name="21">21</a>Lad dig ikke overvinde af det onde, men overvind det onde med det gode!</span> </p></div</div></div></body></html>