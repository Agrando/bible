<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/rom/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/rom">Romans</a> &gt <strong>Chapter 8</strong></div><p><span class="verse"><a name="1">1</a>Så er der da nu ingen Fordømmelse for dem, som ere i Kristus Jesus.</span> <span class="verse"><a name="2">2</a>Thi Livets Ånds Lov frigjorde mig i Kristus Jesus fra Syndens og Dødens Lov.</span> <span class="verse"><a name="3">3</a>Thi det, som var Loven umuligt, det, hvori den var afmægtig ved Kødet, det gjorde Gud, idet han sendte sin egen Søn i syndigt Køds Lighed og for Syndens Skyld og således domfældte Synden i Kødet,</span> <span class="verse"><a name="4">4</a>for at Lovens Krav skulde opfyldes i os, som ikke vandre efter Kødet, men efter Ånden.</span> <span class="verse"><a name="5">5</a>Thi de, som lade sig lede af Kødet, hige efter det kødelige; men de, som lade sig lede af Ånden, hige efter det åndelige.</span> <span class="verse"><a name="6">6</a>Thi Kødets Higen er Død, men Åndens Higen er Liv og Fred,</span> <span class="verse"><a name="7">7</a>efterdi Kødets Higen er Fjendskab imod Gud, thi det er ikke Guds Lov lydigt, det kan jo ikke heller være det.</span> <span class="verse"><a name="8">8</a>Og de, som ere i Kødet, kunne ikke tækkes Gud.</span> <span class="verse"><a name="9">9</a>I derimod ere ikke i Kødet, men i Ånden, om ellers Guds Ånd bor i eder. Men om nogen ikke har Kristi Ånd, så hører han ham ikke til.</span> <span class="verse"><a name="10">10</a>Men om Kristus er i eder, da er vel Legemet dødt på Grund at Synd, men Ånden er Liv på Grund af Retfærdighed.</span> <span class="verse"><a name="11">11</a>Men om hans Ånd, der oprejste Jesus fra de døde, bor i eder, da skal han, som oprejste Kristus fra de døde, levendegøre også eders dødelige Legemer ved sin Ånd, som bor i eder.</span> <span class="verse"><a name="12">12</a>Altså, Brødre! ere vi ikke Kødets Skyldnere, så at vi skulde leve efter Kødet;</span> <span class="verse"><a name="13">13</a>thi dersom I leve efter Kødet, skulle I dø, men dersom l ved Ånden døde Legemets Gerninger, skulle I leve.</span> <span class="verse"><a name="14">14</a>Thi så mange som drives af Guds Ånd, disse ere Guds Børn.</span> <span class="verse"><a name="15">15</a>I modtoge jo ikke en Trældoms Ånd atter til Frygt, men I modtoge en Sønneudkårelses Ånd, i hvilken vi råbe: Abba, Fader!</span> <span class="verse"><a name="16">16</a>Ånden selv vidner med vor Ånd, at vi ere Guds Børn.</span> <span class="verse"><a name="17">17</a>Men når vi ere Børn, ere vi også Arvinger, Guds Arvinger og Kristi Medarvinger, om ellers vi lide med ham for også at herliggøres med ham.</span> <span class="verse"><a name="18">18</a>Thi jeg holder for, at den nærværende Tids Lidelser ikke ere at regne imod den Herlighed, som skal åbenbares på os.</span> <span class="verse"><a name="19">19</a>Thi Skabningens Forlængsel venter på Guds Børns Åbenbarelse.</span> <span class="verse"><a name="20">20</a>Thi Skabningen blev underlagt Forfængeligheden, ikke med sin Villie, men for hans Skyld, som lagde den derunder,</span> <span class="verse"><a name="21">21</a>med Håb om, at også Skabningen selv skal blive frigjort fra Forkrænkelighedens Trældom til Guds Børns Herligheds Frihed.</span> <span class="verse"><a name="22">22</a>Thi vi vide, at hele Skabningen tilsammen sukker og er tilsammen i Veer indtil nu.</span> <span class="verse"><a name="23">23</a>Dog ikke det alene, men også vi selv, som have Åndens Førstegrøde, også vi sukke ved os selv, idet vi forvente en Sønneudkårelse, vort Legemes Forløsning.</span> <span class="verse"><a name="24">24</a>Thi i Håbet bleve vi frelste. Men et Håb, som ses, er ikke et Håb; thi hvad en ser, hvor kan han tillige håbe det?</span> <span class="verse"><a name="25">25</a>Men dersom vi håbe det, som vi ikke se, da forvente vi det med Udholdenhed.</span> <span class="verse"><a name="26">26</a>Og ligeledes kommer også Ånden vor Skrøbelighed til Hjælp; thi vi vide ikke, hvad vi skulle bede om, som det sig bør, men Ånden selv går i Forbøn for os med uudsigelige Sukke.</span> <span class="verse"><a name="27">27</a>Og han, som ransager Hjerterne, ved, hvad Åndens Higen er, at den efter Guds Villie går i Forbøn for hellige.</span> <span class="verse"><a name="28">28</a>Men vi vide, at alle Ting samvirke til gode for dem, som elske Gud, dem, som efter hans Beslutning ere kaldede.</span> <span class="verse"><a name="29">29</a>Thi dem, han forud kendte, forudbestemte han også til at blive ligedannede med hans Søns Billede, for at han kunde være førstefødt iblandt mange Brødre.</span> <span class="verse"><a name="30">30</a>Men dem, han forudbestemte, dem kaldte han også; og dem, han kaldte, dem retfærdiggjorde han også; men dem, han retfærdiggjorde, dem herliggjorde han også.</span> <span class="verse"><a name="31">31</a>Hvad skulle vi da sige til dette? Er Gud for os, hvem kan da være imod os?</span> <span class="verse"><a name="32">32</a>Han, som jo ikke sparede sin egen Søn, men gav ham hen for os alle, hvorledes skulde han ikke også med ham skænke os alle Ting?</span> <span class="verse"><a name="33">33</a>Hvem vil anklage Guds udvalgte? Gud er den, som retfærdiggør.</span> <span class="verse"><a name="34">34</a>Hvem er den, som fordømmer? Kristus er den, som er død, ja, meget mere, som er oprejst, som er ved Guds højre Hånd, som også går i Forbøn for os.</span> <span class="verse"><a name="35">35</a>Hvem skal kunne skille os fra Kristi Kærlighed? Trængsel eller Angst eller Forfølgelse eller Hunger eller Nøgenhed eller Fare eller Sværd?</span> <span class="verse"><a name="36">36</a>som der er skrevet: "For din Skyld dræbes vi den hele Dag, vi bleve regnede som Slagtefår."</span> <span class="verse"><a name="37">37</a>Men i alt dette mere end sejre vi ved ham, som elskede os.</span> <span class="verse"><a name="38">38</a>Thi jeg er vis på, at hverken Død eller Liv eller Engle eller Magter eller noget nærværende eller noget tilkommende eller Kræfter</span> <span class="verse"><a name="39">39</a>eller det høje eller det dybe eller nogen anden Skabning skal kunne skille os fra Guds Kærlighed i Kristus Jesus, vor Herre.</span> </p></div</div></div></body></html>