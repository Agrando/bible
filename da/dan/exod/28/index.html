<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 28</strong></div><p><span class="verse"><a name="1">1</a>Du skal lade din Broder Aron og hans Sønner tillige med ham træde frem af Israeliternes Midte og komme hen til dig, for at de kan gøre Præstetjeneste for mig, Aron og Arons Sønner, Nadab, Abihu, Eleazar og Itamar.</span> <span class="verse"><a name="2">2</a>Og du skal tilvirke din Broder Aron hellige Klæder til Ære og Pryd,</span> <span class="verse"><a name="3">3</a>og du skal byde alle kunstforstandige Mænd, hvem jeg har fyldt med Kunstfærdigheds Ånd, at tilvirke Aron Klæder, for at han kan helliges til at gøre Præstetjeneste for mig.</span> <span class="verse"><a name="4">4</a>Klæderne, som de skal tilvirke, er følgende: Brystskjold, Efod, Kåbe, Kjortel af mønstret Stof, Hovedklæde og Bælte. De skal tilvirke din Broder Aron og hans Sønner hellige Klæder, for at de kan gøre Præstetjeneste for mig,</span> <span class="verse"><a name="5">5</a>og dertil skal de bruge Guldtråd, violet og rødt Purpurgarn, Karmoisinrødt Garn og Byssus.</span> <span class="verse"><a name="6">6</a>Efoden skal du tilvirke af Guldtråd, violet og rødt Purpurgarn, karmoisinrødt Garn og tvundet Byssus i Kunstvævning.</span> <span class="verse"><a name="7">7</a>Den skal have to Skulderstykker, der skal være til at hæfte på; den skal hæftes sammen ved begge Hjørner.</span> <span class="verse"><a name="8">8</a>Og dens Bælte, som skal bruges, når den tages på, skal være af samme Arbejde og i eet med den; det skal være af Guldtråd, violet og rødt Purpurgarn, karmoisinrødt Garn og tvundet Byssus.</span> <span class="verse"><a name="9">9</a>Så skal du tage de to Sjohamsten og gravere Israels Sønners Navne i dem,</span> <span class="verse"><a name="10">10</a>seks af Navnene på den ene Sten og de andre seks på den anden efter Aldersfølge;</span> <span class="verse"><a name="11">11</a>med Stenskærerarbejde, som ved Gravering af Signeter, skal du indgravere Israels Sønners Navne i de 14 Sten, og du skal indfatte dem i Guldfletværk.</span> <span class="verse"><a name="12">12</a>Disse to Sten skal du fæste på Efodens Skulderstykker, for at Stenene kan bringe Israels Sønner i Minde, og Aron skal bære deres Navne for HERRENs Åsyn på sine Skuldre for at bringe dem i Minde.</span> <span class="verse"><a name="13">13</a>Og du skal tilvirke Fletværk af Guld</span> <span class="verse"><a name="14">14</a>og to Kæder af purt Guld; du skal lave dem i snoet Arbejde, som når man snor Reb, og sætte disse snoede Kæder på Fletværket.</span> <span class="verse"><a name="15">15</a>Fremdeles skal du tilvirke Retskendelsens Brystskjold i Kunstvævning på samme Måde som Efoden; af Guldtråd, violet og rødt Purpurgarn, karmoisinrødt Garn og tvundet Byssus skal du lave det;</span> <span class="verse"><a name="16">16</a>det skal være firkantet og lægges dobbelt, et Spand langt og et Spand bredt,</span> <span class="verse"><a name="17">17</a>Og du skal udstyre det med en Besætning af Sten, fire Rækker Sten: Karneol, Topas og Smaragd i den første Række,</span> <span class="verse"><a name="18">18</a>Rubin, Safir og Jaspis i den anden,</span> <span class="verse"><a name="19">19</a>Hyacint, Agat og Ametyst i den tredje,</span> <span class="verse"><a name="20">20</a>Krysolit, Sjoham og Onyks i den fjerde; og de skal omgives med Guldfletværk i deres Indfatninger.</span> <span class="verse"><a name="21">21</a>Der skal være tolv Sten, svarende til Israels Sønners Navne, en for hvert Navn; det skal være graveret Arbejde som Signeter, således at hver Sten bærer Navnet på en af de tolv Stammer.</span> <span class="verse"><a name="22">22</a>Til Brystskjoldet skal du lave snoede Kæder af purt Guld, snoet Arbejde, som når man snor Reb.</span> <span class="verse"><a name="23">23</a>Til Brystskjoldet skal du lave to Guldringe og sætte disse to Ringe på Brystskjoldets øverste Hjørner,</span> <span class="verse"><a name="24">24</a>og de to Guldsnore skal du knytte i de to Ringe på Brystskjoldets Hjørner;</span> <span class="verse"><a name="25">25</a>Snorenes anden Ende skal du anbringe i det Fletværker og fæste dem på Forsiden af Efodens Skulderstykke.</span> <span class="verse"><a name="26">26</a>Og du skal lave to andre Guldringe og sætte dem på Brystskjoldets to andre Hjørner på den indre, mod Efoden vendende Rand.</span> <span class="verse"><a name="27">27</a>Og du skal lave endnu to Guldringe og fæste dem på Efodens to Skulderstykker forneden på Forsiden, hvor den er hæftet sammen med Skulderstykkerne, oven over Efodens Bælte;</span> <span class="verse"><a name="28">28</a>og man skal med Ringene binde Brystskjoldet fast til Efodens Ringe ved Hjælp af en violet Purpursnor, så at det kommer til at sidde oven over Efodens Bælte og ikke løsner sig fra Efoden.</span> <span class="verse"><a name="29">29</a>Aron skal således stedse bære Israels Sønners Navne på Retskendelsens Brystskjold på sit Hjerte, når han går ind i Helligdommen, for at bringe dem i Minde for HERRENs Åsyn.</span> <span class="verse"><a name="30">30</a>Og i Retskendelsens Brystskjold skal du lægge Urim og Tummim, så at Aron.bærer dem på sit Hjerte, når han går ind for HERRENs Åsyn, og Aron skal stedse bære Israeliternes Retskendelse på sit Hjerte for HERRENs Åsyn.</span> <span class="verse"><a name="31">31</a>Fremdeles skal du tilvirke Kåben, som hører til Efoden, helt og holdent af violet Purpur.</span> <span class="verse"><a name="32">32</a>Midt på skal den have en Halsåbning ligesom Halsåbningen på en Panserskjorte, omgivet af en Linning i vævet Arbejde, for at den ikke skal rives itu;</span> <span class="verse"><a name="33">33</a>og langs dens nedeste Kant skal du sy Granatæbler af violet og rødt Purpurgarn og karmoisinrødt Garn og mellem dem Guldbjælder hele Vejen rundt,</span> <span class="verse"><a name="34">34</a>så at Guldbjælder og Granatæbler skifter hele Vejen rundt langs Kåbens nederste Kant.</span> <span class="verse"><a name="35">35</a>Aron skal bære den, når han gør Tjeneste, så at det kan høres, når han går ind i Helligdommen for HERRENs Åsyn, og når han går ud derfra, at han ikke skal dø,</span> <span class="verse"><a name="36">36</a>Fremdeles skal du lave en Pandeplade af purt Guld, og i den skal du gravere, som når man graverer Signeter: "Helliget HERREN."</span> <span class="verse"><a name="37">37</a>Den skal du fastgøre med en violet Purpursnor, og den skal sidde på Hovedklædet, foran på Hovedklædet skal den sidde.</span> <span class="verse"><a name="38">38</a>Aron skal bære den på sin Pande, for at han kan tage de Synder på sig, som klæder ved de hellige Gaver, Israeliterne frembærer, ved alle de hellige Gaver, de bringer; og Aron skal stedse have den på sin Pande for at vinde dem HERRENs Velbehag.</span> <span class="verse"><a name="39">39</a>Kjortelen skal du væve i mønstret Vævning af Byssus. Og du skal tilvirke et Hovedklæde af Byssus og et Bælte i broget Vævning.</span> <span class="verse"><a name="40">40</a>Også til Arons Sønner skal du tilvirke Kjortler, og du skal tilvirke Bælter til dem og Huer til Ære og Pryd.</span> <span class="verse"><a name="41">41</a>Og du skal iføre din Broder Aron og hans Sønner dem, og du skal salve dem, indsætte dem og hellige dem til at gøre Præstetjeneste for mig.</span> <span class="verse"><a name="42">42</a>Tillige skal du tilvirke Linnedbenklæder til dem til at skjule deres Blusel, og de skal nå fra Hoften ned på Lårene.</span> <span class="verse"><a name="43">43</a>Dem skal Aron og hans Sønner bære, når de går ind i Åbenbaringsteltet eller træder frem til Alteret for at gøre Tjeneste i Helligdommen, at de ikke skal pådrage sig Skyld og lide Døden.  En evig gyldig Anordning skal det være for ham og hans Afkom efter ham.</span> </p></div</div></div></body></html>