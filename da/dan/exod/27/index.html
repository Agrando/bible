<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 27</strong></div><p><span class="verse"><a name="1">1</a>Fremdeles skal du lave Alteret af Akacietræ, fem Alen langt og fem Alen bredt, firkantet skal Alteret være, og tre Alen højt.</span> <span class="verse"><a name="2">2</a>Du skal lave Horn til dets fire Hjørner, således at de er i eet dermed, overtrække det med Kobber</span> <span class="verse"><a name="3">3</a>og lave Kar dertil, for at Asken kan fjernes, ligeledes de dertil hørende Skovle, Skåle, Gafler og Pander; alt dets Tilbehør skal du lave af Kobber.</span> <span class="verse"><a name="4">4</a>Du skal omgive det med et flettet Kobbergitter, og du skal sætte fire Kobberringe på Fletværket. på dets fire Hjørner.</span> <span class="verse"><a name="5">5</a>Og du skal sætte Gitteret neden under Alterets Liste, således at Fletværket når op til Alterets halve Højde.</span> <span class="verse"><a name="6">6</a>Fremdeles skal du lave Bærestænger til Alteret, Stænger af Akacietræ, og overtrække dem med Kobber.</span> <span class="verse"><a name="7">7</a>Og Stængerne skal stikkes gennem Ringene, så at de sidder langs Alterets to Sider, når det bæres.</span> <span class="verse"><a name="8">8</a>Du skal lave det hult af Brædder; som det vises dig på Bjerget, skal du lave det.</span> <span class="verse"><a name="9">9</a>Boligens Forgård skal du indrette således: På Sydsiden skal der være et Forgårdsomhæng af tvundet Byssus, hundrede Alen langt på denne ene Side,</span> <span class="verse"><a name="10">10</a>med tyve Piller og tyve Fodstykker af Kobber og med Knager og Bånd af Sølv til Pillerne.</span> <span class="verse"><a name="11">11</a>Og på samme Måde skal der på den nordre Langside være et Omhæng, hundrede Alen langt, med tyve Piller og tyve Fodstykker af Kobber og med Knager og Bånd af Sølv til Pillerne.</span> <span class="verse"><a name="12">12</a>På Forgårdens Bredside mod Vest skal der være et Omhæng, halvtredsindstyve Alen langt, med ti Piller og ti Fodstykker,</span> <span class="verse"><a name="13">13</a>og Forgårdens Bredside mod Øst skal være halvtredsindstyve Alen lang.</span> <span class="verse"><a name="14">14</a>På den ene Side deraf skal der være femten Alen Omhæng med tre Piller og tre Fodstykker,</span> <span class="verse"><a name="15">15</a>på den anden Side ligeledes femten Alen Omhæng med tre Piller og tre Fodstykker.</span> <span class="verse"><a name="16">16</a>Forgårdens Indgang skal have et Forhæng på tyve Alen af violet og rødt Purpurgarn, karmoisinrødt Garn og tvundet Byssus i broget Vævning med fire Piller og fire Fodstykker.</span> <span class="verse"><a name="17">17</a>Alle Forgårdens Piller rundt omkring skal have Bånd af Sølv, Knager af Sølv og Fodstykker af Kobber.</span> <span class="verse"><a name="18">18</a>Omhænget om Forgården skal være hundrede Alen på hver Langside, halvtredsindstyve Alen på hver Bredside og fem Alen højt; det skal være af tvundet Byssus, og Fodstykkerne skal være af Kobber.</span> <span class="verse"><a name="19">19</a>Alle Redskaber, der bruges ved Arbejdet på Boligen, alle dens Pæle og alle Forgårdens Pæle skal være af Kobber.</span> <span class="verse"><a name="20">20</a>Fremdeles skal du pålægge Israeliterne at skaffe dig ren Olivenoli af knuste Frugter til Lysestagen, og der skal stadig sættes Lamper på.</span> <span class="verse"><a name="21">21</a>I Åbenbaringsteltet uden for Forhænget, der hænger foran Vidnesbyrdet, skal Aron og hans Sønner gøre den i Stand, at den kan brænde fra Aften til Morgen for HERRENs Åsyn. Det skal være en evig gyldig Bestemmelse, der skal påhvile Israeliterne fra Slægt til Slægt.</span> </p></div</div></div></body></html>