<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 31</strong></div><p><span class="verse"><a name="1">1</a>HERREN talede fremdeles til Moses og sagde:</span> <span class="verse"><a name="2">2</a>Se, jeg har kaldet Bezalel, en Søn af Hurs Søn Uri, af Judas Stamme</span> <span class="verse"><a name="3">3</a>og fyldt ham med Guds Ånd, med Kunstsnilde, Kløgt og Indsigt i alskens Arbejde</span> <span class="verse"><a name="4">4</a>til at udtænke Kunstværker og til at arbejde i Guld, Sølv og Kobber</span> <span class="verse"><a name="5">5</a>og med Udskæring af Sten til Indfatning og med Træskærerarbejde, kort sagt til at udføre alskens Arbejde.</span> <span class="verse"><a name="6">6</a>Og se, jeg har givet ham Oholiab, Ahisamaks Søn, af Dans Stamme til Medhjælper, og alle kunstforstandige Mænds Hjerte har jeg udrustet med Kunstsnilde, for at de kan udføre alt, hvad jeg har pålagt dig,</span> <span class="verse"><a name="7">7</a>Åbenbaringsteltet, Vidnesbyrdets Ark, Sonedækket derpå og alt Teltets Tilbehør,</span> <span class="verse"><a name="8">8</a>Bordet med dets Tilbehør, Lysestagen af purt Guld med alt dens Tilbehør, Røgelsealteret,</span> <span class="verse"><a name="9">9</a>Brændofferalteret med alt dets Tilbehør og Vandkummen med dens Fodstykke,</span> <span class="verse"><a name="10">10</a>Pragtklæderne, de hellige Klæder til Præsten Aron og hans Sønners Klædet til Brug ved Præstetjenesten,</span> <span class="verse"><a name="11">11</a>Salveolien og den vellugtende Røgelse til Helligdommen.  Ganske som jeg har pålagt dig, skal de udføre det.</span> <span class="verse"><a name="12">12</a>HERREN talede fremdeles til Moses og sagde:</span> <span class="verse"><a name="13">13</a>Du skal tale til Israeliterne og sige: Fremfor alt skal I holde mine Sabbater, thi Sabbaten er et Tegn mellem mig og eder fra Slægt til Slægt, for at I skal kende, at jeg HERREN er den, der helliger eder.</span> <span class="verse"><a name="14">14</a>I skal holde Sabbaten, thi den skal være eder hellig; den, som vanhelliger den, skal lide Døden, ja enhver, som udfører noget Arbejde på den, det Menneske skal udryddes af sin Slægt.</span> <span class="verse"><a name="15">15</a>I seks Dage må der arbejdes, men på den syvende Dag skal I holde en fuldkommen Hviledag, helliget HERREN; enhver, som udfører Arbejde på Sabbatsdagen, skal lide Døden.</span> <span class="verse"><a name="16">16</a>Israeliterne skal holde Sabbaten, så at de fejrer Sabbaten fra Slægt til Slægt som en evig gyldig Pagt:</span> <span class="verse"><a name="17">17</a>Den skal være et Tegn til alle Tider mellem mig og Israeliterne. Thi i seks Dage gjorde HERREN Himmelen og Jorden, men på den syvende hvilede han og vederkvægede sig.</span> <span class="verse"><a name="18">18</a>Da han nu var færdig med at tale til Moses på Sinaj Bjerg, overgav han ham Vidnesbyrdets to Tavler, Stentavler, der var beskrevet med Guds Finger.</span> </p></div</div></div></body></html>