<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 38</strong></div><p><span class="verse"><a name="1">1</a>Derpå lavede han Brændofferalteret af Akacietræ, fem Alen langt og fem Alen bredt, firkantet, og tre Alen højt.</span> <span class="verse"><a name="2">2</a>Han lavede Horn til dets fire Hjørner, således at de var i eet dermed, overtrak det med Kobber</span> <span class="verse"><a name="3">3</a>og lavede alt Alterets Tilbehør, Karrene, Skovlene, Skålene, Gaflerne og Panderne; alt dets Tilbehør lavede han af Kobber.</span> <span class="verse"><a name="4">4</a>Derpå omgav han Alteret med et flettet Kobbergitter neden under dets Liste, således at det nåede op til Alterets halve Højde.</span> <span class="verse"><a name="5">5</a>Derefter støbte han fire Ringe til Kobbergitterets fire Hjørner til at stikke Bærestængerne i.</span> <span class="verse"><a name="6">6</a>Bærestængerne lavede han at Akacietræ og overtrak dem med Kobber.</span> <span class="verse"><a name="7">7</a>Og Stængerne stak han gennem Ringene på Alterets Sider, for at det kunde bæres med dem. Han lavede det hult af Brædder.</span> <span class="verse"><a name="8">8</a>Derpå lavede han Vandkummen med Fodstykke af Kobber og brugte dertil Spejle, som tilhørte Kvinderne, der gjorde Tjeneste ved Indgangen til Åbenbaringsteltet.</span> <span class="verse"><a name="9">9</a>Derpå indrettede han Forgården: Til Sydsiden det hundrede Alen lange Forgårdsomhæng af tvundet Byssus</span> <span class="verse"><a name="10">10</a>med tyve Piller og tyve Fodstykker af Kobber og med Knager og Bånd af Sølv til Pillerne.</span> <span class="verse"><a name="11">11</a>Til Nordsiden hundrede Alen med tyve Piller og tyve Fodstykker af Kobber og med Knager og Bånd af Sølv til Pillerne.</span> <span class="verse"><a name="12">12</a>Til Vestsiden det halvtredsindstyve Alen lange Omhæng med ti Piller og ti Fodstykker og med Knager og Bånd af Sølv til Pillerne.</span> <span class="verse"><a name="13">13</a>Og til Forsiden mod Øst, der var halvtredsindstyve Alen bred,</span> <span class="verse"><a name="14">14</a>det femten Alen lange Omhæng med fire Piller og tre Fodstykker til den ene Side af Indgangen,</span> <span class="verse"><a name="15">15</a>og det femten Alen lange Omhæng med tre Piller og tre Fodstykker til den anden Side af Indgangen.</span> <span class="verse"><a name="16">16</a>Alle Omhæng rundt om Forgården var af tvundet Byssus,</span> <span class="verse"><a name="17">17</a>Fodstykkerne til Pillerne af Kobber,men deres Knager og Bånd af Sølv; alle Pillernes Hoveder var overtrukket med Sølv; og de havde Bånd af Sølv.</span> <span class="verse"><a name="18">18</a>Forhænget til Forgårdens Indgang var af violet og rødt Purpurgarn i broget Vævning, karmoisinrødt Garn og tvundet Byssus, tyve Alen langt og fem Alen højt, svarende til Bredden på Forgårdens Omhæng.</span> <span class="verse"><a name="19">19</a>Dertil hørte fire Piller med fire Fodstykker af Kobber; Knagerne var af Sølv og Overtrækket på Hovederne og Båndene ligeledes af Sølv.</span> <span class="verse"><a name="20">20</a>Alle Pælene til Boligen og Forgården rundt om var af Kobber.</span> <span class="verse"><a name="21">21</a>Her følger Regnskabet over Boligen, Vidnesbyrdets Bolig, som på Moses's Bud blev opgjort af Leviterne under Ledelse af Itamar, en Søn af Præsten Aron;</span> <span class="verse"><a name="22">22</a>Bezal'el, en Søn af Hurs Søn Uri, af Judas Stamme havde udført alt, hvad HERREN havde pålagt Moses,</span> <span class="verse"><a name="23">23</a>sammen med Oholiab, Ahisamaks Søn, af Dans Stamme, som udførte Udskæringsarbejdet, Kunstvævningen og den brogede Vævning af violet og rødt Purpur, Karmoisin og Byssus.</span> <span class="verse"><a name="24">24</a>Hvad angår Guldet, der anvendtes til Arbejdet, under hele Arbejdet på Helligdommen, så løb det som Gave viede Guld op til</span> <span class="verse"><a name="25">25</a>Det ved Menighedens Mønstring indkomne Sølv løb op til 100 Talenter og 1775 Sekel efter hellig Vægt</span> <span class="verse"><a name="26">26</a>en, Beka, det halve af en Sekel efter hellig Vægt, af enhver, der måtte lade sig mønstre, altså fra Tyveårsalderen og opefter, i alt 603 550 Mand:</span> <span class="verse"><a name="27">27</a>De 100 Talenter Sølv medgik til Støbningen af Helligdommens og Forhængets Fodstykker, 100 Talenter til 100 Fodstykker, en Talent til hvert Fodstykke.</span> <span class="verse"><a name="28">28</a>Men de 1775 Sekel anvendte han til Knager til Pillerne, til at overtrække deres Hoveder med og til Bånd på dem.</span> <span class="verse"><a name="29">29</a>Det som Gave viede Kobber udgjorde 70 Talenter og 2400 Sekel.</span> <span class="verse"><a name="30">30</a>Deraf lavede han Fodstykkerne til Åbenbaringsteltets Indgang, Kobberalteret med dets Kobbergitter og alt Alterets Tilbehør,</span> <span class="verse"><a name="31">31</a>Fodstykkerne til Forgården rundt om og til Forgårdens Indgang og alle Teltpælene til Boligen og alle Teltpælene til Forgården hele Vejen rundt.</span> </p></div</div></div></body></html>