<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 1</strong></div><p><span class="verse"><a name="1">1</a>Dette er Navnene på Israels Sønner, der sammen med Jakob kom til Ægypten med deres Familier:</span> <span class="verse"><a name="2">2</a>Ruben, Simeon, Levi og Juda,</span> <span class="verse"><a name="3">3</a>Issakar, Zebulon og Benjamin,</span> <span class="verse"><a name="4">4</a>Dan og Naftali, Gad og Aser.</span> <span class="verse"><a name="5">5</a>Jakobs Efterkommere udgjorde i alt halvfjerdsindstyve, men Josef var i Ægypten.</span> <span class="verse"><a name="6">6</a>Imidlertid døde Josef og alle hans Brødre og hele dette Slægtled.</span> <span class="verse"><a name="7">7</a>Men Israeliterne var frugtbare og formerede sig, og de blev mange og overmåde talrige, så at Landet blev fuldt af dem.</span> <span class="verse"><a name="8">8</a>Da kom der en ny Konge over Ægypten, som ikke vidste noget om Josef;</span> <span class="verse"><a name="9">9</a>og han sagde til sit Folk: "Se, Israels Folk bliver talrigere og stærkere end vi.</span> <span class="verse"><a name="10">10</a>Velan, lad os gå klogt til Værks imod dem, for at de ikke skal blive for mange; ellers kan det hænde, når vi kommer i Krig, at de går over til vore Modstandere og kæmper mod os og til sidst forlader Landet!"</span> <span class="verse"><a name="11">11</a>Så satte man Fogeder over dem til at plage dem med Trællearbejde, og de måtte bygge Forrådsbyer for Farao: Pitom og Ra'amses.</span> <span class="verse"><a name="12">12</a>Men jo mere man plagede dem, des flere blev de, og des mere bredte de sig, så Ægypterne fik Rædsel for Israeliterne.</span> <span class="verse"><a name="13">13</a>Og Ægypterne tvang Israeliterne til Trællearbejde</span> <span class="verse"><a name="14">14</a>og gjorde dem Livet bittert ved hårdt Arbejde med Ler og Tegl og alle Hånde Markarbejde, ved alt det Arbejde, de tvang dem til at udføre for sig.</span> <span class="verse"><a name="15">15</a>Ægypterkongen sagde da til Hebræerkvindernes Jordemødre, af hvilke den ene hed Sjifra, den anden Pua:</span> <span class="verse"><a name="16">16</a>"Når I forløser Hebræerkvinderne, skal I se godt efter ved Fødselen, og er det et Drengebarn, tag så Livet af det, men er det et Pigebarn, lad det så leve!"</span> <span class="verse"><a name="17">17</a>Men Jordemødrene frygtede Gud og gjorde ikke, som Ægypterkongen havde befalet dem, men lod Drengebørnene leve.</span> <span class="verse"><a name="18">18</a>Da lod Ægypterkongen Jordemødrene kalde og sagde til dem: "Hvorfor har I båret eder således ad og ladet Drengebørnene leve?"</span> <span class="verse"><a name="19">19</a>Men Jordemødrene svarede Farao: "Hebræerkvinderne er ikke som de Ægyptiske Kvinder, de har let ved at føde; inden Jordemoderen kommer til dem, har de allerede født!"</span> <span class="verse"><a name="20">20</a>Og Gud gjorde vel imod Jordemødrene, og Folket blev stort og såre talrigt;</span> <span class="verse"><a name="21">21</a>og Gud gav Jordemødrene Afkom, fordi de frygtede ham.</span> <span class="verse"><a name="22">22</a>Da udstedte Farao den Befaling til hele sit Folk: "Alle Drengebørn, der fødes, skal I kaste i Nilen, men Pigebørnene skal I lade leve!"</span> </p></div</div></div></body></html>