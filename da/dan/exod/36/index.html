<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 36</strong></div><p><span class="verse"><a name="1">1</a>Derfor skal Bezal'el og Oholiab og alle andre kunstforstandige Mænd, hvem HERREN har givet Kunstsnilde og Kløgt, så de forstår sig på Arbejdet, udføre alt Arbejdet ved Helligdommens Opførelse i Overensstemmelse med alt, hvad HERREN har påbudt.</span> <span class="verse"><a name="2">2</a>Derpå tilkaldte Moses Bezal'el og Oholiab og alle de kunstforstandige Mænd, hvem HERREN havde givet Kunstsnilde, alle dem, som i deres Hjerte følte sig tilskyndet til at give sig i Lag med Udførelsen af Arbejdet.</span> <span class="verse"><a name="3">3</a>Og de modtog af Moses hele den Offerydelse, Israeliterne var kommet med til Arbejdet med Helligdommens Opførelse, for at det kunde blive udført. Men de blev ved at komme med frivillige Gaver til ham, Morgen efter Morgen.</span> <span class="verse"><a name="4">4</a>Da kom alle de kunstforstandige Mænd, der udførte alt Arbejdet ved Helligdommen, hver fra den Del af Arbejdet, han var beskæftiget med,</span> <span class="verse"><a name="5">5</a>og sagde til Moses: "Folket kommer med mere, end der kræves til Udførelsen af det Arbejde, HERREN har påbudt!"</span> <span class="verse"><a name="6">6</a>Da bød Moses, at følgende Kundgørelse skulde udråbes i Lejren: "Hverken Mænd eller Kvinder skal yde mere som Offergave til Helligdommen!" Så hørte Folket op med at komme med Gaver.</span> <span class="verse"><a name="7">7</a>Og det, der var ydet, var dem nok til at udføre hele Arbejdet, ja mer end nok.</span> <span class="verse"><a name="8">8</a>Så lavede alle de kunstforstandige Mænd blandt dem, der deltog i Arbejdet, Boligen, ti Tæpper af tvundet Byssus, violet og rødt Purpurgarn og karmoisinrødt Garn; han lavede dem med Keruber på i Kunstvævning,</span> <span class="verse"><a name="9">9</a>hvert Tæppe otte og tyve Alen langt og fire Alen bredt; alle Tæpperne havde samme Mål.</span> <span class="verse"><a name="10">10</a>Han syede Tæpperne sammen, fem og fem.</span> <span class="verse"><a name="11">11</a>I Kanten af det ene Tæppe, det yderste i det ene sammensyede Stykke, satte han Løkker af violet Purpurgarn, og ligeledes satte han Løkker i Kanten af det yderste Tæppe i det andet sammensyede Stykke;</span> <span class="verse"><a name="12">12</a>han satte halvtredsindstyve Løkker på det ene Tæppe og halvtredsindstyve Løkker i Kanten af det tilsvarende Tæppe i det andet sammensyede Stykke, Løkke lige over for Løkke.</span> <span class="verse"><a name="13">13</a>Derpå lavede han halvtredsindstyve Guldkroge til at forbinde Tæpperne med hinanden, så at Boligen udgjorde et Hele.</span> <span class="verse"><a name="14">14</a>Fremdeles lavede han Tæpper af Gedehår til et Teltdække uden om Boligen, og her lavede han elleve Tæpper,</span> <span class="verse"><a name="15">15</a>hvert Tæppe tredive Alen langt og fire Alen bredt; alle Tæpperne havde samme Mål.</span> <span class="verse"><a name="16">16</a>De fem af Tæpperne syede han sammen for sig og de seks for sig,</span> <span class="verse"><a name="17">17</a>og han satte halvtredsindstyve Løkker i Kanten af det yderste Tæppe i det ene sammensyede Stykke og halvtredsindstyve Løkker i Kanten af det tilsvarende Tæppe i det andet sammensyede Stykke.</span> <span class="verse"><a name="18">18</a>Og han lavede halvtredsindstyve Kobberkroge til at sammenføje Teltdækket med, så det udgjorde et Hele.</span> <span class="verse"><a name="19">19</a>Fremdeles lavede han over Teltdækket et Dække af rødfarvede Væderskind og derover endnu et Dække af Tahasjskind.</span> <span class="verse"><a name="20">20</a>Derpå lavede han Brædderne til Boligen af Akacietræ til at stå op,</span> <span class="verse"><a name="21">21</a>hvert Bræt ti Alen højt og halvanden Alen bredt,</span> <span class="verse"><a name="22">22</a>og på hvert Bræt to indbyrdes forbundne Tapper; således indrettede han det ved alle Boligens Brædder.</span> <span class="verse"><a name="23">23</a>Af Brædderne, som han lavede til Boligen, var tyve til Sydsiden,</span> <span class="verse"><a name="24">24</a>og til de tyve Brædder lavede han fyrretyve Fodstykker af Sølv, to Fodstykker til de to Tapper på hvert Bræt.</span> <span class="verse"><a name="25">25</a>Andre tyve Brædder lavede han til Boligens anden Side, som vendte mod Nord,</span> <span class="verse"><a name="26">26</a>med fyrretyve Fodstykker af Sølv, to Fodstykker til hvert Bræt.</span> <span class="verse"><a name="27">27</a>Og til Bagsiden, som vendte mod Vest, lavede han seks Brædder.</span> <span class="verse"><a name="28">28</a>Til Boligens Baghjørner lavede han to Brædder,</span> <span class="verse"><a name="29">29</a>der bestod af to Stykker forneden og ligeledes af to Stykker foroven, indtil den første Ring; således indrettede han dem begge for at danne de to Hjørner.</span> <span class="verse"><a name="30">30</a>Altså blev der til Bagsiden otte Brædder med tilhørende seksten Fodstykker af Sølv, to til hvert Bræt.</span> <span class="verse"><a name="31">31</a>Derpå lavede han Tværstænger af Akacietræ, fem til de Brædder, der dannede Boligens ene Side,</span> <span class="verse"><a name="32">32</a>fem til de Brædder, der dannede Boligens anden Side, og fem til de Brædder, der dannede Boligens Bagside mod Vest;</span> <span class="verse"><a name="33">33</a>den mellemste Tværstang lavede han således, at den midt på Brædderne nåede fra den ene Ende af Væggen til den anden.</span> <span class="verse"><a name="34">34</a>Brædderne overtrak han med Guld, og deres Ringe, som Tværstængerne skulde stikkes i, lavede han af Guld, og Tværstængerne overtrak han med Guld.</span> <span class="verse"><a name="35">35</a>Derpå lavede han Forhænget af violet og rødt Purpurgarn, karmoisinrødt Garn og tvundet Byssus, han lavede det i Kunstvævning med Keruber på,</span> <span class="verse"><a name="36">36</a>og han lavede dertil fire Piller af Akacietræ, som han overtrak med Guld, og Knagerne derpå lavede han af Guld, og han støbte fire Fodstykker af Sølv til dem.</span> <span class="verse"><a name="37">37</a>Derpå lavede han et Forhæng til Teltets Indgang af violet og rødt Purpurgarn, karmoisinrødt Garn og tvundet Byssus i broget Vævning</span> <span class="verse"><a name="38">38</a>og dertil fem Piller med Knager, hvis Hoveder og Bånd han overtrak med Guld, og fem Fodstykker af Kobber.</span> </p></div</div></div></body></html>