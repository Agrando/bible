<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 29</strong></div><p><span class="verse"><a name="1">1</a>Således skal du bære dig ad med dem, når du helliger dem til at gøre Præstetjeneste for mig: Tag en ung Tyr, to lydefri Vædre,</span> <span class="verse"><a name="2">2</a>usyrede Brød, usyrede Kager, rørte i Olie, og usyrede Fladbrød, smurte med Olie; af fint Hvedemel skal du bage dem.</span> <span class="verse"><a name="3">3</a>Læg dem så i een Kurv og bær dem frem i Kurven sammen med Tyren og de to Vædre.</span> <span class="verse"><a name="4">4</a>Lad derpå Aron og hans Sønner træde hen til Åbenbaringsteltets Indgang og tvæt dem med Vand.</span> <span class="verse"><a name="5">5</a>Tag så Klæderne og ifør Aron Kjortelen, Efodkåben, Efoden og Brystskjoldet og bind Efoden fast på ham med Bæltet.</span> <span class="verse"><a name="6">6</a>Læg Hovedklædet om hans Hoved og fæst det hellige Diadem på Hovedklædet.</span> <span class="verse"><a name="7">7</a>Tag så Salveolien og udgyd den på hans Hoved og salv ham.</span> <span class="verse"><a name="8">8</a>Lad dernæst hans Sønner træde frem og ifør dem Kjortler,</span> <span class="verse"><a name="9">9</a>omgjord dem med Bælter og bind Huerne på dem. Og Præsteværdigheden skal tilhøre dem med evig Ret. Så skal du indsætte Aron og hans Sønner.</span> <span class="verse"><a name="10">10</a>Før Tyren frem foran Åbenbaringsteltet, og Aron og hans Sønner skal lægge deres Hænder på Tyrens Hoved.</span> <span class="verse"><a name="11">11</a>Slagt så Tyren for HERRENs Åsyn ved Indgangen til Åbenbaringsteltet</span> <span class="verse"><a name="12">12</a>og tag noget af Tyrens Blod og stryg det på Alterets Horn med din Finger og udgyd Resten af Blodet ved Alterets Fod.</span> <span class="verse"><a name="13">13</a>Tag så alt Fedtet på Indvoldene, Leverlappen og begge Nyrerne med Fedtet på dem og bring det som Røgoffer på Alteret;</span> <span class="verse"><a name="14">14</a>men Tyrens Kød, dens Hud og dens Skarn skal du brænde uden for Lejren. Det er et Syndoffer.</span> <span class="verse"><a name="15">15</a>Derpå skal du tage den ene Væder, og Aron og hans Sønner skal lægge deres Hænder på dens Hoved.</span> <span class="verse"><a name="16">16</a>Slagt så Væderen, tag dens Blod og spræng det rundt om på Alteret.</span> <span class="verse"><a name="17">17</a>Skær så Væderen i Stykker, tvæt dens Indvolde og Skinneben, læg dem på Stykkerne og Hovedet</span> <span class="verse"><a name="18">18</a>og bring så hele Væderen som Røgoffer på Alteret. Det er et Brændoffer for HERREN; en liflig Duft, et Ildoffer for HERREN er det.</span> <span class="verse"><a name="19">19</a>Derpå skal du tage den anden Væder, og Aron og hans Sønner skal lægge deres Hænder på dens Hoved.</span> <span class="verse"><a name="20">20</a>Slagt så Væderen, tag noget af dens Blod og stryg det på Arons og hans Sønners højre Øreflip og på deres højre Tommelfinger og højre Tommeltå og spræng Resten af Blodet rundt om på Alteret.</span> <span class="verse"><a name="21">21</a>Tag så noget af Blodet på Alteret og af Salveolien og stænk det på Aron og hans Klæder, ligeledes på hans Sønner og deres Klæder. så bliver han hellig, han selv og hans Klæder og ligeledes hans Sønner og deres klæder.</span> <span class="verse"><a name="22">22</a>Derpå skal du tage Fedtet af Væderen, Fedthalen, Fedtet på Indvoldene, Leverlappen, begge Nyrerne med Fedtet på dem, dertil den højre Kølle, thi det er en Indsættelsesvæder,</span> <span class="verse"><a name="23">23</a>og en Skive Brød, en Oliebrødkage og et Fladbrød af Kurven med de usyrede Brød, som står for HERRENs Åsyn,</span> <span class="verse"><a name="24">24</a>og lægge det alt sammen på Arons og hans Sønners Hænder og lade dem udføre Svingningen dermed for HERRENs Åsyn.</span> <span class="verse"><a name="25">25</a>Tag det så igen fra dem og bring det som Røgoffer på Alteret oven på Brændofferet til en liflig Duft for HERRENs Åsyn, et Ildoffer er det for HERREN.</span> <span class="verse"><a name="26">26</a>Tag derpå Brystet af Arons Indsættelsesvæder og udfør Svingningen dermed for HERRENs Åsyn: det skal være din Del.</span> <span class="verse"><a name="27">27</a>Således skal du hellige Svingningsbrystet og Offerydelseskøllen. det, hvormed Svingningen udføres. og det, som ydes af Arons og hans Sønners Indsættelsesvæder.</span> <span class="verse"><a name="28">28</a>Og det skal tilfalde Aron og hans Sønner som en Rettighed, de har Krav på fra Israeliternes Side til evig Tid; thi det er en Offerydelse, og som Offerydelse skal Israeliterne give det af deres Takofre, som deres Offerydelse til HERREN.</span> <span class="verse"><a name="29">29</a>Arons hellige Klæder skal tilfalde hans Sønner efter ham, for at de kan salves og indsættes i dem.</span> <span class="verse"><a name="30">30</a>I syv Dage skal de bæres af den af hans Sønner, som bliver Præst i hans Sted, den, som skal gå ind i Åbenbaringsteltet for at gøre Tjeneste i Helligdommen.</span> <span class="verse"><a name="31">31</a>Så skal du tage Indsættelsesvæderen og koge dens Kød på et helligt Sted;</span> <span class="verse"><a name="32">32</a>og Aron og hans Sønner skal spise Væderens Kød og Brødet i Kurven ved Indgangen til Åbenbaringsteltet;</span> <span class="verse"><a name="33">33</a>de skal spise de Stykker, hvorved der skaffes Soning ved deres Indsættelse og Indvielse, og ingen Lægmand må spise deraf, thi det er helligt.</span> <span class="verse"><a name="34">34</a>Og dersom der bliver noget af Indsættelseskødet eller Brødet tilovers til næste Morgen, da skal du opbrænde det tiloversblevne; spises må det ikke, thi det er helligt.</span> <span class="verse"><a name="35">35</a>Således skal du forholde dig over for Aron og hans Sønner, ganske som jeg har pålagt dig. Syv Dage skal du foretage Indsættelsen;</span> <span class="verse"><a name="36">36</a>daglig skal du ofre en Syndoffertyr til Soning og rense Alteret for Synd ved at fuldbyrde Soningen på det, og du skal salve det for at hellige det.</span> <span class="verse"><a name="37">37</a>Syv dage skal du fuldbyrde Soningen på Alteret og hellige det; således bliver Alteret højhelligt; enhver, der kommer i Berøring med Alteret, bliver hellig".</span> <span class="verse"><a name="38">38</a>Hvad du skal ofre på Alteret, er følgende: Hver Dag to årgamle Lam som stadigt Offer.</span> <span class="verse"><a name="39">39</a>Det ene Lam skal du ofre om Morgenen og det andet ved Aftenstid.</span> <span class="verse"><a name="40">40</a>Sammen med det første Lam skal du bringe en Tiendedel Efa fint Hvedemel, rørt i en Fjerdedel Hin Olie af knuste Oliven, og et Drikoffer af en Fjerdedel Hin Vin.</span> <span class="verse"><a name="41">41</a>Og det andet Lam skal du ofre ved Aftenstid; sammen med det skal du ofre et Afgrødeoffer og et Drikoffer som om Morgenen til en liflig Duft, et Ildoffer for HERREN.</span> <span class="verse"><a name="42">42</a>Det skal være et stadigt Brændoffer, som I skal bringe, Slægt efter Slægt, ved Indgangen til Åbenbaringsteltet for HERRENs Åsyn, hvor jeg vil åbenbare mig for dig for at tale til dig,</span> <span class="verse"><a name="43">43</a>og hvor jeg vil åbenbare mig for Israels Børn, og det skal helliges ved min Herlighed.</span> <span class="verse"><a name="44">44</a>Jeg vil hellige Åbenbaringsteltet og Alteret, og Aron og hans Sønner vil jeg hellige til at gøre Præstetjeneste for mig.</span> <span class="verse"><a name="45">45</a>Og jeg vil bo midt iblandt Israels Børn og være deres Gud;</span> <span class="verse"><a name="46">46</a>og de skal kende, at jeg HERREN er deres Gud, som førte dem ud af Ægypten for at bo midt iblandt dem, jeg HERREN deres Gud!</span> </p></div</div></div></body></html>