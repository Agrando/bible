<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 6</strong></div><p><span class="verse"><a name="1">1</a>Men HERREN svarede Moses: "Nu skal du få at se, hvad jeg vil gøre ved Farao! Med Magt skal han blive tvunget til at lade dem rejse, og med Magt skal han blive tvunget til at drive dem ud af sit Land!"</span> <span class="verse"><a name="2">2</a>Gud talede til Moses og sagde til ham: "Jer er HERREN!</span> <span class="verse"><a name="3">3</a>For Abraham, Isak og Jakob åbenbarede jeg mig som Gud den Almægtige, men under mit Navn HERREN gav jeg mig ikke til Kende for dem.</span> <span class="verse"><a name="4">4</a>Eftersom jeg har oprettet min Pagt med dem om at skænke dem Kana'ans Land, deres Udlændigheds Land, hvor de levede som fremmede,</span> <span class="verse"><a name="5">5</a>har jeg nu hørt Israeliternes Klageråb over, at Ægypterne holder dem i Trældon, og jeg er kommet min Pagt i Hu.</span> <span class="verse"><a name="6">6</a>Derfor skal du sige til Israeliterne: Jeg er HERREN, og jeg vil udfri eder fra det Trællearbejde, Ægypterne har pålagt eder, og frelse eder fra deres Trældom og udløse eder med udrakt Arm og med vældige Straffedomme;</span> <span class="verse"><a name="7">7</a>og så vil jeg antage eder som mit Folk og være eders Gud, og I skal kende, at jeg er HERREN eders Gud, som udfrier eder fra Ægypternes Trællearbejde;</span> <span class="verse"><a name="8">8</a>og jeg vil føre eder til det Land, jeg har svoret at ville skænke Abraham, Isak og Jakob, og give eder det i Eje. Jeg er HERREN!"</span> <span class="verse"><a name="9">9</a>Moses kundgjorde nu dette for Israeliterne; men de hørte ikke på Moses, dertil var deres Modløshed for stor og deres Trællearbejde for hårdt</span> <span class="verse"><a name="10">10</a>Da talede HERREN til Moses og sagde:</span> <span class="verse"><a name="11">11</a>"Gå hen og sig til Farao, Ægyptens Konge, at han skal lade Israeliterne drage ud af, sit Land!"</span> <span class="verse"><a name="12">12</a>Men Moses sagde for HERRENs Åsyn: "Israeliterne har ikke hørt på mig, hvor skulde da Farao gøre det, tilmed da jeg er uomskåren på Læberne?"</span> <span class="verse"><a name="13">13</a>Da talede HERREN til Moses og Aron og sendte dem til Farao, Ægyptens Konge, for at føre Israeliterne ud af Ægypten.</span> <span class="verse"><a name="14">14</a>Følgende var Overhovederne for deres Fædrenehuse: Rubens, Israels førstefødtes, Sønner var: Hanok, Pallu, Hezron og Harmi; det er Rubens Slægter.</span> <span class="verse"><a name="15">15</a>Simeons. Sønner var Jemuel, Jamin, Ohad, Jakin, Zohar og Kana'anæerkvindens Søn Sjaul; det er Simeons Slægter.</span> <span class="verse"><a name="16">16</a>Følgende er Navnene på Levis Sønner efter deres Nedstamning: Gerson, Kehat og Merari. Levis Levetid var 137 År.</span> <span class="verse"><a name="17">17</a>Gersons Sønner var Libni og Sjimi efter deres Slægter.</span> <span class="verse"><a name="18">18</a>Hehats Sønner var Amram, Jizhar, Hebon og Uzziel. Hehats Levetid var 133 År.</span> <span class="verse"><a name="19">19</a>Meraris Sønner var Mali og Musji. Det er Levis Slægter efter deres Nedstamning.</span> <span class="verse"><a name="20">20</a>Amram tog sin Faster Jokebed til Ægte; og hun fødte ham Aron og Moses. Amrams Levetid var 137 År.</span> <span class="verse"><a name="21">21</a>Jizhars Sønner var Hora, Nefeg og Zikri.</span> <span class="verse"><a name="22">22</a>Uzziels Sønner var Misjael, Elzafan og Sitri.</span> <span class="verse"><a name="23">23</a>Aron tog Amminadabs Datter, Nahasjons Søster Elisjeba til Ægte; og hun fødte ham Nadab, Abibu, Eleazar og Itamar.</span> <span class="verse"><a name="24">24</a>Koras Sønner var Assir, Elkana og Abiasaf; det er Koraiternes Slægter.</span> <span class="verse"><a name="25">25</a>Arons Søn Eleazar tog en at Putiels Døtre til Ægte; og hun fødte ham Pinehas. Det er Overhovederne for Leviternes Fædrenehuse efter deres Slægter.</span> <span class="verse"><a name="26">26</a>Det var Aron og Moses, som HERREN sagde til: "Før Israeliterne ud af Ægypten, Hærafdeling for Hærafdeling!"</span> <span class="verse"><a name="27">27</a>Det var dem, der talte til Farao, Ægyptens Konge, om at føre Israeliterne ud af Ægypten, Moses og Aron.</span> <span class="verse"><a name="28">28</a>Dengang HERREN talede til Moses i Ægypten,</span> <span class="verse"><a name="29">29</a>talede HERREN til Moses således: "Jeg er HERREN! Forkynd Farao, Ægyptens Konge, alt, hvad jeg siger dig!"</span> <span class="verse"><a name="30">30</a>Men Moses sagde for HERRENs Åsyn: "Se, jeg er uomskåren på Læberne, hvorledes skulde da Farao ville høre på mig?"</span> </p></div</div></div></body></html>