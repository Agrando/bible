<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 4</strong></div><p><span class="verse"><a name="1">1</a>Moses svarede; "Hvis de nu ikke tror mig og ikke hører mig, men siger, at HERREN ikke har åbenbaret sig for mig?"</span> <span class="verse"><a name="2">2</a>Da sagde HERREN til ham: "Hvad har du der i din Hånd?" Han svarede: "En Stav!"</span> <span class="verse"><a name="3">3</a>Og han sagde: "Kast den til Jorden!" Da kastede han den til Jorden, og den blev til en Slange, og Moses flyede for den.</span> <span class="verse"><a name="4">4</a>Og HERREN sagde til Moses: "Ræk Hånden ud og grib den i Halen!" Da rakte han sin Hånd ud, og den blev til en Stav i hans Hånd.</span> <span class="verse"><a name="5">5</a>"For at de nemlig kan tro, at HERREN, deres Fædres Gud, Abrahams Gud, Isaks Gud og Jakobs Gud, har åbenbaret sig for dig."</span> <span class="verse"><a name="6">6</a>Og HERREN sagde fremdeles til ham: "Stik din Hånd ind på Brystet!" Da stak han sin Hånd ind på Brystet, og da han trak den ud, se, da var den hvid som Sne af Spedalskhed.</span> <span class="verse"><a name="7">7</a>Derpå sagde han: "Stik atter Hånden ind på Brystet!" Så stak han atter Hånden ind på Brystet, og da han trak den ud, se, da var den igen som hans øvrige Legeme.</span> <span class="verse"><a name="8">8</a>"Hvis de nu ikke tror dig og lader sig overbevise af det første Tegn, så vil de tro det sidste;</span> <span class="verse"><a name="9">9</a>men hvis de end ikke tror på disse to Tegn og hører på dig, tag da Vand fra Nilen og hæld det ud på Jorden, så skal Vandet, som du tager fra Nilen, blive til Blod på Jorden."</span> <span class="verse"><a name="10">10</a>Men Moses sagde til HERREN: "Ak, Herre, jeg er ingen veltalende Mand, jeg var det ikke før og er det heller ikke nu, efter at du har talet til din Tjener, thi jeg har svært ved at udtrykke mig og tale for mig."</span> <span class="verse"><a name="11">11</a>Da svarede HERREN ham: "Hvem har givet Mennesket Mund, og hvem gør stum eller døv, seende eller blind? Mon ikke jeg, HERREN?</span> <span class="verse"><a name="12">12</a>Gå derfor kun, jeg vil være med din Mund og lære dig, hvad du skal sige!"</span> <span class="verse"><a name="13">13</a>Men han sagde: "Ak, Herre, send dog enhver anden end mig!"</span> <span class="verse"><a name="14">14</a>Da blussede HERRENs Vrede op imod Moses, og han sagde: "Har du ikke din Broder Aron, Leviten? Han, ved jeg, kan tale for sig. Han er også allerede på Vej for at møde dig, og han vil glæde sig i sit Hjerte, når han ser dig;</span> <span class="verse"><a name="15">15</a>du skal tale til ham og lægge ham Ordene i Munden, så vil jeg være med din og hans Mund og lære eder, hvad I skal gøre.</span> <span class="verse"><a name="16">16</a>Han skal tale på dine Vegne til Folket; han skal være din Mund, og du skal være som Gud for ham.</span> <span class="verse"><a name="17">17</a>Tag nu i din Hånd denne Stav, som du skal gøre Tegnene med!"</span> <span class="verse"><a name="18">18</a>Derefter vendte Moses tilbage til sin Svigerfader Jetro og sagde til ham: "Lad mig vende tilbage til mine Landsmænd i Ægypten og se, om de endnu er i Live!" Og Jetro svarede Mose's: "Drag bort i Fred!"</span> <span class="verse"><a name="19">19</a>Da sagde HERREN til Moses i Midjan: "Vend tilbage til Ægypten, thi alle de Mænd, der stod dig efter Livet, er døde."</span> <span class="verse"><a name="20">20</a>Så tog Moses sin Hustru og sin Søn og satte dem på sit Æsel og vendte tilbage til Ægypten; og Moses tog Guds Stav i Hånden.</span> <span class="verse"><a name="21">21</a>Men HERREN sagde til Moses: "Når du vender tilbage til Ægypten, så mærk dig dette: Alle de Undergerninger, jeg giver dig Magt til at udføre, skal du gøre for Farao; men jeg vil forhærde hans Hjerte, så han ikke lader Folket rejse.</span> <span class="verse"><a name="22">22</a>Og da skal du sige til Farao: Så siger HERREN: Israel er min førstefødte Søn;</span> <span class="verse"><a name="23">23</a>men da jeg sagde til dig: Lad min Søn rejse, for at han kan dyrke mig! da nægtede du at lade ham rejse. Se, jeg dræber din førstefødte Søn!"</span> <span class="verse"><a name="24">24</a>Men undervejs, i Natteherberget, kom HERREN imod ham og vilde dræbe ham.</span> <span class="verse"><a name="25">25</a>Da greb Zippora en skarp Sten og afskar sin Søns Forhud og berørte hans Blusel dermed, idet hun sagde: "Du er mig en Blodbrudgom!"</span> <span class="verse"><a name="26">26</a>Så lod han ham i Fred. Ved den Lejlighed brugte hun Ordet "Blodbrudgom" med Hentydning til Omskærelsen.</span> <span class="verse"><a name="27">27</a>Derpå sagde HERREN til Aron: "Gå Moses i Møde i Ørkenen!" Og han gik ud og traf ham ved Guds Bjerg og kyssede ham.</span> <span class="verse"><a name="28">28</a>Og Moses fortalte Aron om alt, hvad HERREN havde pålagt ham, og om alle de Tegn, han havde befalet ham at gøre.</span> <span class="verse"><a name="29">29</a>Derefter gik Moses og Aron den og kaldte alle Israeliternes Ældste sammen;</span> <span class="verse"><a name="30">30</a>og Aron fortalte alt, hvad HERREN havde sagt til Moses, og denne gjorde Tegnene i Folkets Påsyn.</span> <span class="verse"><a name="31">31</a>Da troede Folket, og da de hørte, at HERREN havde givet Agt på Israeliterne og set til deres Elendighed, bøjede de sig og tilbad.</span> </p></div</div></div></body></html>