<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 20</strong></div><p><span class="verse"><a name="1">1</a>Gud talede alle disse Ord og sagde:</span> <span class="verse"><a name="2">2</a>Jeg er HERREN din Gud, som førte dig ud af Ægypten, af Trællehuset.</span> <span class="verse"><a name="3">3</a>Du må ikke have andre Guder end mig.</span> <span class="verse"><a name="4">4</a>Du må ikke gøre dig noget udskåret Billede eller noget Afbillede af det, som er oppe i Himmelen eller nede på Jorden eller i Vandet under Jorden;</span> <span class="verse"><a name="5">5</a>du må ikke tilbede eller dyrke det, thi jeg HERREN din Gud er en nidkær Gud, der indtil tredje og fjerde Led straffer Fædres Brøde på Børn af dem, som hader mig,</span> <span class="verse"><a name="6">6</a>men i tusind Led viser Miskundhed mod dem, der elsker mig og holder mine Bud!</span> <span class="verse"><a name="7">7</a>Du må ikke misbruge HERREN din Guds Navn, thi HERREN lader ikke den ustraffet, der misbruger hans Navn!</span> <span class="verse"><a name="8">8</a>Kom Hviledagen i Hu, så du holder den hellig!</span> <span class="verse"><a name="9">9</a>I seks Dage skal du arbejde og gøre al din Gerning,</span> <span class="verse"><a name="10">10</a>men den syvende Dag skal være Hviledag for HERREN din Gud; da må du intet Arbejde udføre, hverken du selv, din Søn eller Datter, din Træl eller Trælkvinde, dit Kvæg eller den fremmede inden dine Porte.</span> <span class="verse"><a name="11">11</a>Thi i seks Dage gjorde HERREN Himmelen, Jorden og Havet med alt, hvad der er i dem, og på den syvende Dag hvilede han; derfor har HERREN velsignet Hviledagen og helliget den.</span> <span class="verse"><a name="12">12</a>Ær din Fader og din Moder, for at du kan få et langt Liv i det Land, HERREN din Gud vil give dig!</span> <span class="verse"><a name="13">13</a>Du må ikke slå ihjel!</span> <span class="verse"><a name="14">14</a>Du må ikke bedrive Hor!</span> <span class="verse"><a name="15">15</a>Du må ikke stjæle!</span> <span class="verse"><a name="16">16</a>Du må ikke sige falsk Vidnesbyrd imod din Næste!</span> <span class="verse"><a name="17">17</a>Du må ikke begære din Næstes Hus! Du må ikke begære din Næstes Hustru, hans Træl eller Trælkvinde, hans Okse eller Æsel eller noget, der hører din Næste til!</span> <span class="verse"><a name="18">18</a>Men da hele Folket fornam Tordenen, Lynene og Stødene i Hornene og så det rygende Bjerg forfærdedes Folket og holdt sig skælvende i Frastand;</span> <span class="verse"><a name="19">19</a>og de sagde til Moses: "Tal du med os, så vil vi lytte til; men lad ikke Gud tale med os, at vi ikke skal dø!"</span> <span class="verse"><a name="20">20</a>Men Moses svarede Folket: "Frygt ikke, thi Gud er kommet for at prøve eder, og for at I kan lære at frygte for ham, så I ikke synder."</span> <span class="verse"><a name="21">21</a>Da holdt Folket sig i Frastand medens Moses nærmede sig Mulmet, hvori Gud var.</span> <span class="verse"><a name="22">22</a>HERREN sagde da til Moses: Således skal du sige til Israeliterne: I har selv set, at jeg har talet med eder fra Himmelen!</span> <span class="verse"><a name="23">23</a>I må ikke gøre eder Guder ved Siden af mig; Guder af Sølv eller Guld må I ikke gøre eder!</span> <span class="verse"><a name="24">24</a>Du skal bygge mig et Alter af Jord, og på det skal du ofre dine Brændofre og Takofre, dit Småkvæg og dit Hornkvæg; på ethvert Sted, hvor jeg lader mit Navn ihukomme, vil jeg komme til dig og velsigne dig.</span> <span class="verse"><a name="25">25</a>Men hvis du opfører mig Altre af Sten, må du ikke bygge dem af tilhugne Sten, thi når du svinger dit Værktøj derover, vanhelliger du dem.</span> <span class="verse"><a name="26">26</a>Du må ikke stige op til mit, Alter ad Trin, for at ikke din Blusel skal blottes over det.</span> </p></div</div></div></body></html>