<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 37</strong></div><p><span class="verse"><a name="1">1</a>Derpå lavede Bezal'el Arken af Akacietræ, halvtredje Alen lang, halvanden Alen bred og halvanden Alen høj,</span> <span class="verse"><a name="2">2</a>og overtrak den indvendig og udvendig med purt Guld og satte en gylden Krans rundt om den.</span> <span class="verse"><a name="3">3</a>Derefter støbte han fire Guldringe til den og satte dem på dens fire Fødder, to Ringe på hver Side af den.</span> <span class="verse"><a name="4">4</a>Og han lavede Bærestænger af Akacietræ og overtrak dem med Guld;</span> <span class="verse"><a name="5">5</a>så stak han Stængerne gennem Ringene på Arkens Sider, for at den kunde bæres med dem.</span> <span class="verse"><a name="6">6</a>Derpå lavede han Sonedækket af purt Guld, halvtredje Alen langt og halvanden Alen bredt,</span> <span class="verse"><a name="7">7</a>og han lavede to Keruber af Guld, i drevet Arbejde lavede han dem, ved begge Ender af Sonedækket,</span> <span class="verse"><a name="8">8</a>den ene Kerub ved den ene Ende, den anden Kerub ved den anden; han lavede Keruberne således, at de var i eet med Sonedækket ved begge Ender.</span> <span class="verse"><a name="9">9</a>Og Keruberne bredte deres Vinger i Vejret, således at de dækkede over Sonedækket med deres Vinger; de vendte Ansigtet mod hinanden; nedad mod Sone,dækket vendte Kerubernes Ansigter.</span> <span class="verse"><a name="10">10</a>Derpå lavede han Bordet af Akacietræ, to Alen langt, en Alen bredt og halvanden Alen højt,</span> <span class="verse"><a name="11">11</a>og overtrak det med purt Guld og satte en gylden Krans rundt om det.</span> <span class="verse"><a name="12">12</a>Og han satte en Liste af en Hånds Bredde rundt om det og en gylden Krans rundt om Listen.</span> <span class="verse"><a name="13">13</a>Og han støbte fire Guldringe og satte dem på de fire Hjørner ved dets fire Ben.</span> <span class="verse"><a name="14">14</a>Lige ved Listen sad Ringene til at stikke Bærestængerne i, så at man kunde bære Bordet.</span> <span class="verse"><a name="15">15</a>Og han lavede Bærestængerne at Akacietræ og overtrak dem med Guld, og med dem skulde Bordet bæres.</span> <span class="verse"><a name="16">16</a>Og han lavede af purt Guld de Ting, som hørte til Bordet, Fadene og Kanderne, Skålene og Krukkerne til at udgyde Drikoffer med.</span> <span class="verse"><a name="17">17</a>Derpå lavede han Lysestagen af purt Guld, i drevet Arbejde lavede han Lysestagen, dens Fod og selve Stagen, således at dens Blomster med Bægere og Kroner var i eet med den;</span> <span class="verse"><a name="18">18</a>seks Arme udgik fra Lysestagens Sider, tre fra den ene og tre fra den anden Side.</span> <span class="verse"><a name="19">19</a>På hver af Armene, der udgik fra Lysestagen, var der tre mandelblomstlignende Blomster med Bægere og Kroner,</span> <span class="verse"><a name="20">20</a>men på selve Stagen var der fire mandelblomstlignende Blomster med Bægere og Kroner,</span> <span class="verse"><a name="21">21</a>et Bæger under hvert af de tre Par Arme, der udgik fra den.</span> <span class="verse"><a name="22">22</a>Bægrene og Armene var i eet med den, så at det hele udgjorde eet drevet Arbejde af purt Guld.</span> <span class="verse"><a name="23">23</a>Derpå lavede han de syv Lamper til den, Lampesaksene og Bakkerne af purt Guld.</span> <span class="verse"><a name="24">24</a>En Talent purt Guld brugte han til den og til alt dens Tilbehør.</span> <span class="verse"><a name="25">25</a>Derpå lavede han Røgelsealteret af Akacietræ, en Alen langt og en Alen bredt, i Firkant, og to Alen højt, og dets Horn var i eet med det.</span> <span class="verse"><a name="26">26</a>Og han overtrak det med purt Guld, både Pladen og Siderne hele Vejen rundt og Hornene, og satte en Guldkrans rundt om;</span> <span class="verse"><a name="27">27</a>og han satte to Guldringe under Kransen på begge Sider til at stikke Bærestængerne i, for at det kunde bæres med dem;</span> <span class="verse"><a name="28">28</a>Bærestængerne lavede han af Akacietræ og overtrak dem med Guld.</span> <span class="verse"><a name="29">29</a>Han tilberedte også den hellige Salveolie og den rene, vellugtende Røgelse, som Salveblanderne laver den.</span> </p></div</div></div></body></html>