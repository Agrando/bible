<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 35</strong></div><p><span class="verse"><a name="1">1</a>Moses kaldte hele Israeliternes Menighed sammen og sagde til dem: Dette er, hvad HERREN har pålagt eder at gøre:</span> <span class="verse"><a name="2">2</a>I seks Dage må der arbejdes, men på den syvende Dag skal I holde Helligdag, en fuldkommen Hviledag for HERREN. Enhver, der den Dag udfører noget Arbejde, skal lide Døden.</span> <span class="verse"><a name="3">3</a>På Sabbatsdagen må I ikke gøre Ild i nogen af eders Boliger.</span> <span class="verse"><a name="4">4</a>Derpå sagde Moses til hele Israeliternes Menighed: Dette er, hvad HERREN har påbudt:</span> <span class="verse"><a name="5">5</a>I skal tage en Offerydelse til HERREN af, hvad I ejer. Enhver, som i sit Hjerte føler sig tilskyndet dertil, skal komme med det, HERRENs Offerydelse, Guld, Sølv, Kobber,</span> <span class="verse"><a name="6">6</a>violet og rødt Purpurgatn, karmoisinrødt Garn, Byssus, Gedehår,</span> <span class="verse"><a name="7">7</a>rødfarvede Væderskind, Tahasjskind, Akacietræ,</span> <span class="verse"><a name="8">8</a>Olie til Lysestagen, vellugtende Stofer til Salveolien og Røgelsen,</span> <span class="verse"><a name="9">9</a>Sjohamsten og Ædelsten til Indfatning på Efoden og Brystskjoldet.</span> <span class="verse"><a name="10">10</a>Og alle kunstforstandige Mænd iblandt eder skal komme og lave alt, hvad HERREN har påbudt:</span> <span class="verse"><a name="11">11</a>Boligen med dens Teltdække og Dække, dens Kroge, Brædder, Tværstænger, Piller og Fodstykker,</span> <span class="verse"><a name="12">12</a>Arken med Bærestængerne, Sonedækket og det indre Forhæng,</span> <span class="verse"><a name="13">13</a>Bordet med dets Bærestænger og alt dets Tilbehør og Skuebrødene,</span> <span class="verse"><a name="14">14</a>Lysestagen med dens Tilbehør, dens Lamper og Olien til Lysestagen,</span> <span class="verse"><a name="15">15</a>Røgelsealteret med dets Bærestænger, Salveolien og Røgelsen. Forhænget til Boligens Indgang,</span> <span class="verse"><a name="16">16</a>Brændofferalteret med Kobbergitteret, Bærestængerne og alt dets Tilbehør, Vandkummen med dens Fodstykke,</span> <span class="verse"><a name="17">17</a>Forgårdens Omhæng, dens Piller og Fodstykker og Forhænget til Forgårdens Indgang,</span> <span class="verse"><a name="18">18</a>Boligens og Forgårdens Pæle med Reb,</span> <span class="verse"><a name="19">19</a>Pragtklæderne til Tjenesten i Helligdommen, de hellige Klæder til Præsten Aron og hans Sønners Klæder til Brug ved Præstetjenesten.</span> <span class="verse"><a name="20">20</a>Da forlod hele Israeliternes Menighed Moses.</span> <span class="verse"><a name="21">21</a>Og enhver, som i sit Hjerte følte sig drevet dertil, og hvis Ånd tilskyndede ham, kom med HERRENs Offerydelse til Opførelsen af Åbenbaringsteltet og til alt Arbejdet derved og til de hellige Klæder.</span> <span class="verse"><a name="22">22</a>De kom dermed, både Mænd og Kvinder; enhver, som i sit Hjerte følte sig tilskyndet dertil, kom med Spænder, Ørenringe, Fingerringe og Halssmykker, alle Hånde Guldsmykker. Og enhver, der vilde vie HERREN en Gave af Guld, kom dermed.</span> <span class="verse"><a name="23">23</a>Og enhver, i hvis Eje der fandtes violet og rødt Purpurgarn, karmoisinrødt Garn, Byssus, Gedehår, rødfarvede Væderskind eller Tahasjskind, kom dermed.</span> <span class="verse"><a name="24">24</a>Og enhver, der vilde give en Offerydelse af Sølv eller Kobber, kom med HERRENs Offerydelse. Og enhver, der ejede Akacietræ til alt Byggearbejdet, kom dermed.</span> <span class="verse"><a name="25">25</a>Og alle kunstforstandige Kvinder spandt med egne Hænder og kom med deres Spind, violet og rødt Purpur, Karmoisin og Byssus.</span> <span class="verse"><a name="26">26</a>Og alle Kvinder, som i Kraft af deres Kunstsnilde følte sig tilskyndede dertil i deres Hjerte, spandt Gedehårene.</span> <span class="verse"><a name="27">27</a>Og Øversterne kom med Sjohamstenene og Ædelstenene til Indfatningen på Efoden og Brystskjoldet</span> <span class="verse"><a name="28">28</a>og de vellugtende Stoffer og Olien til Lysestagen og til Salveolien og Røgelsen.</span> <span class="verse"><a name="29">29</a>Enhver Mand og Kvinde af Israeliterne, som i sit Hjerte følte sig tilskyndet til at bringe, hvad der krævedes til Udførelsen af alt det Arbejde, HERREN gennem Moses havde påbudt, bragte det som en frivillig Gave til HERREN.</span> <span class="verse"><a name="30">30</a>Derpå sagde Moses til Israeliterne: Se, HERREN har kaldet Bezal'el, en Søn af Hurs Søn Uri, af Judas Stamme</span> <span class="verse"><a name="31">31</a>og fyldt ham med Guds Ånd, med Kunstsnilde, Kløgt og Indsigt i alskens Arbejde</span> <span class="verse"><a name="32">32</a>til at udtænke Kunstværker og til at arbejde i Guld, Sølv og Kobber</span> <span class="verse"><a name="33">33</a>og med Udskæring af Sten til Indfatning og med Træskærerarbejde, kort sagt til at udføre alskens Kunstarbejde.</span> <span class="verse"><a name="34">34</a>Og tillige har han givet både ham og Oholiab, Ahisamaks Søn, af Dans Stamme Gaver til at lære fra sig.</span> <span class="verse"><a name="35">35</a>Han har fyldt dem med Kunstsnilde til at udføre alskens Udskæringsarbejde, Kunstvævning, broget Vævning af violet og rødt Purpurgarn, karmoisinrødt Garn og Byssus og almindelig Vævning, så de kan udføre alt Slags Arbejde og udtænke Kunstværker.</span> </p></div</div></div></body></html>