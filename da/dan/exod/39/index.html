<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 39</strong></div><p><span class="verse"><a name="1">1</a>Af det violette og røde Purpurgarn og det karmoisinrøde Garn tilvirkede de Pragtklæderne til Tjenesten i Helligdommen; og de tilvirkede Arons hellige Klæder, således som HERREN havde pålagt Moses.</span> <span class="verse"><a name="2">2</a>De tilvirkede Efoden af Guldtråd, violet og rødt Purpurgarn, karmoisinrødt Garn og tvundet Byssus,</span> <span class="verse"><a name="3">3</a>idet de udhamrede Guldet i Plader og skar Pladerne ud i Tråde til at væve ind i det violette og røde Purpurgarn, det karmoisinrøde Garn og det tvundne Byssus ved Kunstvævning.</span> <span class="verse"><a name="4">4</a>Derpå forsynede de den med Skulderstykker til at hæfte på; den blev hæftet sammen ved begge Hjørner.</span> <span class="verse"><a name="5">5</a>Og dens Bælte, som brugtes, når den skulde tages på, var i eet med den og af samme Arbejde, af Guldtråd, violet og rødt Purpurgarn, karmoisinrødt Garn og tvundet Byssus, således som HERREN havde pålagt Moses.</span> <span class="verse"><a name="6">6</a>Derpå tilvirkede de Sjohamstenene, indfattede i Guldfletværk og graverede som Signeter med Israels Sønners Navne;</span> <span class="verse"><a name="7">7</a>og de fæstede dem på Efodens Skulderstykker, for at Stenene kunde bringe Israels Børn i Minde, således som HERREN havde pålagt Moses.</span> <span class="verse"><a name="8">8</a>Derpå tilvirkede de Brystskjoldet i Kunstvævning på samme Måde som Efoden, af Guldtråd, violet og rødt Purpurgarn, karmoisinrødt Garn og tvundet Byssus;</span> <span class="verse"><a name="9">9</a>det var firkantet, og de lagde Brystskjoldet dobbelt; det var et Spand langt og et Spand bredt, lagt dobbelt.</span> <span class="verse"><a name="10">10</a>De udstyrede det med fire Rækker Sten: Karneol, Topas og Smaragd i den første Række,</span> <span class="verse"><a name="11">11</a>Rubin, Safir og Jaspis i den anden,</span> <span class="verse"><a name="12">12</a>Hyacint, Agat og Ametyst i den tredje,</span> <span class="verse"><a name="13">13</a>Krysolit, Sjoham og Onyks i den fjerde, omgivne med Guldfletværk i deres Indfatninger.</span> <span class="verse"><a name="14">14</a>Der var tolv Sten, svarende til Israels Sønners Navne, en for hvert Navn; det var graveret Arbejde som Signeter, således at hver Sten bar Navnet på en af de tolv Stammer.</span> <span class="verse"><a name="15">15</a>Til Brystskjoldet lavede de snoede Kæder af purt Guld, snoet Arbejde, som når man snor Reb.</span> <span class="verse"><a name="16">16</a>Derpå lavede de to Guldfletværker og to Guldringe og satte disse to Ringe på Brystskjoldets øverste Hjørner,</span> <span class="verse"><a name="17">17</a>og de to Guldsnore knyttede de i de to Ringe på Brystskjoldets Hjørner;</span> <span class="verse"><a name="18">18</a>Snorenes anden Ende anbragte de i de to Fletværker og fæstede dem på Forsiden af Efodens Skulderstykker.</span> <span class="verse"><a name="19">19</a>Og d lavede to andre Guldringe og satte dem på Brystskjoldets to andre Hjørner på den indre Rand, der vendte mod Efoden.</span> <span class="verse"><a name="20">20</a>Og de lavede endnu to Guldringe og fæstede dem på Efodens to Skulderstykker forneden på Forsiden, hvor den var hæftet sammen med Skulderstykkerne, oven over Efodens Bælte;</span> <span class="verse"><a name="21">21</a>og de bandt med Ringene Brystskjoldet fast til Efodens Ringe ved Hjælp af en violet Purpursnor, så at det kom til at sidde oven over Efodens Bælte og ikke kunde løsne sig fra Efoden, som HERREN havde pålagt Moses.</span> <span class="verse"><a name="22">22</a>Derpå tilvirkede de Kåben, som hører til Efoden, i vævet Arbejde, helt og holdent af violet Purpur.</span> <span class="verse"><a name="23">23</a>Midt på havde Kåben en Halsåbning ligesom Halsåbningen på en Panserskjorte, omgivet af en Linning, for at den ikke skulde rives itu,</span> <span class="verse"><a name="24">24</a>og langs Kåbens nederste Kant syede de Granatæbler af violet og rødt Purpurgarn, karmoisinrødt Garn og tvundet Byssus,</span> <span class="verse"><a name="25">25</a>og de lavede Bjælder af purt Guld, som de anbragte mellem Granatæblerne langs Kåbens nederste Kant hele Vejen rundt, mellem Granatæblerne,</span> <span class="verse"><a name="26">26</a>så at Bjælder og Granatæbler skiftede hele Vejen rundt langs Kåbens nederste Kant, til at bære ved Tjenesten, som HERREN havde pålagt Moses.</span> <span class="verse"><a name="27">27</a>Derpå tilvirkede de Kjortlerne til Aron og hans Sønner af Byssus i vævet Arbejde,</span> <span class="verse"><a name="28">28</a>Hovedklædet af Byssus, Embedshuerne af Byssus, Linnedbenklæderne af tvundet Byssus,</span> <span class="verse"><a name="29">29</a>og Bæltet af tvundet Byssus, violet og rødt Purpurgarn og karmoisinrødt Garn i broget Vævning, som HERREN havde pålagt Moses.</span> <span class="verse"><a name="30">30</a>Derpå lavede de Pandepladen, det hellige Diadem, af purt Guld og forsynede den med en Indskrift i graveret Arbejde som ved Signeter: "Helliget HERREN."</span> <span class="verse"><a name="31">31</a>Og de fæstede en violet Purpursnor på den til at binde den fast med oven på Hovedklædet, som HERREN havde pålagt Moses.</span> <span class="verse"><a name="32">32</a>Således fuldførtes alt Arbejdet ved Åbenbaringsteltets Bolig; og Israeliterne gjorde ganske som HERREN havde pålagt Moses; således gjorde de.</span> <span class="verse"><a name="33">33</a>Derpå bragte de Boligen til Moses, Teltdækket med alt dets Tilbehør, Knagerne, Brædderne, Tværstængerne, Pillerne og Fodstykkerne,</span> <span class="verse"><a name="34">34</a>Dækket af rødfarvede Væderskind og Dækket af Tahasjskind, det indre Forhæng,</span> <span class="verse"><a name="35">35</a>Vidnesbyrdets Ark med Bærestængerne, Sonedækket,</span> <span class="verse"><a name="36">36</a>Bordet med alt dets Tilbehør, Skuebrødene,</span> <span class="verse"><a name="37">37</a>Lysestagen af purt Guld med Lamperne, der skulde sættes på den, og alt dens Tilbehør, Olien til Lysestagen,</span> <span class="verse"><a name="38">38</a>Guldalteret, Salveolien, den vellugtende Røgelse, Forhænget til Teltets Indgang,</span> <span class="verse"><a name="39">39</a>Kobberalteret med Kobbergitteret, Bærestængerne og alt dets Tilbehør, Vandkummen og Fodstykket,</span> <span class="verse"><a name="40">40</a>Omhængene til Forgården, Pillerne og Fodstykkerne, Forhænget til Forgårdens Indgang, Rebene og Teltpælene, alt Tilbehør til Tjenesten i Åbenbaringsteltets Bolig,</span> <span class="verse"><a name="41">41</a>Pragtklæderne til Tjenesten i Helligdommen, de hellige Klæder til Præsten Aron og hans Sønners Klæder til Præstetjenesten.</span> <span class="verse"><a name="42">42</a>Nøjagtigt som HERREN havde pålagt Moses, udførte Israeliterne hele Arbejdet.</span> <span class="verse"><a name="43">43</a>Da så Moses hele Arbejdet efter, og se, de havde udført det, som HERREN havde sagt; således havde de utdført det. Og Moses velsignede dem.</span> </p></div</div></div></body></html>