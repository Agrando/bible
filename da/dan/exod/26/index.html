<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 26</strong></div><p><span class="verse"><a name="1">1</a>Boligen skal du lave af ti Tæpper af tvundet Byssus, violet og rødt Purpurgarn og karmoisinrødt Garn med Keruber på i Kunstvævning.</span> <span class="verse"><a name="2">2</a>Hvert Tæppe skal være otte og tyve Alen langt og fire Alen bredt; alle Tæpperne skal have samme Mål.</span> <span class="verse"><a name="3">3</a>Tæpperne skal sys sammen, fem og fem.</span> <span class="verse"><a name="4">4</a>I Kanten af det ene Tæppe, det yderste i det ene sammensyede Stykke, skal du sætte Løkker af violet Purpurgarn, og ligeledes skal du sætte Løkker i Kanten af det yderste Tæppe i det andet sammensyede Stykke;</span> <span class="verse"><a name="5">5</a>du skal sætte halvtredsindstyve Løkker på det ene Tæppe og halvtredsindstyve Løkker i Kanten af det tilsvarende Tæppe i det andet sammensyede Stykke, Løkke lige over for Løkke.</span> <span class="verse"><a name="6">6</a>Og du skal lave halvtredsindstyve Guldkroge til at forbinde Tæpperne med hinanden, så at Boligen udgør et Hele.</span> <span class="verse"><a name="7">7</a>Fremdeles skal du lave Tæpper af Gedehår til et Teltdække uden om Boligen, og her skal du lave elleve Tæpper,</span> <span class="verse"><a name="8">8</a>hvert Tæppe skal skal være tredive Alen langt og fire Alen bredt; alle Tæpperne skal have samme Mål.</span> <span class="verse"><a name="9">9</a>Og du skal sy de fem af Tæpperne sammen for sig og de seks for sig; det sjette Tæppe, det, der kommer til at ligge over Teltets Forside, skal du lægge dobbelt.</span> <span class="verse"><a name="10">10</a>Og du skal sætte halvtredsindstyve Løkker i Kanten af det yderste Tæppe i det ene sammensyede Stykke og halvtredsindstyve Løkker i Kanten af det tilsvarende Tæppe i det andet sammensyede Stykke.</span> <span class="verse"><a name="11">11</a>Og du skal lave halvtredsindstyve Kobberkroge og stikke dem i Løkkerne og sammenføje Teltdækket, så de udgør et Hele.</span> <span class="verse"><a name="12">12</a>Men hvad angår det overskydende af Teltdækkets Tæpper, skal Halvdelen deraf hænge ned over Boligens Bagside,</span> <span class="verse"><a name="13">13</a>og den overskydende Alen på begge Sider af Telttæppernes Længder skal hænge ned over begge Boligens Sider for at dække den.</span> <span class="verse"><a name="14">14</a>Fremdeles skal du lave et Dække over Teltdækket af rødfarvede Væderskind og derover endnu et Dække af Tahasjskind.</span> <span class="verse"><a name="15">15</a>Fremdeles skal du lave Brædderne til Boligen af Akacietræ til at stå op,</span> <span class="verse"><a name="16">16</a>hvert Bræt ti Alen højt og halvanden Alen bredt.</span> <span class="verse"><a name="17">17</a>På hvert Bræt skal der være to indbyrdes forbundne Tapper; således skal du indrette det ved alle Boligens Brædder.</span> <span class="verse"><a name="18">18</a>Af Brædderne, som du skal lave til Boligen, skal tyve være til Sydsiden,</span> <span class="verse"><a name="19">19</a>og til de tyve Brædder skal du lave fyrretyve Fodstykker af Sølv, to Fodstykker til de to Tapper på hvert Bræt.</span> <span class="verse"><a name="20">20</a>Andre tyve Brædder skal laves til Boligens anden Side, som vender mod Nord,</span> <span class="verse"><a name="21">21</a>med fyrretyve Fodstykker af Sølv, to Fodstykker til hvert Bræt.</span> <span class="verse"><a name="22">22</a>Og til Bagsiden, der vendet mod Vest, skal du lave seks Brædder.</span> <span class="verse"><a name="23">23</a>Til Boligens Baghjørner skal du lave to Brædder,</span> <span class="verse"><a name="24">24</a>som skal bestå af to Stykker forneden og ligeledes af to Stykker foroven, indtil den første Ring; således skal de begge indrettes for at danne de to Hjørner.</span> <span class="verse"><a name="25">25</a>Altså bliver der til Bagsiden otte Brædder med tilhørende seksten Fodstykker af Sølv, to til hvert Bræt.</span> <span class="verse"><a name="26">26</a>Og du skal lave Tværstænger af Alkacietræ, fem til de Brædder, der danner Boligens ene Side,</span> <span class="verse"><a name="27">27</a>fem til de Brædder, der danner Boligens anden Side, og fem til de Brædder, der danner Boligens Bagside mod Vest;</span> <span class="verse"><a name="28">28</a>den mellemste Tværstang midt på Brædderne skal nå fra den ene Ende af Væggen til den anden.</span> <span class="verse"><a name="29">29</a>Du skal overtrække Brædderne med Guld, og deres Ringe, som Tværstængerne skal stikkes i, skal du lave af Guld, og Tværstængerne skal du overtrække med Guld.</span> <span class="verse"><a name="30">30</a>Og du skal rejse Boligen på den Måde, som vises dig på Bjerget.</span> <span class="verse"><a name="31">31</a>fremdeles skal du lave et Forhæng af violet og rødt Purpurgarn, karmoisinrødt Garn og tvundet Byssus; det skal laves i Kunstvævning med Keruber på.</span> <span class="verse"><a name="32">32</a>Du skal hænge det på fire Piller af Akacietræ, overtrukne med Guld og med Knager af Guld, på fire Fodstykker af Sølv;</span> <span class="verse"><a name="33">33</a>og du skal hænge Forhænget under Krogene og bringe Vidnesbyrdets Ark ind i Rummet bag ved Forhænget, og Forhænget skal danne eder en Skillevæg mellem det Hellige og det Allerhelligste.</span> <span class="verse"><a name="34">34</a>Og Sonedækket skal du lægge over Vidnesbyrdets Ark i det Allerhelligste.</span> <span class="verse"><a name="35">35</a>Men Bordet skal du stille uden for Forhænget, og Lysestagen over for Bordet ved Boligens søndre Væg; Bordet skal du altså stille ved den nordre Væg.</span> <span class="verse"><a name="36">36</a>Fremdeles skal du lave et Forhæng til Teltets indgang af violet og rødt Purpurgarn, karmoisinrødt Garn og tvundet Byssus i broget Vævning;</span> <span class="verse"><a name="37">37</a>og til Forhænget skal du lave fem Piller af Akacietræ, som du skal overtrække med Guld, med Knager af Guld, og du skal støbe fem Fodstykker dertil af Kobber.</span> </p></div</div></div></body></html>