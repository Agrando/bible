<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 21</strong></div><p><span class="verse"><a name="1">1</a>De Lovbud, du skal forelægge dem, er følgende:</span> <span class="verse"><a name="2">2</a>Når du køber dig en hebræisk Træl, skal han trælle i seks År, men i det syvende skal han frigives uden Vederlag.</span> <span class="verse"><a name="3">3</a>Er han ugift, når han kommer til dig, skal han frigives alene; er han gift, skal hans Hustru frigives sammen med ham.</span> <span class="verse"><a name="4">4</a>Hvis hans Herre giver ham en Hustru og hun føder ham Sønner eller Døtre, da skal Hustruen og hendes Børn tilhøre hendes Herre, og Trællen frigives alene.</span> <span class="verse"><a name="5">5</a>Hvis han imidlertid erklærer: "Jeg har fået Kærlighed til min Herre, min Hustru og mine Børn, jeg vil ikke have min Frihed!"</span> <span class="verse"><a name="6">6</a>da skal hans Herre føre ham hen til Gud og stille ham op ad Døren eller Dørstolpen, og hans Herre skal gennembore hans Øre med en Syl, og så skal han være hans Træl for Livstid.</span> <span class="verse"><a name="7">7</a>Når en Mand sælger sin Datter som Trælkvinde, skal hun ikke frigives som Trællene.</span> <span class="verse"><a name="8">8</a>Dersom hun pådrager sig sin Herres Mishag, efter at han har haft Omgang med hende, skal han tillade, at hun købes fri; han har ikke Lov at sælge hende til fremmede Folk, når han har gjort Uret imod hende;</span> <span class="verse"><a name="9">9</a>hvis han derimod bestemmer, at hun skal være hans Søns Hustru, skal han behandle hende, som det tilkommer Døtre.</span> <span class="verse"><a name="10">10</a>Hvis han tager sig en anden, har han ikke Lov at forholde den første den Kødspise, Klædning og ægteskabelige Ret, der tilkommer hende.</span> <span class="verse"><a name="11">11</a>Forholder han hende nogen af disse tre Ting, skal hun frigives uden Vederlag og Betaling.</span> <span class="verse"><a name="12">12</a>Den, der slår en Mand ihjel, skal lide Døden.</span> <span class="verse"><a name="13">13</a>Gør han det imidlertid ikke med Forsæt, men styres hans Hånd af Gud, vil jeg anvise dig et Sted, hvor han kan ty hen.</span> <span class="verse"><a name="14">14</a>Når derimod en handler med Overlæg, så han med List slår sin Næste ihjel, da skal du rive ham bort fra mit Alter, for at han kan lide Døden.</span> <span class="verse"><a name="15">15</a>Den, der slår sin Fader eller Moder, skal lide Døden.</span> <span class="verse"><a name="16">16</a>Den, der stjæler et Menneske, skal lide Døden, hvad enten han har solgt det, eller det endnu findes hos ham.</span> <span class="verse"><a name="17">17</a>Den, der forbander sin Fader eller Moder, skal lide Døden.</span> <span class="verse"><a name="18">18</a>Når der opstår Strid mellem Mænd, og den ene slår den anden med en Sten eller med Næven, så at han vel ikke dør deraf, men dog må holde Sengen,</span> <span class="verse"><a name="19">19</a>så skal Gerningsmanden være sagesløs, hvis han kan stå op og gå ud støttet til sin Stok; kun skal han godtgøre ham hans Tidsspilde og sørge for hans Helbredelse.</span> <span class="verse"><a name="20">20</a>Når en Mand slår sin Træl eller Trælkvinde med sin Stok, så de dør på Stedet, skal han straffes derfor;</span> <span class="verse"><a name="21">21</a>men hvis de bliver i Live en Dag eller to, skal han ikke straffes; det er jo hans egne Penge.</span> <span class="verse"><a name="22">22</a>Når Mænd kommer i Slagsmål og støder til en frugtsommelig Kvinde, så hun nedkommer i Utide, men der ellers ingen Ulykke sker, da skal han bøde, hvad Kvindens Mand pålægger ham, og give Erstatning for det dødfødte Barn.</span> <span class="verse"><a name="23">23</a>Men hvis der sker en Ulykke, skal du bøde Liv for Liv,</span> <span class="verse"><a name="24">24</a>Øje for Øje, Tand for Tand, Hånd for Hånd, Fod for Fod,</span> <span class="verse"><a name="25">25</a>Brandsår for Brandsår, Sår for Sår, Skramme for Skramme.</span> <span class="verse"><a name="26">26</a>Når en Mand slår sin Træl eller sin Trælkvinde i Øjet og ødelægger det, skal han give dem fri til Erstatning for Øjet;</span> <span class="verse"><a name="27">27</a>og hvis han slår en Tand ud på sin Træl eller Trælkvinde, skal han give dem fri til Erstatning for Tanden.</span> <span class="verse"><a name="28">28</a>Når en Okse stanger en Mand eller Kvinde ihjel, skal Oksen stenes, og dens Kød må ikke spises, men Ejeren er sagesløs;</span> <span class="verse"><a name="29">29</a>men hvis Oksen allerede tidligere har villet stange, og dens Ejer er advaret, men alligevel ikke passer på den, og den så dræber en Mand eller Kvinde, da skal Oksen stenes, og dens Ejer skal også lide Døden;</span> <span class="verse"><a name="30">30</a>men hvis der pålægges ham Sonepenge, skal han betale så stor en Løsesum for sit Liv, som der kræves af ham.</span> <span class="verse"><a name="31">31</a>Også hvis den stanger en Dreng eller en Pige, skal han behandles efter samme Lovbud.</span> <span class="verse"><a name="32">32</a>Men hvis Oksen stanger en Træl eller Trælkvinde, skal han betale deres Herre tredive Sekel Sølv, og Oksen skal stenes.</span> <span class="verse"><a name="33">33</a>Når en Mand tager Dækket af en Cisterne eller graver en Cisterne uden at dække den til, og en Okse eller et Æsel så falder deri,</span> <span class="verse"><a name="34">34</a>da skal Brøndens Ejer erstatte det; han skal give Dyrets Ejer Erstatning i Penge, men det døde Dyr skal tilfalde ham,</span> <span class="verse"><a name="35">35</a>Når en Mands Okse stanger en andens Okse ihjel, skal de sælge den levende Okse og dele Pengene, og ligeledes skal de dele det døde dyr.</span> <span class="verse"><a name="36">36</a>Men hvis det er vitterligt, at Oksen tidligere har villet stange, og dens Ejer ikke har passet på den, da skal han erstatte Okse med Okse, men det døde Dyr skal tilfalde ham.</span> </p></div</div></div></body></html>