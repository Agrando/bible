<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 30</strong></div><p><span class="verse"><a name="1">1</a>Fremdeles skal du lave et Alter til at brænde Røgelse på: af Akacietræ skal du lave det,</span> <span class="verse"><a name="2">2</a>en Alen langt og en Alen bredt, firkantet skal det være, og to Alen højt, og dets Horn skal være i eet med det.</span> <span class="verse"><a name="3">3</a>Du skal overtrække det med purt Guld, både Pladen og Siderne hele Vejen rundt og Hornene, og sætte en Guldkrans rundt om;</span> <span class="verse"><a name="4">4</a>og du skal sætte to Guldringe under Kransen på begge Sider, på begge Sidestykkerne skal du sætte dem til at stikke Bærestænger i, for at det kan bæres med dem;</span> <span class="verse"><a name="5">5</a>og Bærestængerne skal du lave af Akacietræ og overtrække med Guld.</span> <span class="verse"><a name="6">6</a>Derpå skal du opstille det foran Forhænget, der hænger foran Vidnesbyrdets Ark, foran Sonedækket oven over Vidnesbyrdet der, hvor jeg vil åbenbare mig for dig.</span> <span class="verse"><a name="7">7</a>På det skal Aron brænde vellugtende Røgelse; hver Morgen, når han gør Lamperne i Stand, skal han antænde den.</span> <span class="verse"><a name="8">8</a>Og når Aron sætter Lamperne på Lysestagen ved Aftenstid, skal han ligeledes antænde den; det skal være et stadigt Røgelseoffer for HERRENs Åsyn fra Slægt til Slægt.</span> <span class="verse"><a name="9">9</a>I må ikke ofre et lovstridigt Røgelseoffer derpå, ej heller Brændofre eller Afgrødeofre, lige så lidt som I må udgyde Drikofre derpå.</span> <span class="verse"><a name="10">10</a>Men een Gang om Året skal Aron skaffe Soning på dels Horn; med noget af Forsoningssyndofferets Blod skal han een Gang om Året skaffe Soning på det, Slægt efter Slægt. Det er højhelligt for HERREN.</span> <span class="verse"><a name="11">11</a>HERREN talede fremdeles til Moses og sagde:</span> <span class="verse"><a name="12">12</a>Når du holder Mandtal over Israeliterne, skal enhver, som mønstres, ved Mønstringen give HERREN Sonepenge for sit Liv, at ingen Ulykke skal ramme dem i Anledning af Mønstringen.</span> <span class="verse"><a name="13">13</a>Enhver, der må underkaste sig Mønstringen, skal udrede en halv Sekel i hellig Mønt, tyve Gera på en Sekel, en halv Sekel som Offerydelse til HERREN.</span> <span class="verse"><a name="14">14</a>Enhver, der må underkaste sig Mønstringen, fra Tyveårsalderen og opefter, skal udrede HERRENs Offerydelse.</span> <span class="verse"><a name="15">15</a>hen rige må ikke give mere, den fattige ikke mindre end en halv Sekel, når de bringer HERRENs Offerydelse til Soning for deres Sjæle.</span> <span class="verse"><a name="16">16</a>Og du skal tage Sonepengene af Israeliterne og bruge dem til Tjenesten ved Åbenbaringsteltet. og de skal tjene til at bringe Israeliterne i Minde for HERRENs Åsyn, til Soning for eders Sjæle.</span> <span class="verse"><a name="17">17</a>HERREN talede fremdeles til Moses og sagde:</span> <span class="verse"><a name="18">18</a>Du skal lave en Vandkumme med Fodstykke af Kobber til at tvætte sig i op opstille den mellem Åbenbaringsteltet og Alteret og hælde Vand i den,</span> <span class="verse"><a name="19">19</a>for at Aron og hans Sønner kan tvætte deres Hænder og Fødder deri.</span> <span class="verse"><a name="20">20</a>Når de går ind i Åbenbaringsteltet, skal de tvætte sig med Vand for ikke at dø; ligeledes når de træder hen til Alteret for at gøre Tjeneste og brænde Ildofre for HERREN.</span> <span class="verse"><a name="21">21</a>De skal tvætte deres Hænder og Fødder for ikke at dø. Det skal være en evig Anordning for ham og hans Afkom fra Slægt til Slægt.</span> <span class="verse"><a name="22">22</a>HERREN talede fremdeles til Moses og sagde:</span> <span class="verse"><a name="23">23</a>Du skal tage dig vellugtende Stoffer af den bedste Slags, 500 Sekel ædel Myrra, halvt så meget. 25O Sekel, vellugtende Kanelbark, 25O Sekel vellugtende Kalmus</span> <span class="verse"><a name="24">24</a>og 500 Sekel Kassia, efter hellig Vægt, og en Hin Olivenolie.</span> <span class="verse"><a name="25">25</a>Deraf skal du tilberede en hellig Salveolie, en krydret Blanding, som Salveblanderne laver den; en hellig Salveolie skal det være.</span> <span class="verse"><a name="26">26</a>Med den skal du salve Åbenbaringsteltet, Vidnesbyrdets Ark,</span> <span class="verse"><a name="27">27</a>Bordet med alt dets Tilbehør, Lysestagen med dens Tilbehør, Røgelsealteret,</span> <span class="verse"><a name="28">28</a>Brændofferalteret med alt dets Tilbehør og Vandkummen med dens Fodstykke,</span> <span class="verse"><a name="29">29</a>Således skal du hellige dem, så de bliver højhellige. Enhver, der kommer i Berøring med dem, bliver hellig" .</span> <span class="verse"><a name="30">30</a>Ligeledes skal du salve Aron og hans Sønner og hellige dem til at gøre Præstetjeneste for mig.</span> <span class="verse"><a name="31">31</a>Men til Israeliterne skal du sige således: Dette skal være mig en hellig Salveolie fra Slægt til Slægt.</span> <span class="verse"><a name="32">32</a>Den må ikke udgydes på noget Menneskes Legeme, og i denne Blanding må I ikke tilberede lignende Salve til eget Brug, hellig er den, og hellig skal den være eder.</span> <span class="verse"><a name="33">33</a>Den, der tilbereder lignende Salve eller anvender den på en Lægmand, skal udryddes af sin Slægt.</span> <span class="verse"><a name="34">34</a>HERREN talede fremdeles til Moses og sagde: Tag dig Røgelseoffer, Stakte, Onyksmusling, Galbanum og ren Virak, lige meget af hvert,</span> <span class="verse"><a name="35">35</a>og tilbered deraf en krydret Røgelse, som Salveblanderne laver den, saltet, ren, til hellig Brug.</span> <span class="verse"><a name="36">36</a>Deraf skal du støde en Del til Pulver, og noget deraf skal du lægge foran Vidnesbyrdet i Åbenbaringsteltet, hvor jeg vil åbenbare mig for dig. Det skal være eder højhelligt.</span> <span class="verse"><a name="37">37</a>Den Røgelse, du tilbereder i denne Blanding, må I ikke tilberede til eget Brug. Hellig skal den være dig for HERREN.</span> <span class="verse"><a name="38">38</a>Den, der tilbereder lignende Røgelse for at nyde dens Duft, skal udryddes af sin Slægt.</span> </p></div</div></div></body></html>