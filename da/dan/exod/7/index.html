<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/exod/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/exod">Exodus</a> &gt <strong>Chapter 7</strong></div><p><span class="verse"><a name="1">1</a>Da sagde HERREN til Moses: "Se, jeg gør dig til Gud for Farao, men din Broder Aron skal være din Profet.</span> <span class="verse"><a name="2">2</a>Du skal sige til ham alt, hvad jeg pålægger dig, men din Broder Aron skal sige det til Farao, for at han skal lade Israeliterne rejse ud af sit Land.</span> <span class="verse"><a name="3">3</a>Men jeg vil forhærde Faraos Hjerte og derefter gøre mange Tegn og Undere i Ægypten.</span> <span class="verse"><a name="4">4</a>Farao skal ikke høre på eder, men jeg vil lægge min Hånd på Ægypten og føre mine Hærskarer, mit Folk Israeliterne, ud af Ægypten med vældige Straffedomme;</span> <span class="verse"><a name="5">5</a>og når jeg udrækker min Hånd mod Ægypten og fører Israeliterne ud derfra, skal Ægypterne kende, at jeg er HERREN."</span> <span class="verse"><a name="6">6</a>Da gjorde Moses og Aron, som HERREN pålagde dem.</span> <span class="verse"><a name="7">7</a>Moses var firsindstyve og Aron tre og firsindstyve År gammel, da de talte til Farao.</span> <span class="verse"><a name="8">8</a>Og HERREN talede til Moses og Aron og sagde:</span> <span class="verse"><a name="9">9</a>"Når Farao kræver et Under af eder, sig så til Aron: Tag din Stav og kast den ned foran Farao, så skal den blive til en Slange!"</span> <span class="verse"><a name="10">10</a>Da gik Moses og Aron til Farao og gjorde, som HERREN bød; og da Aron kastede sin Stav foran Farao og hans Tjenere, blev den til en Slange.</span> <span class="verse"><a name="11">11</a>Men Farao lod som Modtræk Vismændene og Besværgerne kalde, og de, Ægyptens Koglere, gjorde også det samme ved Hjælp af deres hemmelige Kunster;</span> <span class="verse"><a name="12">12</a>de kastede hver sin Stav, og Stavene blev til Slanger, men Arons Stav opslugte deres Stave.</span> <span class="verse"><a name="13">13</a>Men Faraos Hjerte blev forhærdet, og han hørte ikke på dem, således som HERREN havde sagt.</span> <span class="verse"><a name="14">14</a>HERREN sagde nu til Moses: "Faraos Hjerte er forstokket, han vægrer sig ved at lade Folket rejse.</span> <span class="verse"><a name="15">15</a>Gå derfor i Morgen tidlig til Farao, når han begiver sig ned til Vandet, og træd frem for ham ved Nilens Bred og tag Staven, der forvandledes til en Slange, i Hånden</span> <span class="verse"><a name="16">16</a>og sig til ham: HERREN, Hebræernes Gud, sendte mig til dig med det Bud: Lad mit Folk rejse, at det kan dyrke mig i Ørkenen! Men hidtil har du ikke adlydt.</span> <span class="verse"><a name="17">17</a>Så siger HERREN: Deraf skal du kende, at jeg er HERREN: Se, jeg slår Vandet i Nilen med Staven, som jeg holder i min Hånd, og det skal forvandles til Blod,</span> <span class="verse"><a name="18">18</a>Fiskene i Nilen skal dø, og Nilen skal stinke, og Ægypterne skal væmmes ved at drikke Vand fra Nilen."</span> <span class="verse"><a name="19">19</a>Og HERREN sagde til Moses: "Sig til Aron: Tag din Stav og ræk din Hånd ud over Ægypternes Vande, deres Floder, Kanaler, Damme og alle Vandsamlinger, så skal Vandet blive til Blod, og der skal være Blod i hele Ægypten, både i Trækar og Stenkar."</span> <span class="verse"><a name="20">20</a>Og Moses og Aron gjorde, som HERREN bød; Moses løftede Staven og slog Vandet i Nilen for Øjnene af Farao og hans Tjenere, og alt Vandet i Nilen forvandledes til Blod;</span> <span class="verse"><a name="21">21</a>Fiskene i Nilen døde, og Nilen stank, så Ægypterne ikke kunde drikke Vand fra Nilen, og der var Blod i hele Ægypten.</span> <span class="verse"><a name="22">22</a>Men de Ægyptiske Koglere gjorde det samme ved Hjælp af deres hemmelige Kunster, og Faraos Hjerte blev forhærdet, så han ikke hørte på dem, således som HERREN havde sagt.</span> <span class="verse"><a name="23">23</a>Da vendte Farao sig bort og gik hjem, og heller ikke dette lagde han sig på Sinde.</span> <span class="verse"><a name="24">24</a>Men alle Ægypterne gravede i Omegnen af Nilen efter Drikkevand, thi de kunde ikke drikke Nilvandet.</span> <span class="verse"><a name="25">25</a>Og således gik der syv Dage, efter at HERREN havde slået Nilen.</span> </p></div</div></div></body></html>