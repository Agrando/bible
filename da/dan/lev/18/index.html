<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/lev/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/lev">Leviticus</a> &gt <strong>Chapter 18</strong></div><p><span class="verse"><a name="1">1</a>HERREN talede fremdeles til Moses og sagde:</span> <span class="verse"><a name="2">2</a>Tal til Israeliterne og sig til dem: Jeg er HERREN eders Gud!</span> <span class="verse"><a name="3">3</a>Som de handler i Ægypten, hvor I opholdt eder, må I ikke handle, og som de handler i Kana'ans Land, hvor jeg fører eder hen, må I ikke handle; I må ikke vandre efter deres Anordninger.</span> <span class="verse"><a name="4">4</a>Efter mine Lovbud skal I handle. og mine Anordninger skal I holde, så I vandrer efter dem; jeg er HERREN eders Gud!</span> <span class="verse"><a name="5">5</a>I skal holde mine Anordninger og Lovbud; det Menneske, der handler efter dem, skal leve ved dem. Jeg er HERREN!</span> <span class="verse"><a name="6">6</a>Ingen af eder må komme sine kødelige Slægtninge nær, så han blotter deres Blusel. Jeg er HERREN!</span> <span class="verse"><a name="7">7</a>Din Faders og din Moders Blusel må du ikke blotte; hun er din Moder, du må ikke blotte hendes Blusel!</span> <span class="verse"><a name="8">8</a>Din Faders Hustrus Blusel må du ikke blotte, det er din Faders Blusel.</span> <span class="verse"><a name="9">9</a>Din Søsters Blusel, hvad enten hun er din Faders eller din Moders Datter, hvad enten hun er født i eller uden for Hjemmet, hendes Blusel må du ikke blotte.</span> <span class="verse"><a name="10">10</a>Din Sønnedatters eller Datterdatters Blusel må du ikke blotte, det er din egen Blusel.</span> <span class="verse"><a name="11">11</a>En Datter, din Faders Hustru har med din Fader hun er din Søster hendes Blusel må du ikke blotte.</span> <span class="verse"><a name="12">12</a>Din Fasters Blusel må du ikke blotte, hun er din Faders kødelige Slægtning.</span> <span class="verse"><a name="13">13</a>Din Mosters Blusel må du ikke blotte, hun er din Moders kødelige Slægtning.</span> <span class="verse"><a name="14">14</a>Din Farbroders Blusel må du ikke blotte, du må ikke komme hans Hustru nær, hun er din Faster.</span> <span class="verse"><a name="15">15</a>Din Sønnekones Blusel må du ikke blotte, hun er din Søns Hustru, du må ikke blotte hendes Blusel.</span> <span class="verse"><a name="16">16</a>Din Broders Hustrus Blusel må du ikke blotte, det er din Broders Blusel.</span> <span class="verse"><a name="17">17</a>En Kvindes og hendes Datters Blusel må du ikke blotte, heller ikke må du ægte hendes Sønnedatter eller Datterdatter, så at du blotter hendes Blusel; de er hendes kødelige Slægtninge; det er grov Utugt.</span> <span class="verse"><a name="18">18</a>Søster må du ikke tage til Søsters Medhustru, så længe Søsteren lever, så du blotter både den enes og den andens Blusel.</span> <span class="verse"><a name="19">19</a>Du må ikke komme en Kvinde nær under hendes månedlige Urenhed, så du blotter hendes Blusel.</span> <span class="verse"><a name="20">20</a>Med din Næstes Hustru må du ikke have Samleje, så du bliver uren ved hende.</span> <span class="verse"><a name="21">21</a>Dit Afkom må du ikke give hen til at ofres til Molok; du må ikke vanhellige din Guds Navn. Jeg er HERREN!</span> <span class="verse"><a name="22">22</a>Hos en Mand må du ikke ligge, som man ligger hos en Kvinde; det er en Vederstyggelighed.</span> <span class="verse"><a name="23">23</a>Med intet som helst Dyr må du have Omgang, så du bliver uren derved; en Kvinde må ikke stille sig hen for et dyr til kønslig Omgang; det er en Skændsel.</span> <span class="verse"><a name="24">24</a>Gør eder ikke urene med noget sådant, thi med alt sådant har de Folkeslag, jeg driver bort foran eder, gjort sig urene.</span> <span class="verse"><a name="25">25</a>Derved blev Landet urent, og jeg straffede det for dets Brøde, og Landet udspyede sine Indbyggere.</span> <span class="verse"><a name="26">26</a>Hold derfor mine Anordninger og Lovbud og øv ikke nogen af disse Vederstyggeligheder, det gælder både den indfødte og den fremmede, der bor iblandt eder</span> <span class="verse"><a name="27">27</a>thi alle disse Vederstyggeligheder øvede Indbyggerne, som var der før eder, og Landet blev urent</span> <span class="verse"><a name="28">28</a>for at ikke Landet skal udspy eder, når I gør det urent, ligesom det udspyede det Folk, som var der før eder.</span> <span class="verse"><a name="29">29</a>Thi enhver, som øver nogen af alle disse Vederstyggeligheder, de, der øver dem, skal udryddes af deres Folk.</span> <span class="verse"><a name="30">30</a>Så hold mine Forskrifter, så I ikke øver nogen af de vederstyggelige Skikke, som øvedes før eders Tid, at I ikke skal gøre eder urene ved dem. Jeg er HERREN eders Gud!</span> </p></div</div></div></body></html>