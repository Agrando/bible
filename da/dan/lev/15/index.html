<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/lev/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/lev">Leviticus</a> &gt <strong>Chapter 15</strong></div><p><span class="verse"><a name="1">1</a>HERREN talede fremdeles til Moses og Aron og sagde:</span> <span class="verse"><a name="2">2</a>Tal til Israeliterne og sig til dem: Når en Mand får Flåd fra sin Blusel, da er dette hans Flåd urent.</span> <span class="verse"><a name="3">3</a>Og således skal man forholde sig med den ved hans Flåd opståede Urenhed: Hvad enten hans Blusel flyder eller holder sit Flåd tilbage, er der Urenhed hos ham.</span> <span class="verse"><a name="4">4</a>Ethvert Leje, som den, der lider af Flåd, ligger på, skal være urent, og ethvert Sæde, han sidder på, skal være urent.</span> <span class="verse"><a name="5">5</a>Den der rører ved hans Leje, skal tvætte sine Klæder og bade sig i Vand og være uren til Aften;</span> <span class="verse"><a name="6">6</a>den, der sidder på et Sæde, som den, der lider af Flåd, har siddet på, skal tvætte sine Klæder og bade sig i Vand og være uren til Aften;</span> <span class="verse"><a name="7">7</a>den, der rører ved en. der lider af Flåd, skal tvætte sine Klæder og bade sig i Vand og være uren til Aften.</span> <span class="verse"><a name="8">8</a>Hvis den, der lider af Flåd, spytter på en, som er uren, skal denne tvætte sine Klæder og bade sig i Vand og være uren til Aften.</span> <span class="verse"><a name="9">9</a>Ethvert Befordringsmiddel, som bruges af den, der lider af Flåd, skal være urent.</span> <span class="verse"><a name="10">10</a>Den, der rører ved noget, han har ligget eller siddet på, skal være uren til Aften; den, der bærer noget sådant, skal tvætte sine Klæder og bade sig i Vand og være uren til Aften.</span> <span class="verse"><a name="11">11</a>Enhver, som den, der lider af Flåd, rører ved uden at have skyllet sine Hænder i Vand, skal tvætte sine Klæder og bade sig i Vand og være uren til Aften.</span> <span class="verse"><a name="12">12</a>Lerkar, som den, der lider af Flåd, rører ved, skal slås itu, og alle Trækar skal skylles i Vand.</span> <span class="verse"><a name="13">13</a>Men når den, der lider af Flåd, bliver ren for sit Flåd, skal han tælle syv bage frem, fra den Dag han bliver ren, og så tvætte sine Klæder og bade sit Legeme i rindende Vand; så er han ren.</span> <span class="verse"><a name="14">14</a>Og den ottende dag skal han tage sig to Turtelduer eller Dueunger og komme hen for HERRENs Åsyn ved Åbenbaringsteltets indgang og give Præsten dem.</span> <span class="verse"><a name="15">15</a>Så skal Præsten bringe dem som Offer, den ene som Syndoffer, den anden som Brændoffer, og således skal Præsten skaffe ham Soning for HERRENs Åsyn for hans Flåd.</span> <span class="verse"><a name="16">16</a>Når der går Sæd fra en Mand, skal han bade hele sit Legeme i Vand og være uren til Aften.</span> <span class="verse"><a name="17">17</a>Enhver Klædning og alt Læder, der er kommet Sæd på, skal tvættes i Vand og være urent til Aften.</span> <span class="verse"><a name="18">18</a>Og når en Mand har Samleje med en Kvinde, skal de bade sig i Vand og være urene til Aften.</span> <span class="verse"><a name="19">19</a>Når en Kvinde har Flåd, idet der flyder Blod fra hendes Blusel, da skal hendes Urenhed vare syv Dage. Enhver, der rører ved hende, skal være uren til Aften.</span> <span class="verse"><a name="20">20</a>Alt, hvad hun ligger på under sin månedlige Urenhed, skal være urent, og alt, hvad hun sidder på, skal være urent.</span> <span class="verse"><a name="21">21</a>Enhver, der rører ved hendes Leje, skal tvætte sine Klæder og bade sig i Vand og være uren til Aften;</span> <span class="verse"><a name="22">22</a>og enhver, der rører ved et Sæde, hun har siddet på, skal tvætte sine Klæder og bade sig i Vand og være uren til Aften.</span> <span class="verse"><a name="23">23</a>Og hvis nogen rører ved noget, der har ligget på Lejet eller Sædet, hun har siddet på, skal han være uren til Aften.</span> <span class="verse"><a name="24">24</a>Dersom en Mand ligger ved Siden af hende og hendes Urenhed kommer på ham, skal han være uren i syv Dage, og ethvert Leje, han ligger på, skal være urent.</span> <span class="verse"><a name="25">25</a>Men når en Kvinde har Blodflåd i længere Tid, uden for den Tid hun har sin månedlige Urenhed, eller når Flåddet varer længere end sædvanligt ved hendes månedlige Urenhed, så skal hun, i al den Tid hendes urene Flåd varer, være stillet, som i de Dage hun har sin månedlige Urenhed; hun skal være uren;</span> <span class="verse"><a name="26">26</a>ethvert Leje, hun ligger på, så længe hendes Flåd varer, skal være som hendes Leje under hendes månedlige Urenhed, og et hvert Sæde, hun sidder på, skal være urent som under hendes månedlige Urenhed;</span> <span class="verse"><a name="27">27</a>enhver, der rører derved, bliver uren og skal tvætte sine Klæder og bade sig i Vand og være uren til Aften.</span> <span class="verse"><a name="28">28</a>Men når hun bliver ren for sit Flåd, skal hun tælle syv Dage frem og så være ren.</span> <span class="verse"><a name="29">29</a>På den ottende Dag skal hun tage sig to Turtelduer eller Dueunger og bringe dem til Præsten ved Åbenbaringsteltets Indgang.</span> <span class="verse"><a name="30">30</a>Og Præsten skal ofre den ene som Syndoffer, den anden som Brændoffer, og således skal Præsten skaffe hende Soning for HERRENs Åsyn for hendes Urenheds Flåd.</span> <span class="verse"><a name="31">31</a>I skal advare Israeliterne for deres Urenhed, for at de ikke skal dø i deres Urenhed, når de gør min Bolig, som er i deres Midte, uren.</span> <span class="verse"><a name="32">32</a>Det er Loven om Mænd, der lider af Flåd, og fra hvem der går Sæd, så de bliver urene derved,</span> <span class="verse"><a name="33">33</a>og om Kvinder, der lider af deres månedlige Urenhed, om Mænd og Kvinder, der har Flåd, og om Mænd, der ligger ved Siden af urene Kvinder.</span> </p></div</div></div></body></html>