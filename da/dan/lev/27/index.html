<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/lev/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/lev">Leviticus</a> &gt <strong>Chapter 27</strong></div><p><span class="verse"><a name="1">1</a>HERREN talede fremdeles til Moses og sagde:</span> <span class="verse"><a name="2">2</a>Tal til Israeliterne og sig til dem: Når nogen vil indfri et Løfte til HERREN med et Pengebeløb, et Løfte, der gælder Mennesker,</span> <span class="verse"><a name="3">3</a>så skal Vurderingssummen for Mænd fra det tyvende til det tresindstyvende År være halvtredsindstyve Sekel Sølv efter hellig Vægt;</span> <span class="verse"><a name="4">4</a>men for en Kvinde skal Vurderingssummen være tredive Sekel.</span> <span class="verse"><a name="5">5</a>Fra det femte til det tyvende År skal Vurderingssummen for Mandspersoner være tyve Sekel, for Kvinder ti.</span> <span class="verse"><a name="6">6</a>Fra den første Måned til det femte År skal Vurderingssummen for et Drengebarn være fem Sekel Sølv, for et Pigebarn tre.</span> <span class="verse"><a name="7">7</a>Fra det tresindstyvende År og opefter skal Vurderingssummen være femten Sekel, hvis det er en Mand, men ti, hvis det er en Kvinde.</span> <span class="verse"><a name="8">8</a>Men hvis Vedkommende er for fattig til at udrede Vurderingssummen, skal man stille ham frem for Præsten, og Præsten skal foretage en Vurdering af ham; Præsten skal foretage Vurderingen således, at han tager Hensyn til, hvad den, der har aflagt Løftet evner.</span> <span class="verse"><a name="9">9</a>Hvis det drejer sig om Kvæg. hvoraf man kan bringe HERREN Offergave, så skal alt, hvad man giver HERREN, være helligt;</span> <span class="verse"><a name="10">10</a>man må ikke erstatte eller ombytte det, hverken et bedre med et ringere eller et ringere med et bedre; men hvis man dog ombytter et Dyr med et andet, da skal ikke blot det, men også det, som det ombyttes med, være helligt.</span> <span class="verse"><a name="11">11</a>Men er det et urent Dyr, af den Slags man ikke kan bringe HERREN som Offergave, skal man fremstille Dyret for Præsten,</span> <span class="verse"><a name="12">12</a>og Præsten skal vurdere det, alt efter som det er godt eller dårligt; den Vurderingssum, Præsten fastsætter, skal gælde.</span> <span class="verse"><a name="13">13</a>Men vil man selv indløse det, skal man foruden Vurderingssummen yderligere udrede en Femtedel.</span> <span class="verse"><a name="14">14</a>Når nogen helliger HERREN sit Hus som Helliggave, skal Præsten vurdere det, alt efter som det er godt eller dårligt, og det skal da stå til den Værdi, Præsten fastsætter.</span> <span class="verse"><a name="15">15</a>Men vil den, der har helliget Huset, selv indløse det, skal han betale Vurderingssummen med Tillæg af en Femtedel; så skal det være hans.</span> <span class="verse"><a name="16">16</a>Hvis nogen helliger HERREN noget af sin Arvejord, skal Vurderingssummen rette sig efter Udsæden: en Udsæd på en Homer Byg skal regnes til halvtredsindstyve Sølvsekel.</span> <span class="verse"><a name="17">17</a>Helliger han sin Jord fra Jubelåret af, skal den stå til den fulde Vurderingssum;</span> <span class="verse"><a name="18">18</a>helliger han den derimod i Tiden efter Jubelåret, skal Præsten beregne ham Summen i Forhold til de År, der er tilbage til næste Jubelår, så der sker Fradrag i Vurderingssummen.</span> <span class="verse"><a name="19">19</a>Vil da han, der har helliget Jorden, indløse den, skal han udrede Vurderingssummen med Tillæg af en Femtedel; så går den over i hans Eje.</span> <span class="verse"><a name="20">20</a>Men hvis han ikke indløser Jorden og alligevel sælger den til en anden, kan den ikke mereindløses;</span> <span class="verse"><a name="21">21</a>da skal den, når den i Jubelåret bliver fri, være HERREN helliget på samme Måde som en Mark, der er lagt Band på, og tilfalde Præsten som Ejendom.</span> <span class="verse"><a name="22">22</a>Hvis nogen helliger HERREN Jord, han har købt, og som ikke hører til hans Arvejord,</span> <span class="verse"><a name="23">23</a>skal Præsten udregne ham Vurderingssummen til næste Jubelår, og han skal da straks erlægge Vurderingssummen som Helliggave til HERREN;</span> <span class="verse"><a name="24">24</a>i Jubelåret går Jorden så tilbage til den Mand, han købte den af, hvis Arvejord den var.</span> <span class="verse"><a name="25">25</a>Enhver Vurdering skal ske efter hellig Vægt, tyve Gera på en Sekel.</span> <span class="verse"><a name="26">26</a>Ingen må hellige HERREN noget af det førstefødte af Kvæget, da det som førstefødt allerede tilhører ham. Hvad enten det er et Stykke Hornkvæg eller Småkvæg, tilhører det HERREN.</span> <span class="verse"><a name="27">27</a>Hører det derimod til de urene Dyr, kan man løskøbe det efter Vurderingssummen med Tillæg af en Femtedel; indløses det ikke, skal det sælges for Vurderingssummen.</span> <span class="verse"><a name="28">28</a>Intet, der er lagt Band på, intet af, hvad nogen af sin Ejendom helliger HERREN ved at lægge Band derpå, være sig Mennesker, Kvæg eller Arvejord, må sælges eller indløses; alt, hvad der er lagt Band på, er højhelligt, det tilhører HERREN.</span> <span class="verse"><a name="29">29</a>Intet Menneske, der er lagt Band på, må løskøbes, det skal lide Døden.</span> <span class="verse"><a name="30">30</a>Al Tiende af Landet, både af Landets Sæd og Træernes Frugt, tilhører HERREN, det er helliget HERREN.</span> <span class="verse"><a name="31">31</a>Hvis nogen vil indløse noget af sin Tiende, skal han yderligere udrede en Femtedel.</span> <span class="verse"><a name="32">32</a>Hvad angår al Tiende af Hornkvæg og Småkvæg, alt hvad der går under Staven, da skal hvert tiende dyr være helliget HERREN.</span> <span class="verse"><a name="33">33</a>Der må ikke skelnes imellem gode og dårlige Dyr, og ingen Ombytning må finde Sted; hvis nogen ombytter et Dyr, skal ikke blot det, men også det, som det ombyttes med, være helligt; det må ikke indløses.</span> <span class="verse"><a name="34">34</a>Det er de Bud, HERREN gav Moses til Israeliterne på Sinaj Bjerg.</span> </p></div</div></div></body></html>