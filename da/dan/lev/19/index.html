<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/lev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/lev">Leviticus</a> &gt <strong>Chapter 19</strong></div><p><span class="verse"><a name="1">1</a>HERREN talede fremdeles til Moses og sagde:</span> <span class="verse"><a name="2">2</a>Tal til hele Israeliternes Menighed og sig til dem: I skal være hellige, thi jeg HERREN eders Gud er hellig!</span> <span class="verse"><a name="3">3</a>I skal frygte hver sin Moder og sin Fader, og mine Sabbater skal I holde. Jeg er HERREN eders Gud!</span> <span class="verse"><a name="4">4</a>Vend eder ikke til Afguderne og gør eder ikke støbte Gudebilleder! Jeg er HERREN eders Gud !</span> <span class="verse"><a name="5">5</a>Når I ofrer Takoffer til HERREN, skal I ofre det således, at I kan vinde Guds Velbehag.</span> <span class="verse"><a name="6">6</a>Den Dag, I ofrer det, og Dagen efter må det spises, men hvad der levnes til den tredje Dag, skal opbrændes;</span> <span class="verse"><a name="7">7</a>spises det den tredje Dag, er det at regne for råddent Kød og vinder ikke Guds Velbehag;</span> <span class="verse"><a name="8">8</a>den, der spiser deraf, skal undgælde for sin Brøde, thi han vanhelliger det, som var helliget HERREN, og det Menneske skal udryddes af sin Slægt.</span> <span class="verse"><a name="9">9</a>Når I høster eders Lands Høst, må du ikke høste helt hen til Kanten af din Mark, ej heller må du sanke Efterslætten efter din Høst.</span> <span class="verse"><a name="10">10</a>Heller ikke må du bolde Efterhøst eller sanke de nedfaldne Bær i din Vingård; til den fattige og den fremmede skal du lade det blive tilbage. Jeg er HERREN eders Gud!</span> <span class="verse"><a name="11">11</a>I må ikke stjæle, I må ikke lyve, I må ikke bedrage hverandre.</span> <span class="verse"><a name="12">12</a>I må ikke sværge falsk ved mit Navn, så du vanhelliger din Guds Navn. Jeg er HERREN!</span> <span class="verse"><a name="13">13</a>Du må intet aftvinge din Næste, du må intet røve; Daglejerens Løn må ikke blive hos dig Natten over.</span> <span class="verse"><a name="14">14</a>Du må ikke forbande den døve eller lægge Stød for den blindes Fod, du skal frygte din Gud. Jeg er HERREN!</span> <span class="verse"><a name="15">15</a>I må ikke øve Uret, når I holder Rettergang; du må ikke begunstige den ringe, ej heller tage Parti for den store, men du skal dømme din Næste med Retfærdighed.</span> <span class="verse"><a name="16">16</a>Du må ikke gå rundt og bagvaske din Landsmand eller stå din Næste efter Livet. Jeg er HERREN!</span> <span class="verse"><a name="17">17</a>Du må ikke bære Nag til din Broder i dit Hjerte, men du skal tale din Næste til Rette, at du ikke skal pådrage dig Synd for hans Skyld.</span> <span class="verse"><a name="18">18</a>Du må ikke hævne dig eller gemme på Vrede mod dit Folks Børn, du skal elske din Næste som dig selv. Jeg er HERREN!</span> <span class="verse"><a name="19">19</a>Hold mine Anordninger! Du må ikke lade to Slags Kvæg parre sig med hinanden; du må ikke så to Slags Sæd i din Mark; og du må ikke bære Klæder, der er vævede af to Slags Garn.</span> <span class="verse"><a name="20">20</a>Når en Mand har Samleje med en Kvinde, og det er en Trælkvinde, en anden Mands Medhustru, som ikke er løskøbt eller frigivet, så skal Afstraffelse finde Sted; dog skal de ikke lide Døden, thi hun var ikke frigivet.</span> <span class="verse"><a name="21">21</a>Og han skal bringe sit Skyldoffer for HERREN til Åbenbaringsteltets Indgang, en Skyldoffervæder,</span> <span class="verse"><a name="22">22</a>og Præsten skal med Skyldoffervæderen skaffe ham Soning for HERRENs Åsyn for den Synd, han har begået, så han finder Tilgivelse for den Synd, han har begået.</span> <span class="verse"><a name="23">23</a>Når I kommer ind i Landet og planter alskens Frugttræer, skal I lade deres Forhud, den første Frugt, urørt; i tre År skal de være eder uomskårne og må ikke spises;</span> <span class="verse"><a name="24">24</a>det fjerde År skal al deres Frugt under Høstjubel helliges HERREN;</span> <span class="verse"><a name="25">25</a>først det femte År må I spise deres Frugt, for at I kan få så meget større Udbytte deraf. Jeg er HERREN eders Gud!</span> <span class="verse"><a name="26">26</a>I må ikke spise noget med Blodet i. I må ikke give eder af med at tage Varsler og øve Trolddom.</span> <span class="verse"><a name="27">27</a>I må ikke runde Håret på Tindingerne; og du må ikke studse dit Skæg;</span> <span class="verse"><a name="28">28</a>I må ikke gøre Indsnit i eders Legeme for de dødes Skyld eller indridse Tegn på eder. Jeg er HERREN!</span> <span class="verse"><a name="29">29</a>Du må ikke vanhellige din Datter ved at lade hende bedrive Hor, for at ikke Landet skal forfalde til Horeri og fyldes med Utugt.</span> <span class="verse"><a name="30">30</a>Mine Sabbater skal I bolde, og min Helligdom skal I frygte.  Jeg er HERREN!</span> <span class="verse"><a name="31">31</a>Henvend eder ikke til Genfærd og Sandsigerånder; søg dem ikke, så I gør eder urene ved dem. Jeg er HERREN eders Gud!</span> <span class="verse"><a name="32">32</a>Du skal rejse dig for de grå Hår og ære Oldingen, og du skal frygte din Gud. Jeg er HERREN!</span> <span class="verse"><a name="33">33</a>Når en fremmed bor hos dig i eders Land, må I ikke lade ham lide Overlast;</span> <span class="verse"><a name="34">34</a>som en af eders egne skal I regne den fremmede, der bor hos eder, og du1 skal elske ham som dig selv, thi I var selv fremmede i Ægypten. Jeg et HERREN eders Guld!</span> <span class="verse"><a name="35">35</a>Når I holder Rettergang, må I ikke øve Uret ved Længdemål, Vægt eller Rummål;</span> <span class="verse"><a name="36">36</a>Vægtskåle, der vejer rigtigt, Lodder, der holder Vægt, Efa og Hin, der holder Mål, skal I have. Jeg er HERREN eders Gud, som førte eder ud af Ægypten!</span> <span class="verse"><a name="37">37</a>Hold alle mine Anordninger og Lovbud og gør efter dem. Jeg er HERREN!</span> </p></div</div></div></body></html>