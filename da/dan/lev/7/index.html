<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/lev/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/lev">Leviticus</a> &gt <strong>Chapter 7</strong></div><p><span class="verse"><a name="1">1</a>Dette er Loven om Skyldofferet. Det er højhelligt</span> <span class="verse"><a name="2">2</a>Der, hvor Brændofferet slagtes, skal Skyldofferet slagtes.  Dets Blod skal sprænges rundt om på Alteret,</span> <span class="verse"><a name="3">3</a>og alt dets Fedt skal frembæres. Fedthalen, Fedtet, der dækker Indvoldene, og alt Fedtet på Indvoldene,</span> <span class="verse"><a name="4">4</a>begge Nyrerne med det Fedt, som sidder på dem ved Lændemusklerne, og Leverlappen, som skal skilles fra ved Nyrerne.</span> <span class="verse"><a name="5">5</a>Og Præsten skal bringe det som Røgoffer på Alteret, et Ildoffer for HERREN. Det er et Skyldoffer.</span> <span class="verse"><a name="6">6</a>Alle af Mandkøn blandt Præsterne må spise det; på et helligt Sted skal det spises; det er højhelligt.</span> <span class="verse"><a name="7">7</a>Det er med Skyldofferet som med Syndofferet, en og samme Lov gælder for dem: Det tilfalder den Præst, der skaffer Soning ved det.</span> <span class="verse"><a name="8">8</a>Den Præst, som frembærer nogens Brændoffer, ham skal Huden af det Brændoffer, han frembærer, tilfalde.</span> <span class="verse"><a name="9">9</a>Ethvert Afgrødeoffer, der bages i Ovnen, eller som er tilberedt i Pande eller på Plade, tilfalder den Præst, der frembærer det;</span> <span class="verse"><a name="10">10</a>men ethvert Afgrødeoffer, der er rørt i Olie eller tørt, tilfalder alle Arons Sønner, den ene lige så vel som den anden.</span> <span class="verse"><a name="11">11</a>Dette er Loven om Takofferet, som bringes HERREN.</span> <span class="verse"><a name="12">12</a>Hvis det bringes som Lovprisningsoffer, skal han sammen med Slagtofferet, der hører til hans Lovprisningsoffer, frembære usyrede Kager, rørte i Olie, usyrede Fladbrød, smurte med Olie, og fint Hvedemel, æltet til Kager, rørte i Olie;</span> <span class="verse"><a name="13">13</a>sammen med syrede Brødkager skal han frembære sin Offergave som sit Lovprisningstakoffer.</span> <span class="verse"><a name="14">14</a>Han skal deraf frembære een Kage af hver Offergave som en Offerydelse til HERREN; den tilfalder den Præst, der sprænger Blodet af Takofferet på Alteret.</span> <span class="verse"><a name="15">15</a>Kødet af hans Lovprisningstakoffer skal spises på selve Offerdagen, intet de1af må gemmes til næste Morgen.</span> <span class="verse"><a name="16">16</a>Er hans Offergaver derimod et Løfteoffer eller et Frivilligoffer, skal det vel spises på selve Offerdagen, men hvad der levnes, må spises Dagen efter;</span> <span class="verse"><a name="17">17</a>men hvad der så er tilbage af Offerkødet, skal opbrændes på den tredje Dag;</span> <span class="verse"><a name="18">18</a>og hvis der spises noget af hans Takoffers Kød på den tredje Dag, så vil den, som bringer Offeret, ikke kunne finde Guds Velbehag, det skal ikke tilregnes ham, men regnes for urent Kød, og den, der spiser deraf, skal undgælde for sin Brøde.</span> <span class="verse"><a name="19">19</a>Det Kød, der kommer i Berøring med noget som helst urent, må ikke spises, det skal opbrændes. I øvrigt må enhver, der er ren, spise Kødet;</span> <span class="verse"><a name="20">20</a>men enhver, som i uren Tilstand spiser Kød af HERRENs Takoffer, skal udryddes af sin Slægt;</span> <span class="verse"><a name="21">21</a>og når nogen rører ved noget urent, enten menneskelig Urenhed eller urent Kvæg eller nogen Slags urent Kryb, og så spiser Kød af HERRENs Takoffer, skal han udryddes af sin Slægt.</span> <span class="verse"><a name="22">22</a>HERREN talede fremdeles til Moses og sagde:</span> <span class="verse"><a name="23">23</a>Tal til Israeliterne og sig: I må ikke spise noget som helst Fedt af Okser, Får eller Geder.</span> <span class="verse"><a name="24">24</a>Fedt af selvdøde og sønderrevne Dyr må bruges til alt, men I må under ingen Omstændigheder spise det.</span> <span class="verse"><a name="25">25</a>Thi enhver, der spiser Fedtet af det Kvæg, hvoraf der bringes HERREN Ildofre, den, der spiser noget deraf, skal udryddes af sit Folk.</span> <span class="verse"><a name="26">26</a>Og I må heller ikke nyde noget som helst Blod af Fugle eller Kvæg, hvor I end opholder eder;</span> <span class="verse"><a name="27">27</a>enhver, der nyder noget som helst Blod, skal udryddes af sin Slægt.</span> <span class="verse"><a name="28">28</a>HERREN talede fremdeles til Moses og sagde:</span> <span class="verse"><a name="29">29</a>Tal til Israeliterne og sig: Den, der bringer HERREN sit Takoffer, skal af sit Takoffer frembære for HERREN den ham tilkommende Offergave;</span> <span class="verse"><a name="30">30</a>med egne Hænder skal han frembære HERRENs Ildofre. Han skal frembære Fedtet tillige med Brystet; Brystet, for at Svingningen kan udføres dermed for HERRENs Åsyn;</span> <span class="verse"><a name="31">31</a>og Præsten skal bringe Fedtet som Røgoffer på Alteret, men Brystet skal tilfalde Aron og hans Sønner.</span> <span class="verse"><a name="32">32</a>Desuden skal I give Præsten højre Kølle som Offerydelse af eders Takofre.</span> <span class="verse"><a name="33">33</a>Den af Arons Sønner, der frembærer Takofferets Blod og Fedtet, ham tilfalder højre Kølle som hans Del.</span> <span class="verse"><a name="34">34</a>Thi Svingningsbrystet og Offerydelseskøllen tager jeg fra Israeliterne af deres Takofre og giver dem til Præsten Aron og hans Sønner, en evig gyldig Rettighed, som de har Krav på hos Israeliterne.</span> <span class="verse"><a name="35">35</a>Det er Arons og hans Sønners Del af HERRENs Ildofre, den, som blev givet dem, den dag han lod dem træde frem for at gøre Præstetjeneste for HERREN,</span> <span class="verse"><a name="36">36</a>den, som HERREN, den Dag han salvede dem, bød Israeliterne at give dem, en evig gyldig Rettighed, som de har Krav på fra Slægt til Slægt.</span> <span class="verse"><a name="37">37</a>Det er Loven om Brændofferet, Afgrødeofferet, Syndofferet, Skyldofferet, Indsættelsesofferet og Takofferet,</span> <span class="verse"><a name="38">38</a>som HERREN pålagde Moses på Sinaj Bjerg, den Dag han bød Israeliterne at bringe HERREN deres Offergaver i Sinaj Ørken.</span> </p></div</div></div></body></html>