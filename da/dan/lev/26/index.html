<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/lev/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/lev">Leviticus</a> &gt <strong>Chapter 26</strong></div><p><span class="verse"><a name="1">1</a>I må ikke gøre eder Afguder; udskårne Billeder og Stenstøtter må I ikke rejse eder, ej heller må I opstille nogen Sten med Billedværk i eders Land for at tilbede den; thi jeg er HERREN eders Gud!</span> <span class="verse"><a name="2">2</a>Mine Sabbater skal I holde, og min Helligdom skal I frygte.  Jeg er HERREN!</span> <span class="verse"><a name="3">3</a>Hvis I følger mine Anordninger og holder mine Bud og handler efter dem,</span> <span class="verse"><a name="4">4</a>vil jeg give eder den Regn, I behøver, til sin Tid, Landet skal give sin Afgrøde, og Markens Træer skal give deres Frugt.</span> <span class="verse"><a name="5">5</a>Tærskning skal hos eder vare til Vinhøst, og Vinhøst skal vare til Såtid. I skal spise eder mætte i eders Brød og bo trygt i eders Land.</span> <span class="verse"><a name="6">6</a>Jeg vil give Fred i Landet, så I kan lægge eder til Hvile, uden at nogen skræmmer eder op; jeg vil udrydde de vilde Dyr af Landet, og intet Sværd skal hærge eders Land.</span> <span class="verse"><a name="7">7</a>I skal forfølge eders Fjender, og de skal falde for Sværdet foran eder.</span> <span class="verse"><a name="8">8</a>Fem af eder skal forfølge hundrede, og hundrede af eder skal forfølge ti Tusinde, og eders, Fjender skal falde for Sværdet foran eder.</span> <span class="verse"><a name="9">9</a>Jeg vil vende mig til eder, jeg vil gøre eder frugtbare og mangfoldige, og jeg vil stadfæste min Pagt med eder.</span> <span class="verse"><a name="10">10</a>I skal spise gammelt Korn, til I for det nye Korns Skyld må tømme Laderne for det gamle.</span> <span class="verse"><a name="11">11</a>Jeg vil opslå min Bolig midt iblandt eder, og min Sjæl skal ikke væmmes ved eder.</span> <span class="verse"><a name="12">12</a>Jeg vil vandre iblandt eder og være eders Gud, og I skal være mit Folk.</span> <span class="verse"><a name="13">13</a>Jeg er HERREN eders Gud, som førte eder ud af Ægypten, for at I ikke mere skulde være deres Trælle; jeg sønderbrød eders Ågstænger og lod eder vandre med rank Nakke.</span> <span class="verse"><a name="14">14</a>Men hvis I ikke adlyder mig og handler efter alle disse Bud,</span> <span class="verse"><a name="15">15</a>hvis I lader hånt om mine Anordninger og væmmes ved mine Lovbud, så I ikke handler efter alle mine Bud, men bryder min Pagt,</span> <span class="verse"><a name="16">16</a>så vil også jeg gøre lige for lige imod eder og hjemsøge eder med skrækkelige Ulykker: Svindsot og Feberglød, så Øjnene sløves og Sjælen vansmægter. Til ingen Nytte sår I eders Sæd, thi eders Fjender skal fortære den.</span> <span class="verse"><a name="17">17</a>Jeg vender mit Åsyn imod eder, så I bliver slået på Flugt for eders Fjender; eders Avindsmænd skal underkue eder, og I skal flygte, selv om ingen forfølger eder.</span> <span class="verse"><a name="18">18</a>Og hvis I alligevel ikke adlyder mig, så vil jeg tugte eder endnu mere, ja syvfold, for eders Synder.</span> <span class="verse"><a name="19">19</a>Jeg vil bryde eders hovmodige Trods, jeg vil gøre eders Himmel som Jern og eders Jord som Kobber.</span> <span class="verse"><a name="20">20</a>Til ingen Nytte skal I slide eders Kræfter op, thi eders Jord skal ikke give sin Afgrøde, og Landets Træer skal ikke give deres Frugt.</span> <span class="verse"><a name="21">21</a>Og hvis I alligevel handler genstridigt imod mig og ikke adlyder mig, så vil jeg slå eder endnu mere, ja syvfold, for eders Synder.</span> <span class="verse"><a name="22">22</a>Jeg vil sende Markens vilde Dyr imod eder, for at de skal røve eders Børn fra eder, udrydde eders Kvæg og mindske eders Tal, så eders Veje bliver øde.</span> <span class="verse"><a name="23">23</a>Og hvis I alligevel ikke tager mod min Tugt, men handler genstridigt imod mig,</span> <span class="verse"><a name="24">24</a>så vil også jeg handle genstridigt imod eder og slå eder syvfold for eders Synder.</span> <span class="verse"><a name="25">25</a>Jeg vil bringe et Hævnens Sværd over eder til Hævn for den brudte Pagt; og søger I Tilflugt i eders Byer, vil jeg sende Pest iblandt eder, så I må overgive eder i Fjendens Hånd.</span> <span class="verse"><a name="26">26</a>Når jeg bryder Brødets Støttestav for eder, skal ti Kvinder bage eders Brød i een Bagerovn og give eder Brødet tilbage efter Vægt, så I ikke han spise eder mætte.</span> <span class="verse"><a name="27">27</a>Og hvis I alligevel ikke adlyder mig, men handler genstridigt mod mig,</span> <span class="verse"><a name="28">28</a>så vil også jeg i Vrede handle genstridigt mod eder og tugte eder syvfold for eders Synder.</span> <span class="verse"><a name="29">29</a>I skal fortære eders Sønners Kød, og eders Døtres Kød skal I fortære.</span> <span class="verse"><a name="30">30</a>Jeg vil lægge eders Offerhøje øde og tilintetgøre eders Solsøjler; jeg vil dynge eders Lig oven på Ligene af eders Afgudsbilleder, og min Sjæl skal væmmes ved eder.</span> <span class="verse"><a name="31">31</a>Jeg vil lægge eders Byer i Ruiner og ødelægge eders Helligdomme og ikke indånde eders liflige Offerduft.</span> <span class="verse"><a name="32">32</a>Jeg vil lægge eders Land øde, så eders Fjender, der bor deri, skal blive målløse derover;</span> <span class="verse"><a name="33">33</a>og eder selv vil jeg sprede blandt Folkeslagene, og jeg vil gå bag efter eder med draget Sværd. Eders Land skal blive en Ørken, og eders Byer skal lægges i Ruiner.</span> <span class="verse"><a name="34">34</a>Da skal Landet, medens det ligger øde, og I er i eders Fjenders Land, få sine Sabbater godtgjort, da skal Landet hvile og få sine Sabbater godtgjort;</span> <span class="verse"><a name="35">35</a>medens det ligger øde, skal det få den Hvile, det ikke fik på eders Sabbater, dengang I boede deri.</span> <span class="verse"><a name="36">36</a>Men dem, der bliver tilbage af eder, over deres Hjerter bringer jeg Modløshed i deres Fjenders Lande, så at Lyden af et raslende Blad kan drive dem på Flugt, så de flygter, som man flygter for Sværdet, og falder, skønt ingen forfølger dem;</span> <span class="verse"><a name="37">37</a>de skal falde over hverandre, som om Sværdet var efter dem, skønt ingen forfølger dem; og I skal ikke holde Stand over for eders Fjender.</span> <span class="verse"><a name="38">38</a>I skal gå til Grunde blandt Folkeslagene, eders Fjenders Land skal fortære eder.</span> <span class="verse"><a name="39">39</a>De, der bliver tilbage af eder, skal sygne hen for deres Misgernings Skyld i eders Fjenders Lande, også for deres Fædres Misgerninger skal de sygne hen ligesom de.</span> <span class="verse"><a name="40">40</a>Da skal de bekende deres Misgerning og deres Fædres Misgerning, den Troløshed, de begik imod mig. Også skal de bekende, at fordi de handlede genstridigt mod mig,</span> <span class="verse"><a name="41">41</a>måtte også jeg handle genstridigt mod dem og føre dem bort til deres Fjenders Land; ja, da skal deres uomskårne Hjerter ydmyges, og de skal undgælde for deres Skyld.</span> <span class="verse"><a name="42">42</a>Da vil jeg komme min Pagt med Jakob i Hu, også min Pagt med Isak, også min Pagt med Abraham vil jeg komme i Hu, og Landet vil jeg komme i Hu.</span> <span class="verse"><a name="43">43</a>Men først må Landet forlades af dem og have sine Sabbater godtgjort, medens det ligger øde og forladt af dem, og de skal undgælde for deres Skyld, fordi, ja, fordi de lod hånt om mine Lovbud og væmmedes ved mine Anordninger.</span> <span class="verse"><a name="44">44</a>Men selv da, når de er i deres Fjenders Land, vil jeg ikke lade hånt om dem og ikke væmmes ved dem til deres fuldkomne Undergang, så jeg skulde bryde min Pagt med dem; thi jeg er HERREN deres Gud!</span> <span class="verse"><a name="45">45</a>Jeg vil til deres Bedste ihukomme Pagten med Fædrene, som jeg førte ud af Ægypten for Folkeslagenes Øjne for at være deres Gud.  Jeg er HERREN!</span> <span class="verse"><a name="46">46</a>Det er de Anordninger, Lovbud og Love, HERREN fastsatte mellem sig og Israeliterne på Sinaj Bjerg ved Moses.</span> </p></div</div></div></body></html>