<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/lev/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/lev">Leviticus</a> &gt <strong>Chapter 25</strong></div><p><span class="verse"><a name="1">1</a>Og HERREN talede til Moses på Sinaj Bjerg og sagde:</span> <span class="verse"><a name="2">2</a>Tal til Israeliterne og sig til dem: Når I kommer til det Land, jeg vil give eder, skal Landet holde Sabbatshvile for.  HERREN.</span> <span class="verse"><a name="3">3</a>Seks År skal du beså din Mark, og seks År skal du beskære din Vingård og indsamle Landets Afgrøde;</span> <span class="verse"><a name="4">4</a>men i det syvende År skal Landet have en fuldkommen Sabbatshvile, en Sabbat for HERREN; din Mark må du ikke beså, og din Vingård må du ikke beskære.</span> <span class="verse"><a name="5">5</a>Det selvgroede efter din Høst må du ikke høste, og Druerne på de ubeskårne Vinstokke må du ikke plukke; det skal være et Sabbatsår for Landet.</span> <span class="verse"><a name="6">6</a>Hvad der gror af sig selv, medens Landet holder Sabbat, skal tjene eder til Føde, dig selv, din Træl og din Trælkvinde, din Daglejer og den indvandrede hos dig, dem, der bor som fremmede hos dig;</span> <span class="verse"><a name="7">7</a>dit Kvæg og de vilde Dyr i dit Land skal hele Afgrøden tjene til Føde.</span> <span class="verse"><a name="8">8</a>Og du skal tælle dig syv Årsabbater frem, syv Gange syv År, så de syv Årsabbater udgør et Tidsrum af ni og fyrretyve År.</span> <span class="verse"><a name="9">9</a>Så skal du lade Alarmhornet lyde rundt om på den tiende Dag i den syvende Måned; på Forsoningsdagen skal I lade Hornet lyde rundt om i hele eders Land.</span> <span class="verse"><a name="10">10</a>Og I skal hellige det halvtredsindstyvende År og udråbe Frigivelse i Landet for alle Indbyggerne; et Jubelår skal det være eder; enhver af eder skal vende tilbage til sin Ejendom, og enhver af eder skal vende tilbage til sin Slægt;</span> <span class="verse"><a name="11">11</a>et Jubelår skal dette År, det halvtredsindstyvende, være eder; I må ikke så og ikke høste, hvad der gror af sig selv i det, eller plukke Druer af de ubeskårne Vinstokke;</span> <span class="verse"><a name="12">12</a>thi det er et Jubelår, helligt skal det være eder; I skal spise, hvad Marken bærer af sig selv.</span> <span class="verse"><a name="13">13</a>I Jubelåret skal enhver af eder vende tilbage til sin Ejendom.</span> <span class="verse"><a name="14">14</a>Når du sælger din Næste noget eller køber noget af ham, må I ikke forurette hinanden.</span> <span class="verse"><a name="15">15</a>Når du køber noget af din Næste, skal der regnes med Årene siden sidste Jubelår; når han sælger dig noget, skal der regnes med Afgrøderne indtil næste Jubelår.</span> <span class="verse"><a name="16">16</a>Jo flere År der er tilbage, des højere må du sætte Prisen, jo færre, des lavere, thi hvad han sælger dig, er et vist Antal Afgrøder.</span> <span class="verse"><a name="17">17</a>Ingen af eder må forurette sin Næste; du skal frygte din Gud, thi jeg er HERREN din Gud!</span> <span class="verse"><a name="18">18</a>I skal gøre efter mine Anordninger og holde mine Lovbud, så I gør efter dem; så skal I bo trygt i Landet,</span> <span class="verse"><a name="19">19</a>og Landet skal give sin Frugt, så I kan spise eder mætte og bo trygt deri.</span> <span class="verse"><a name="20">20</a>Men når I siger: "Hvad skal vi da spise i det syvende År, når vi hverken sår eller indsamler vor Afgrøde?"</span> <span class="verse"><a name="21">21</a>så vil jeg opbyde min Velsignelse til Bedste for eder i det sjette År, så det bærer Afgrøde for de tre År;</span> <span class="verse"><a name="22">22</a>i det ottende År skal I så, men I skal leve af gammelt Korn af den sidste Afgrøde indtil det niende År; indtil dets Afgrøde kommer, skal I leve af gammelt Korn.</span> <span class="verse"><a name="23">23</a>Jorden i Landet må I ikke sælge uigenkaldeligt; thi mig tilhører Landet, I er kun fremmede og indvandrede hos mig;</span> <span class="verse"><a name="24">24</a>overalt i det Land, I får i Eje, skal I sørge for, at Jorden kan indløses.</span> <span class="verse"><a name="25">25</a>Når din Broder kommer i Trang, så han må sælge noget af sin Ejendom, skal hans nærmeste Slægtning melde sig som Løser for ham og indløse, hvad hans Broder har solgt.</span> <span class="verse"><a name="26">26</a>Hvis en ingen Løser har, men selv bliver i Stand til at skaffe den fornødne Løsesum,</span> <span class="verse"><a name="27">27</a>skal han udregne, hvor mange År der er gået siden Salget, og kun tilbagebetale Manden der købte det, for den Tid, der er tilbage, og derpå igen overtage sin Ejendom.</span> <span class="verse"><a name="28">28</a>Er han derimod ikke i Stand til at skaffe den fornødne Sum til Tilbagebetalingen, så skal det, han har solgt, blive i Køberens Eje til Jubelåret; men i Jubelåret bliver det frit, så han atter kan overtage sin Ejendom.</span> <span class="verse"><a name="29">29</a>Når en Mand sælger et Beboelseshus i en By med Mure om, gælder hans Indløsningsret kun et fuldt År efter Salget; hans Indløsningsret gælder et År.</span> <span class="verse"><a name="30">30</a>Hvis derfor Indløsning ikke har fundet Sted, før et fuldt År er omme, går Huset i Byen med Mure om uigenkaldeligt over i Køberens og hans Efterkommeres Eje; det bliver ikke frit i Jubelåret.</span> <span class="verse"><a name="31">31</a>Derimod henregnes Huse i Landsbyer, der ikke er omgivne af Mure, til Marklandet;for dem gælder Indløsningsretten, og i Jubelåret bliver de fri.</span> <span class="verse"><a name="32">32</a>Men med Hensyn til Leviternes Byer, Husene i de Byer, der tilhører dem, da gælder der en ubegrænset Indløsningsret for Leviterne;</span> <span class="verse"><a name="33">33</a>og når en af Leviterne ikke gør sin Indløsningsret gældende, bliver Huset, han solgte, i de Byer, der tilhører dem, frit i Jubelåret, thi Husene i Leviternes Byer er deres Ejendom blandt Israeliterne.</span> <span class="verse"><a name="34">34</a>Heller ikke må Græsmarkerne, der hører til deres Byer, sælges, thi de tilhører dem som evigt Eje.</span> <span class="verse"><a name="35">35</a>Når din Broder i dit Nabolag kommer i Trang og ikke kan bjærge Livet, skal du holde ham oppe; som fremmed og indvandret skal han leve hos dig.</span> <span class="verse"><a name="36">36</a>Du må ikke tage Rente eller Opgæld af ham, men du skal frygte din Gud og lade din Broder leve hos dig;</span> <span class="verse"><a name="37">37</a>du må ikke låne ham Penge mod Renter eller give ham af din Føde mod Opgæld.</span> <span class="verse"><a name="38">38</a>Jeg er HERREN eders Gud, som førte eder ud af Ægypten for at give eder Kana'ans Land, for at være eders Gud.</span> <span class="verse"><a name="39">39</a>Når din Broder i dit Nabolag kommer i Trang og han må sælge sig selv til dig, må du ikke lade ham arbejde som Træl,</span> <span class="verse"><a name="40">40</a>men han skal være hos dig som Daglejer eller indvandret; han skal arbejde hos dig til Jubelåret.</span> <span class="verse"><a name="41">41</a>Da skal han gives fri sammen med sine Børn og vende tilbage til sin Slægt og sine Fædres Ejendom,</span> <span class="verse"><a name="42">42</a>thi mine Trælle er de, som jeg førte ud af Ægypten; de må ikke sælges, som man sælger Trælle.</span> <span class="verse"><a name="43">43</a>Du må ikke bruge din Magt over ham med Hårdhed; du skal flygte din Gud.</span> <span class="verse"><a name="44">44</a>Men har du Brug for Trælle og Trælkvinder, skal du købe dem af de Folkeslag, der bor rundt om eder;</span> <span class="verse"><a name="45">45</a>også af Børnene efter de indvandrede, der bor som fremmede hos eder, må I købe og af deres Familier, som er hos eder, og som de har avlet i eders Land; de må blive eders Ejendom,</span> <span class="verse"><a name="46">46</a>og dem må I lade gå i Arv og Eje til eders Børn efter eder; dem må I bruge som Trælle på Livstid; men over Israeliterne, eders Brødre, må du ikke bruge din Magt med Hårdhed, Broder over Broder.</span> <span class="verse"><a name="47">47</a>Når en fremmed eller en indvandret hos dig kommer til Velstand, og en af dine Brødre i hans Nabolag kommer i Trang, og han må sælge sig til den fremmede eller den indvandrede hos dig eller til en Efterkommer af en fremmeds Slægt,</span> <span class="verse"><a name="48">48</a>så gælder Indløsningsretten for ham efter Salget; en af hans Brødre må indløse ham,</span> <span class="verse"><a name="49">49</a>eller også må hans Farbroder eller Fætter eller en anden kødelig Slægtning af hans Familie indløse ham; han må også indløse sig selv, hvis han får Evne dertil.</span> <span class="verse"><a name="50">50</a>Da skal han sammen med den, der købte ham, udregne Tiden fra det År, han solgte sig til ham, til Jubelåret, og Købesummen skal svare til det Åremål; hans Arbejdstid hos ham skal regnes som en Daglejers.</span> <span class="verse"><a name="51">51</a>Er der endnu mange År tilbage, skal han i Løsesum udrede den tilsvarende Del af Købesummen.</span> <span class="verse"><a name="52">52</a>Og er der kun få År tilbage til Jubelåret, skal han regne dermed og udrede sin Løsesum i Forhold til de År, han har tilbage.</span> <span class="verse"><a name="53">53</a>Som en År for År lejet Daglejer skal han være hos ham; du må ikke roligt se på, at Køberen bruger sin Magt over ham med Hårdhed.</span> <span class="verse"><a name="54">54</a>Men indløses han ikke på en af disse Måder, skal han frigives i Jubelåret, både han selv og hans Børn.</span> <span class="verse"><a name="55">55</a>Thi mig tilhører Israeliterne som Trælle; mine Trælle er de, thi jeg førte dem ud af Ægypten. Jeg er HERREN eders Gud!</span> </p></div</div></div></body></html>