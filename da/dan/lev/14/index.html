<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/lev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/lev">Leviticus</a> &gt <strong>Chapter 14</strong></div><p><span class="verse"><a name="1">1</a>HERREN talede fremdeles til Moses og sagde:</span> <span class="verse"><a name="2">2</a>Dette er Loven om, hvorledes man skal forholde sig med Renselsen af en spedalsk: Han skal fremstilles for Præsten,</span> <span class="verse"><a name="3">3</a>og Præsten skal gå uden for Lejren og syne ham, og viser det sig da, at Spedalskheden er helbredt hos den spedalske,</span> <span class="verse"><a name="4">4</a>skal Præsten give Ordre til at tage to levende, rene Fugle, Cedertræ, karmoisinrødt Garn og en Ysopkvist til den, der skal renses.</span> <span class="verse"><a name="5">5</a>Og Præsten skal give Ordre til at slagte den ene Fugl over et Lerkar med rindende Vand.</span> <span class="verse"><a name="6">6</a>Så skal han tage den levende Fugl, Cedertræet, det kamoisinrøde Garn og Ysopkvisten og dyppe dem tillige med den levende Fugl i Blodet af den Fugl, der er slagtet over det rindende Vand,</span> <span class="verse"><a name="7">7</a>og syv Gange foretage Bestænkning på den, der skal renses for Spedalskhed, og således rense ham; derpå skal han lade den levende Fugl flyve ud over Marken.</span> <span class="verse"><a name="8">8</a>Men den, der skal renses, skal tvætte sine Klæder, afrage alt sit Hår og bade sig i Vand; så er han ren. Derefter må han gå ind i Lejren, men han skal syv Dage opholde sig uden for sit Telt.</span> <span class="verse"><a name="9">9</a>På den syvende Dag skal han afrage alt sit Hår, sit Hovedhår, sit Skæg, sine Øjenbryn, alt sit Hår skal han afrage, og han skal tvætte sine Klæder og bade sit Legeme i Vand; så er han ren.</span> <span class="verse"><a name="10">10</a>Men den ottende dag skal han tage to lydefri Væderlam og et lydefrit, årgammelt Hunlam, desuden tre Tiendedele Efa fint Hvedemel, rørt i Olie, til Afgrødeoffer og en Log Olie.</span> <span class="verse"><a name="11">11</a>Så skal den Præst, der foretager Renselsen, stille den, der skal renses, tillige med disse Offergaver frem for HERRENs Åsyn ved Åbenbaringsteltets Indgang.</span> <span class="verse"><a name="12">12</a>Og Præsten skal tage det ene Væderlam og frembære det som Skyldoffer tillige med den Log Olie, som hører dertil, og udføre Svingningen dermed for HERRENs Åsyn.</span> <span class="verse"><a name="13">13</a>Og han skal slagte Lammet der, hvor Syndofferet og Brændofferet slagtes, på det hellige Sted, thi ligesom Syndofferet tilfalder Skyldofferet Præsten; det er højhelligt.</span> <span class="verse"><a name="14">14</a>Derpå skal Præsten tage noget af Skyldofferets Blod, og Præsten skal stryge det på højre Øreflip af den, der skal renses, og på hans højre Tomme1finger og højre Tommeltå;</span> <span class="verse"><a name="15">15</a>og Præsten skal tage noget af den Log Olie, som hører dertil, og hælde det i sin venstre Hånd,</span> <span class="verse"><a name="16">16</a>og Præsten skal dyppe sin højre Pegefinger i den Olie, han har i sin venstre Hånd, og med sin Finger stænke Olien syv Gange foran HERRENs Åsyn.</span> <span class="verse"><a name="17">17</a>Og af den Olie, han har tilbage i sin Hånd, skal Præsten stryge noget på højre Øreflip af den, der skal renses, og på hans højre Tommelfinger og højre Tommeltå oven på Skyldofferets Blod.</span> <span class="verse"><a name="18">18</a>Og Præsten skal hælde det, der er tilbage af Olien i hans Hånd, på Hovedet af den, der skal renses, og således skal Præsten skaffe ham Soning for HERRENs Åsyn.</span> <span class="verse"><a name="19">19</a>Derpå skal Præsten ofre Syndofferet og skaffe den, der skal renses, Soning for hans Urenhed.</span> <span class="verse"><a name="20">20</a>Og Præsten skal ofre Brændofferet og Afgrødeofferet på Alteret og således skaffe ham Soning; så er han ren.</span> <span class="verse"><a name="21">21</a>Men hvis han er fattig og ikke evner at give så meget, skal han tage et enkelt Lam til Skyldoffer. til at udføre Svingningen med, for at der kan skaffes ham Soning. desuden en Tiendedel Efa fint Hvedemel, rørt i Olie, til Afgrødeoffer og en Log Olie</span> <span class="verse"><a name="22">22</a>og to Turtelduer eller Dueunger, hvad han nu evner at give, den ene skal være til Syndoffer, den anden til Brændoffer.</span> <span class="verse"><a name="23">23</a>Dem skal han den ottende Dag efter sin Renselse bringe til Præsten ved Åbenbaringsteltets Indgang for HERRENs Åsyn.</span> <span class="verse"><a name="24">24</a>Så skal Præsten tage Skyldofferlammet med den Log Olie, som hører dertil, og Præsten skal udføre Svingningen dermed for HERRENs Åsyn.</span> <span class="verse"><a name="25">25</a>Og han skal slagte Skyldofferlammet, og Præsten skal tage noget af Skyldofferets Blod og stryge det på højre Øreflip af den, der skal renses, og på hans højre Tommelfinger og højre Tommeltå.</span> <span class="verse"><a name="26">26</a>Og af Olien skal Præsten hælde noget i sin venstre Hånd,</span> <span class="verse"><a name="27">27</a>og Præsten skal med sin højre Pegefinger syv Gangestænke noget af Olien, som er i hans venstre Hånd, for HERRENs Åsyn.</span> <span class="verse"><a name="28">28</a>Og af Olien, som er i hans Hånd, skal Præsten stryge noget på højre Øreflip af den, der skal renses, og på hans højre Tommelfinger og højre Tommeltå oven på Skyldofferets Blod.</span> <span class="verse"><a name="29">29</a>Og Resten af Olien, som er i hans Hånd, skal Præsten hælde på Hovedet af den, der skal renses, for at skaffe ham Soning for HERRENs Åsyn.</span> <span class="verse"><a name="30">30</a>Derpå skal han ofre den ene Turteldue eller Dueunge, hvad han nu har evnet at give,</span> <span class="verse"><a name="31">31</a>den ene som Syndoffer, den anden som Brændoffet, sammen med Afgrødeofferet; og Præsten skal skaffe den, der skal renses, Soning for HERRENs Åsyn.</span> <span class="verse"><a name="32">32</a>Det er Loven om den, der har været angrebet af Spedalskhed og ikke evner at bringe det almindelige Offer ved sin Renselse.</span> <span class="verse"><a name="33">33</a>Og HERREN talede til Moses og Aron og sagde:</span> <span class="verse"><a name="34">34</a>Når I kommer til Kanåns Land, som jeg vil give eder i Eje, og jeg lader Spedalskhed komme frem på et Hus i eders Ejendomsland,</span> <span class="verse"><a name="35">35</a>så skal Husets Ejer gå hen og melde det til Præsten og sige: "Der har i mit Hus vist sig noget, der ligner Spedalskhed!"</span> <span class="verse"><a name="36">36</a>Da skal Præsten give Ordre til at flytte alt ud af Huset, inden han kommer for at syne Pletten, for at ikke noget af, hvad der er i Huset, skal blive urent; derpå skal Præsten komme for at syne Huset.</span> <span class="verse"><a name="37">37</a>Viser det sig da, når han syner Pletten, at Pletten på Husets Vægge frembyder grønlige eller rødlige Fordybninger, der ser ud til at ligge dybere end Væggen udenom,</span> <span class="verse"><a name="38">38</a>skal Præsten gå ud af Huset til Husets Dør og holde Huset lukket i syv Dage.</span> <span class="verse"><a name="39">39</a>På den syvende Dag skal Præsten komme igen og syne det, og hvis det da viser sig, at Pletten har bredt sig på Husets Vægge,</span> <span class="verse"><a name="40">40</a>skal Præsten give Ordre til at udtage de angrebne Sten og kaste dem hen på et urent Sted uden for Byen</span> <span class="verse"><a name="41">41</a>og til at skrabe Lerpudset af Husets indvendige Vægge og hælde det fjernede Puds ud på et urent Sted uden for Byen.</span> <span class="verse"><a name="42">42</a>Derefter skal man tage andre Sten og sætte dem ind i Stedet for de gamle og ligeledes tage nyt Puds og pudse Huset dermed.</span> <span class="verse"><a name="43">43</a>Hvis Pletten så atter bryder frem i Huset, efter at Stenene er taget ud, Pudset skrabet af og Huset pudset på ny,</span> <span class="verse"><a name="44">44</a>skal Præsten komme og syne Huset, og viser det sig da, at Pletten har bredt sig på Huset, så er det ondartet Spedalskhed, der er på Huset; det er urent.</span> <span class="verse"><a name="45">45</a>Da skal man rive Huset ned, Sten, Træværk og alt Pudset på Huset, og bringe det til et urent Sted uden for Byen.</span> <span class="verse"><a name="46">46</a>Den, som går ind i Huset, så længe det er lukket, skal være uren til Aften;</span> <span class="verse"><a name="47">47</a>den, der sover deri skal tvætte sine Klæder, og den der spiser deri, skal tvætte sine Klæder.</span> <span class="verse"><a name="48">48</a>Men hvis det, når Præsten kommer og syner Huset, viser sig, at Pletten ikke har bredt sig på det, efter at det er pudset på ny, skal Præsten erklære Huset for rent, thi Pletten er helbredt.</span> <span class="verse"><a name="49">49</a>Da skal han for at rense Huset for Synd tage to Fugle, Cedertræ, karmoisinrødt Garn og en Ysopkvist.</span> <span class="verse"><a name="50">50</a>Den ene Fugl skal han slagte over et Lerkar med rindende Vand,</span> <span class="verse"><a name="51">51</a>og han skal tage Cedertræet, Ysopkvisten, det karmoisinrøde Garn og den levende Fugl og dyppe dem i Blodet af den slagtede Fugl og det rindende Vand og syv Gange foretage Bestænkning på Huset</span> <span class="verse"><a name="52">52</a>og således rense det for Synd med Fuglens Blod, det rindende Vand, den levende Fugl, Cedertræet, Ysopkvisten og det karmoisinrøde Garn.</span> <span class="verse"><a name="53">53</a>Og den levende Fugl skal han lade flyve ud af Byen hen over Marken og således skaffe Huset Soning; så er det rent.</span> <span class="verse"><a name="54">54</a>Det er Loven om al Slags Spedalskhed og Skurv,</span> <span class="verse"><a name="55">55</a>om Spedalskhed på Klæder og Huse</span> <span class="verse"><a name="56">56</a>og om Hævelser, Udslæt og lyse Pletter,</span> <span class="verse"><a name="57">57</a>til Belæring om, når noget er urent, og når det er rent. Det er Loven om Spedalskhed.</span> </p></div</div></div></body></html>