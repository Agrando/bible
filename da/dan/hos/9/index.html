<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/hos/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/hos">Hosea</a> &gt <strong>Chapter 9</strong></div><p><span class="verse"><a name="1">1</a>Israel, glæd dig ikke med Folkets jubel, ved Hor veg du bort fra din Gud, på hver en Tærskeplads elsker du Skøgens Løn.</span> <span class="verse"><a name="2">2</a>Tærskeplads og Perse skal ej kendes ved dem, og Mosten slår fejl for dem.</span> <span class="verse"><a name="3">3</a>Ej skal de blive i HERRENs Land; til Ægypten skal Efraim tilbage, spise uren Føde i Assur.</span> <span class="verse"><a name="4">4</a>Ej skal de udgyde Vin for HERREN, ej heller gøre Slagtoffer rede. Som Sørgebrød er deres Brød, det gør hver, som spiser det uren: thi Hungeren kræver alt Brødet, i HERRENs Hus kommer intet.</span> <span class="verse"><a name="5">5</a>Hvad gør I på Højtidsdagen, på HERRENs Festdag?</span> <span class="verse"><a name="6">6</a>Slipper de bort fra Vold, skal Ægypten sanke dem op og Memfis jorde dem; deres kostbare Sølvtøj skal Tidsler arve, Nælder skal bo i deres Telte.</span> <span class="verse"><a name="7">7</a>Hjemsøgelsens Dage kommer, Gengældelsens Dage, det skal Israel mærke.  "Afsindig er Profeten, forrykt den af Ånden grebne" fordi din Brøde er stor og Fjendskabet stort!</span> <span class="verse"><a name="8">8</a>I sin Guds Hus lurer Efraim på Profeten; der er Snarer på alle hans Veje, man gør Faldgruben dyb.</span> <span class="verse"><a name="9">9</a>Det er som i Gibeas Dage, han mindes deres Skyld og straffer deres Synder.</span> <span class="verse"><a name="10">10</a>Som Druer i Ørkenen fandt jeg Israel, som tidligmodne Figner på Træet så jeg eders Fædre. De kom til Baal-Peor, til Skændselen viede de sig, som Efraims Elskere blev de en væmmelig Hob.</span> <span class="verse"><a name="11">11</a>Deres Herlighed flyver som Fugle, Fødsel, Svangerskab, Undfangelse forbi!</span> <span class="verse"><a name="12">12</a>Ja, selv om de opfostrer Sønner, jeg lader dem dø ud uden Børn. Ja, ve også dem, når jeg viger fra dem!</span> <span class="verse"><a name="13">13</a>Efraim så jeg som en Mand, der gør Jagt på sine Børn; thi Efraim selv fører Sønnerne ud til Bøddelen.</span> <span class="verse"><a name="14">14</a>Giv dem, HERRE ja hvad skal du give? Du give dem barnløst Skød og golde Bryster!</span> <span class="verse"><a name="15">15</a>I Gilgal er al deres Ondskab, der fik jeg Had til dem; for deres onde Gerninger driver jeg dem ud af mit Hus; jeg elsker dem ikke mer, genstridige er alle deres Fyrster.</span> <span class="verse"><a name="16">16</a>Efraim er ramt, dets Rod er vissen, de bærer slet ingen Frugt; og får de end Børn, jeg dræber den dyre Livsfrugt.</span> <span class="verse"><a name="17">17</a>Deres Gud vil forkaste dem, fordi de ej adlød ham; hjemløse bliver de blandt Folkene.</span> </p></div</div></div></body></html>