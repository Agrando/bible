<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/hos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/hos">Hosea</a> &gt <strong>Chapter 8</strong></div><p><span class="verse"><a name="1">1</a>Sæt hornet for din mund, som en ørn over Herrens Hus! fordi de brød min Pagt og overtrådte min Lov.</span> <span class="verse"><a name="2">2</a>De råber til mig: "Min Gud! Vi, Israel, kender dig."</span> <span class="verse"><a name="3">3</a>Israel vragede Lykken, lad så Fjenden forfølge dem.</span> <span class="verse"><a name="4">4</a>De kårer sig Drot uden mig, uden mit Vidende Fyrster. Af deres Sølv og Guld lavede de sig Gudebilleder til egen Undergang.</span> <span class="verse"><a name="5">5</a>Modbydelig er din kalv, Samaria; min Vrede luer imod dem hvor længe? De kan ikke slippe for Straf.</span> <span class="verse"><a name="6">6</a>Thi den er et Værk af Israel, en Håndværker lavede den; den er ikke Gud.  Nej, til Splinter skal Samarias Kalv blive.</span> <span class="verse"><a name="7">7</a>Thi Vind har de sået, og Storm skal de høste, Sæd uden Spire, der ej giver Mel; og gav den, slugte fremmede Melet.</span> <span class="verse"><a name="8">8</a>Israel er opslugt, blandt Folkene regnes det nu for et Kar uden Værd.</span> <span class="verse"><a name="9">9</a>Thi de er draget til Assur som et enligt strejfende Vildæsel. Efraim tinged med Elskovsgaver.</span> <span class="verse"><a name="10">10</a>Selv om de tinger blandt Folkene, samler jeg dem nu; snart salver de ikke mere konge og Fyrster.</span> <span class="verse"><a name="11">11</a>Thi så mange Altre Efraim har bygget, de er blevet ham Altre til Synd;</span> <span class="verse"><a name="12">12</a>jeg skriver ham mange Love, han regner dem ikke.</span> <span class="verse"><a name="13">13</a>Slagtofre elsker de slagter, elsker Kød og æder; HERREN behager de ej. Han mindes nu deres Skyld og straffer deres Synder. De skal tilbage til Ægypten.</span> <span class="verse"><a name="14">14</a>Israel glemte sin Skaber og byggede Helligdomme, og Juda byggede mange faste Stæder; derfor sender jeg Ild imod hans Byer, og den skal fortære hans Borge.</span> </p></div</div></div></body></html>