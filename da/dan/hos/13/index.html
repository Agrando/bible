<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/hos/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/hos">Hosea</a> &gt <strong>Chapter 13</strong></div><p><span class="verse"><a name="1">1</a>Når Efraim talte, skjalv man, i Israel var han fyrste, han forbrød sig med Ba'alog døde.</span> <span class="verse"><a name="2">2</a>Nu bliver de ved at synde og laver sig støbte Guder, dannet som Billeder af Sølv, Arbejderes Værk til Hobe; de siger: "Til dem skal I ofre!" Mennesker kysser Kalve!</span> <span class="verse"><a name="3">3</a>Derfor: som Morgentåge, som Duggen, der årle svinder, som Avner, der blæses fra Lo, som Røg fra Røghul skal de blive.</span> <span class="verse"><a name="4">4</a>Og jeg er HERREN din Gud, fra du var i Ægyptens Land; du kender ej Gud uden mig, uden mig er der ingen Frelser;</span> <span class="verse"><a name="5">5</a>jeg var din Vogter i Ørken, den svidende Tørkes Land.</span> <span class="verse"><a name="6">6</a>Som de græssede, åd de sig mætte, ja mætte, men Hjertet blev stolt; derfor glemte de mig.</span> <span class="verse"><a name="7">7</a>Så blev jeg for dem som en Løve, en lurende Panter ved Vejen,</span> <span class="verse"><a name="8">8</a>jeg falder over dem som Bjørnen, hvis Unger man tog. Jeg sønderriver dem Brystet, Hunde skal æde deraf, Markens Dyr flå dem sønder.</span> <span class="verse"><a name="9">9</a>Når Ulykken kommer, Israel, hvor mon du da finder Hjælp?</span> <span class="verse"><a name="10">10</a>Hvor er da din Konge til Frelse for dig i alle dine Byer, Herskerne, om hvem du siger: "Giv mig dog Konge og Fyrster!"</span> <span class="verse"><a name="11">11</a>Jeg giver dig Konge i Vrede og fjerner ham atter i Harme.</span> <span class="verse"><a name="12">12</a>Tilbundet er Efraims Brøde, hans Synd gemt hen.</span> <span class="verse"><a name="13">13</a>Hans Fødselsstunds Veer er der, men sært er Barnet, som ej kommer frem i Tide, så Fødselen får Ende.</span> <span class="verse"><a name="14">14</a>Dem skal jeg fri fra Dødsriget, løse fra Døden! Nej, Død, hvor er din Pest, Dødsrige, hvor er din Sot? Til Mildhed kender jeg ej, thi et sært Barn er han.</span> <span class="verse"><a name="15">15</a>En Østenstorm, Herrens Ånde, bruser frem fra Ørken, løfter sig, tørrer hans Væld, gør hans Kilde tør, den tager hans Skatkammer med alle dets Skatte.  (kap.14.1) Samaria skal bøde, thi det stod sin Gud imod. For Sværd skal de falde, Børnene knuses, frugtsommelige Kvinders Liv rives op.</span> </p></div</div></div></body></html>