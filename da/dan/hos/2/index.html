<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/hos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/hos">Hosea</a> &gt <strong>Chapter 2</strong></div><p><span class="verse"><a name="1">1</a>Gå i rette med eders moder, gå i rette, thi hun er ikke min Hustru, og jeg er ej hendes Mand. For Hormærket fri hun sit Ansigt, for Bolemærket sit Bryst.</span> <span class="verse"><a name="2">2</a>Jeg klæder hende ellers nøgen, stiller hende frem, som hun fødtes; jeg reder hende til som en Ørk, som et Tørkeland gør jeg hende, lader hende tørste ihjel.</span> <span class="verse"><a name="3">3</a>Jeg ynkes ej over hendes Børn, fordi de er Horebørn;</span> <span class="verse"><a name="4">4</a>thi Horkvinde var deres Moder, skamløs var hun, som bar dem. Thi hun sagde: "Mine Elskere holder jeg mig til, som giver mig mit Brød og mit Vand, min Uld og min Hør, min Olie og Vin."</span> <span class="verse"><a name="5">5</a>Se, derfor spærrer jeg med Tjørn hendes Vej, foran hende murer jeg en Mur, så hun ikke kan finde sine Stier.</span> <span class="verse"><a name="6">6</a>Efter Elskerne kan hun så løbe, hun når dem alligevel ikke; hun søger dem uden at finde, og da skal hun sige: "Jeg går på ny til min første Mand; da, havde jeg det bedre end nu."</span> <span class="verse"><a name="7">7</a>Ja hun, hun skønner ikke, at det var mig, som gav hende Korn og Most og Olie, gav hende rigeligt Sølv. og Guld, som de gjorde til Baaler.</span> <span class="verse"><a name="8">8</a>Derfor tager jeg atter mit Korn, når Tiden er til det, min Most, når Timen er inde, borttager min Uld og min Hør, som hun skjuler sin Nøgenhed med.</span> <span class="verse"><a name="9">9</a>Jeg blotter nu hendes Skam lige for Elskernes Øjne, af min Hånd frier ingen hende ud.</span> <span class="verse"><a name="10">10</a>Jeg, gør Ende på al hendes. Glæde, Fester, Nymåner, Sabbater, hver en Højtid, hun har.</span> <span class="verse"><a name="11">11</a>Jeg ødelægger hendes Vinstok og Figentræ, om hvilke hun sagde: "Her er min Skøgeløn, den, mine Elskere gav mig." Jeg skaber dem om til Krat, af Markens Dyr skal de ædes.</span> <span class="verse"><a name="12">12</a>Jeg hjemsøger hende for Baalernes Fester, på hvilke hun bragte dem Ofre, smykket med Ring og Kæde. Sine Elskere holdt hun sig til, mig glemte hun, lyder det fra HERREN.</span> <span class="verse"><a name="13">13</a>Se, derfor vil jeg lokke og føre hende ud i Ørkenen og tale hende kærligt til.</span> <span class="verse"><a name="14">14</a>Så giver jeg hende hendes Vingårde der og Akors Dal til en Håbets Dør. Der skal hun synge som i Ungdommens Dage, som da hun drog op fra Ægyptens Land.</span> <span class="verse"><a name="15">15</a>På hin Dag, lyder det fra HERREN, skal hun påkalde sin Ægtemand, og ikke mere Baalerne.</span> <span class="verse"><a name="16">16</a>Baalsnavnene fjerner jeg fra hendes Mund, ej mer skal Navnene huskes.</span> <span class="verse"><a name="17">17</a>På hin Dag slutter jeg en Pagt for dem med Markens Dyr og Himmelens Fugle og Jordens Kryb; Bue, Sværd og Stridsvåben sønderbryder jeg i Landet, og jeg lader dem bo trygt.</span> <span class="verse"><a name="18">18</a>Jeg trolover mig med dig for evigt, jeg trolover mig med dig med Retfærd og Ret, med Miskundhed og Barmhjertighed;</span> <span class="verse"><a name="19">19</a>jeg trolover mig med dig i Troskab, og du skal kende HERREN.</span> <span class="verse"><a name="20">20</a>Da skal det ske på hin Dag, at jeg bønhører, lyder det fra HERREN, ja, at jeg bønhører Himlen, at den så bønhører Jorden,</span> <span class="verse"><a name="21">21</a>og Jorden bønhører Hornet, Mosten og Olien, og de bønhører Jizreel.</span> <span class="verse"><a name="22">22</a>Jeg sår hende ud i Landet, mod Nådeløs er jeg nådig og siger til Ikke-mit-Folk: "Mit Folk er du!" og han skal sige: "Min Gud!"</span> </p></div</div></div></body></html>