<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/ruth/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/ruth">Ruth</a> &gt <strong>Chapter 4</strong></div><p><span class="verse"><a name="1">1</a>Boaz var imidlertid gået op til Byporten og havde sat sig der. Og se, den Løser, Boaz havde talt om, kom netop forbi. Da tiltalte han ham og sagde: "Kom og sæt dig her!" Da den anden kom og satte sig,</span> <span class="verse"><a name="2">2</a>fik han fat i ti af Byens Ældste og sagde: "Sæt eder her!" Og de satte sig der.</span> <span class="verse"><a name="3">3</a>Da sagde han til Løseren: "Den Marklod, som tilhørte vor Slægtning Elimelek, vil No'omi, der er kommet tilbage fra Moab, sælge.</span> <span class="verse"><a name="4">4</a>Derfor tænkte jeg, at jeg vilde lade dig det vide og sige: Køb den i Overværelse af dem, der sidder her, og mit Folks Ældste! Vil du løse den, så gør det; men vil du ikke, så sig til, at jeg kan vide det; thi der er ingen anden til at løse end du og derefter jeg selv!" Han svarede: "Jeg vil løse den!"</span> <span class="verse"><a name="5">5</a>Da sagde Boaz: "Men samtidig med at du køber Marken af No'omi, køber du også Moabiterinden Rut, den afdødes Enke, for at rejse den afdødes Navn over hans Arvelod!"</span> <span class="verse"><a name="6">6</a>Da svarede Løseren: "Så kan jeg ikke blive Løser, da jeg derved vilde skade min egen Arvelod. Løs du, hvad jeg skulde løse, thi jeg kan ikke!"</span> <span class="verse"><a name="7">7</a>Nu havde man i gamle Dage i Israel den Skik til Stadfæstelse af Løsning og Byttehandel, at man trak sin Sko af og gav den anden Part den; således blev en Sag vidnefast i Israel.</span> <span class="verse"><a name="8">8</a>Idet nu Løseren sagde til Boaz: "Køb du den!" trak han derfor sin Sko af.</span> <span class="verse"><a name="9">9</a>Da sagde Boaz til de Ældste og alle dem, der var til Stede: "I er i Dag Vidner på, at jeg køber alt, hvad der tilhørte Elimelek, og alt, hvad der tilhørte Kiljon og Malon, af No'omi;</span> <span class="verse"><a name="10">10</a>og tillige køber jeg mig Moabiterinden Rut, Malons Enke, til Hustru for at rejse den afdødes Navn over hans Arvelod, at den afdødes Navn ikke skal udslettes blandt hans Brødre og fra hans Hjemstavns Port; I er Vidner i Dag!"</span> <span class="verse"><a name="11">11</a>Da sagde alle Folkene, som var i Byporten, og de Ældste: "Vi er Vidner! HERREN lade den Kvinde, der nu drager ind i dit Hus, blive som Rakel og Lea, de to, der byggede Israels Hus. Bliv mægtig i Efrata, og dit Navn vorde priset i Betlehem!</span> <span class="verse"><a name="12">12</a>Måtte dit Hus blive som Perezs Hus, ham, Tamar fødte Juda, ved de Efterkommere, HERREN giver dig af denne unge Kvinde!"</span> <span class="verse"><a name="13">13</a>Så ægtede Boaz Rut, og hun blev hans Hustru; og da han gik ind til hende, lod HERREN hende blive frugtsommelig, og hun fødte en Søn.</span> <span class="verse"><a name="14">14</a>Da sagde Kvinderne til No'omi: "Lovet være HERREN, som ikke lod dig uden Løser i Dag, og hans Navn skal prises i Israel.</span> <span class="verse"><a name="15">15</a>Han blive din Trøster og Forsørger i din Alderdom; thi din Sønnekone, som viste dig Kærlighed, har født ham, hun, som er dig mere værd end syv Sønner!"</span> <span class="verse"><a name="16">16</a>Da tog No'omi Barnet i sin Favn, og hun blev dets Fostermoder.</span> <span class="verse"><a name="17">17</a>Og Naboerskerne gav ham Navn, idet de sagde: "No'omi har fået en Søn!" Og de kaldte ham Obed. Han blev Fader til Davids Fader Isaj.</span> <span class="verse"><a name="18">18</a>Dette er Perezs Slægtebog: Perez avlede Hezron,</span> <span class="verse"><a name="19">19</a>Hezron avlede Ram, Ram avlede Amminadab,</span> <span class="verse"><a name="20">20</a>Amminadab avlede Nahasjon, Nahasjon avlede Salmon,</span> <span class="verse"><a name="21">21</a>Salmon avlede Boaz, Boaz avlede Obed,</span> <span class="verse"><a name="22">22</a>Obed avlede Isaj, og Isaj avlede David.</span> </p></div</div></div></body></html>