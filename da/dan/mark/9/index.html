<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/mark">Mark</a> &gt <strong>Chapter 9</strong></div><p><span class="verse"><a name="1">1</a>Og seks Dage derefter tager Jesus Peter og Jakob og Johannes med sig og fører dem alene afsides op på et højt Bjerg, og han blev forvandlet for deres Øjne.</span> <span class="verse"><a name="2">2</a>Og hans Klæder bleve skinnende, meget hvide, så at ingen Blegemand på Jorden kan gøre Klæder så hvide.</span> <span class="verse"><a name="3">3</a>Og Elias tillige med Moses viste sig for dem, og de samtalede med Jesus.</span> <span class="verse"><a name="4">4</a>Og Peter tog til Orde og siger til Jesus: "Rabbi! det er godt, at vi ere her, og lader os gøre tre Hytter, dig en og Moses en og Elias en."</span> <span class="verse"><a name="5">5</a>Thi han vidste ikke, hvad han skulde sige; thi de vare blevne helt forfærdede.</span> <span class="verse"><a name="6">6</a>Og der kom en Sky, som overskyggede dem; og en Røst kom fra Skyen: "Denne er min Søn, den elskede, hører ham!"</span> <span class="verse"><a name="7">7</a>Og pludseligt, da de så sig om, så de ingen mere uden Jesus alene hos dem.</span> <span class="verse"><a name="8">8</a>Og da de gik ned fra Bjerget, bød han dem, at de ikke måtte fortælle nogen, hvad de havde set, førend Menneskesønnen var opstanden fra de døde.</span> <span class="verse"><a name="9">9</a>Og de fastholdt dette Ord hos sig selv og spurgte hverandre, hvad det er at opstå fra de døde.</span> <span class="verse"><a name="10">10</a>Og de spurgte ham og sagde: "De skriftkloge sige jo, at Elias bør først komme?"</span> <span class="verse"><a name="11">11</a>Men han sagde til dem: "Elias kommer først og genopretter alting; og hvorledes er der skrevet om Menneskesønnen? At han skal lide meget og foragtes.</span> <span class="verse"><a name="12">12</a>Men jeg siger eder, at både er Elias kommen, og de gjorde ved ham alt, hvad de vilde, efter som der er skrevet om ham."</span> <span class="verse"><a name="13">13</a>Og da de kom til Disciplene, så de en stor Skare omkring dem og skriftkloge, som tvistedes med dem.</span> <span class="verse"><a name="14">14</a>Og straks studsede hele Skaren, da de så ham, og de løb hen og hilsede ham.</span> <span class="verse"><a name="15">15</a>Og han spurgte dem: "Hvorom tvistes I med dem?"</span> <span class="verse"><a name="16">16</a>Og en af Skaren svarede ham: "Mester! jeg har bragt min Søn til dig; han har en målløs Ånd.</span> <span class="verse"><a name="17">17</a>Og hvor som helst den griber ham, slider den i ham, og han fråder og skærer Tænder, og han visner hen; og jeg har sagt til dine Disciple, at de skulde uddrive den, og de kunde ikke."</span> <span class="verse"><a name="18">18</a>Men han svarede dem og sagde: "O du vantro Slægt! hvor længe skal jeg være hos eder, hvor længe skal jeg tåle eder? Bringer ham til mig!"</span> <span class="verse"><a name="19">19</a>Og de ledte ham frem til ham; og da han så ham, sled Ånden straks i ham, og han faldt om på Jorden og væltede sig og fraadede.</span> <span class="verse"><a name="20">20</a>Og han spurgte hans Fader: "Hvor længe er det siden, at dette er kommet over ham?" Men han sagde: "Fra Barndommen af;</span> <span class="verse"><a name="21">21</a>og den har ofte kastet ham både i Ild og i Vand for at ødelægge ham; men om du formår noget, da forbarm dig over os, og hjælp os!"</span> <span class="verse"><a name="22">22</a>Men Jesus sagde til ham: "Om du formår! Alle Ting ere mulige for den, som tror."</span> <span class="verse"><a name="23">23</a>Straks råbte Barnets Fader og sagde med Tårer: "Jeg tror, hjælp min Vantro!"</span> <span class="verse"><a name="24">24</a>Men da Jesus så, at Skaren stimlede sammen, truede han den urene Ånd og sagde til den: "Du målløse og døve Ånd! jeg byder dig, far ud af ham, og far ikke mere ind i ham!"</span> <span class="verse"><a name="25">25</a>Da skreg og sled den meget i ham og for ud, og han blev ligesom død, så at de fleste sagde: "Han er død."</span> <span class="verse"><a name="26">26</a>Men Jesus tog ham ved Hånden og rejste ham op; og han stod op.</span> <span class="verse"><a name="27">27</a>Og da han var kommen ind i et Hus, spurgte hans Disciple ham i Enrum: "Hvorfor kunde vi ikke uddrive den?"</span> <span class="verse"><a name="28">28</a>Og han sagde til dem: "Denne Slags kan ikke fare ud ved noget, uden ved Bøn og Faste."</span> <span class="verse"><a name="29">29</a>Og da de gik ud derfra, vandrede de igennem Galilæa; og han vilde ikke, at nogen skulde vide det.</span> <span class="verse"><a name="30">30</a>Thi han lærte sine Disciple og sagde til dem: "Menneskesønnen overgives i Menneskers Hænder, og de skulle slå ham ihjel; og når han er ihjelslået, skal han opstå tre Dage efter."</span> <span class="verse"><a name="31">31</a>Men de forstode ikke det Ord og frygtede for at spørge ham.</span> <span class="verse"><a name="32">32</a>Og de kom til Kapernaum, og da han var kommen ind i Huset, spurgte han dem: "Hvad var det, I overvejede med hverandre på Vejen?"</span> <span class="verse"><a name="33">33</a>Men de tav; thi de havde talt med hverandre på Vejen om, hvem der var den største.</span> <span class="verse"><a name="34">34</a>Og han satte sig og kaldte på de tolv og siger til dem: "Dersom nogen vil være den første, han skal være den sidste af alle og alles Tjener."</span> <span class="verse"><a name="35">35</a>Og han tog et lille Barn og stillede det midt iblandt dem og tog det i Favn og sagde til dem:</span> <span class="verse"><a name="36">36</a>"Den, som modtager eet af disse små Børn for mit Navns Skyld, modtager mig; og den, som modtager mig, modtager ikke mig, men den, som udsendte mig."</span> <span class="verse"><a name="37">37</a>Johannes sagde til ham: "Mester! vi så en, som ikke følger os, uddrive onde Ånder i dit Navn; og vi forbød ham det, fordi han ikke følger os."</span> <span class="verse"><a name="38">38</a>Men Jesus sagde: "Forbyder ham det ikke; thi der er ingen, som gør en kraftig Gerning i mit Navn og snart efter kan tale ilde om mig.</span> <span class="verse"><a name="39">39</a>Thi den, som ikke er imod os, er for os.</span> <span class="verse"><a name="40">40</a>Thi den, som giver eder et Bæger Vand at drikke i mit Navn, fordi I høre Kristus til, sandelig, siger jeg eder, han skal ingenlunde miste sin Løn</span> <span class="verse"><a name="41">41</a>Og den, som forarger en af disse små, som tro, for ham var det bedre, at der lå en Møllesten om hans Hals, og han var kastet i Havet.</span> <span class="verse"><a name="42">42</a>Og dersom din Hånd forarger dig, så hug den af; det er bedre for dig at gå som en Krøbling ind til Livet end at have to Hænder og fare til Helvede til den uudslukkelige Ild,</span> <span class="verse"><a name="43">43</a>hvor deres Orm ikke dør, og Ilden ikke udslukkes.</span> <span class="verse"><a name="44">44</a>Og dersom din Fod forarger dig, så hug den af; det er bedre for dig at gå lam ind til Livet end at have to Fødder og blive kastet i Helvede,</span> <span class="verse"><a name="45">45</a>hvor deres Orm ikke dør, og Ilden ikke udslukkes.</span> <span class="verse"><a name="46">46</a>Og dersom dit Øje forarger dig, så riv det ud; det er bedre for dig at gå enøjet ind i Guds Rige end at have to Øjne og blive kastet i Helvede,</span> <span class="verse"><a name="47">47</a>hvor deres Orm ikke dør, og Ilden ikke udslukkes.</span> <span class="verse"><a name="48">48</a>Thi enhver skal saltes med Ild, og alt Offer skal saltes med Salt.)</span> <span class="verse"><a name="49">49</a>Saltet er godt; men dersom Saltet bliver saltløst, hvormed ville I da give det sin Kraft igen? Haver Salt i eder selv, og holder Fred med hverandre!"</span> </p></div</div></div></body></html>