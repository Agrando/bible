<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/mark/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/mark">Mark</a> &gt <strong>Chapter 15</strong></div><p><span class="verse"><a name="1">1</a>Og straks om Morgenen, da Ypperstepræsterne havde holdt Råd med de Ældste og de skriftkloge, hele Rådet, bandt de Jesus og førte ham bort og overgave ham til Pilatus.</span> <span class="verse"><a name="2">2</a>Og Pilatus spurgte ham: "Er du Jødernes Konge?" Og han svarede og sagde til ham: "Du siger det."</span> <span class="verse"><a name="3">3</a>Og Ypperstepræsterne anklagede ham meget.</span> <span class="verse"><a name="4">4</a>Men Pilatus spurgte ham atter og sagde: "Svarer du slet intet? Se, hvor meget de anklage dig for!"</span> <span class="verse"><a name="5">5</a>Men Jesus svarede ikke mere noget, så at Pilatus undrede sig.</span> <span class="verse"><a name="6">6</a>Men på Højtiden plejede han at løslade dem een Fange, hvilken de forlangte.</span> <span class="verse"><a name="7">7</a>Men der var en, som hed Barabbas, der var fangen tillige med de Oprørere, som under Oprøret havde begået Mord</span> <span class="verse"><a name="8">8</a>Og Mængden gik op og begyndte at bede om, at han vilde gøre for dem, som han plejede.</span> <span class="verse"><a name="9">9</a>Men Pilatus svarede dem og sagde: "Ville I, at jeg skal løslade eder Jødernes Konge?"</span> <span class="verse"><a name="10">10</a>Thi han skønnede, at det var af Avind, at Ypperstepræsterne havde overgivet ham.</span> <span class="verse"><a name="11">11</a>Men Ypperstepræsterne ophidsede Mængden til at bede om, at han hellere skulde løslade dem Barabbas.</span> <span class="verse"><a name="12">12</a>Men Pilatus svarede atter og sagde til dem: "Hvad ville I da, jeg skal gøre med ham, som I kalde Jødernes Konge?"</span> <span class="verse"><a name="13">13</a>Men de råbte atter: "Korsfæst ham!"</span> <span class="verse"><a name="14">14</a>Men Pilatus sagde til dem: "Hvad ondt har han da gjort?" Men de råbte højlydt: "Korsfæst ham!"</span> <span class="verse"><a name="15">15</a>Og da Pilatus vilde gøre Mængden tilpas, løslod han dem Barabbas; og Jesus lod han hudstryge og gav ham hen til at korsfæstes.</span> <span class="verse"><a name="16">16</a>Men Stridsmændene førte ham ind i Gården, det vil sige Borgen, og de sammenkalde hele Vagtafdelingen.</span> <span class="verse"><a name="17">17</a>Og de iføre ham en Purpurkappe og flette en Tornekrone og sætte den på ham.</span> <span class="verse"><a name="18">18</a>Og de begyndte at hilse ham: "Hil være dig, du Jødernes Konge!"</span> <span class="verse"><a name="19">19</a>Og de sloge ham på Hovedet med et Rør og spyttede på ham og faldt på Knæ og tilbade ham.</span> <span class="verse"><a name="20">20</a>Og da de havde spottet ham, toge de Purpurkappen af ham og iførte ham hans egne Klæder. Og de føre ham ud for at korsfæste ham.</span> <span class="verse"><a name="21">21</a>Og de tvinge en, som gik forbi, Simon fra Kyrene, som kom fra Marken, Aleksanders og Rufus's Fader, til af bære hans Kors.</span> <span class="verse"><a name="22">22</a>Og de føre ham til det Sted Golgatha, det er udlagt: "Hovedskalsted"</span> <span class="verse"><a name="23">23</a>Og de gave ham Vin at drikke med Myrra i; men han tog det ikke.</span> <span class="verse"><a name="24">24</a>Og de korsfæste ham, og de dele hans Klæder ved at kaste Lod om dem, hvad enhver skulde tage.</span> <span class="verse"><a name="25">25</a>Men det var den tredje Time, da de korsfæstede ham.</span> <span class="verse"><a name="26">26</a>Og Overskriften med Beskyldningen imod ham var påskreven således: "Jødernes Konge".</span> <span class="verse"><a name="27">27</a>Og de korsfæste to Røvere sammen med ham, en ved hans højre og en ved hans venstre Side.</span> <span class="verse"><a name="28">28</a>Og Skriften blev opfyldt, som siger: "Og han blev regnet iblandt Overtrædere."</span> <span class="verse"><a name="29">29</a>Og de, som gik forbi, spottede ham, idet de rystede på deres Hoveder og sagde: "Tvi dig! du som nedbryder Templet og bygger det op i tre Dage;</span> <span class="verse"><a name="30">30</a>frels dig selv ved at stige ned af Korset!"</span> <span class="verse"><a name="31">31</a>Ligeså spottede også Ypperstepræsterne indbyrdes tillige med de skriftkloge og sagde: "Andre har han frelst, sig selv kan han ikke frelse.</span> <span class="verse"><a name="32">32</a>Kristus, Israels Konge - lad ham nu stige ned af Korset, for at vi kunne se det og, tro!" Også de, som vare korsfæstede med ham, hånede ham.</span> <span class="verse"><a name="33">33</a>Og da den sjette Time var kommen, blev der Mørke over hele Landet indtil den niende Time.</span> <span class="verse"><a name="34">34</a>Og ved den niende Time råbte Jesus med høj Røst og sagde: "Eloi! Eloi! Lama Sabaktani?" det er udlagt: "Min Gud! min Gud! hvorfor har du forladt mig?"</span> <span class="verse"><a name="35">35</a>Og nogle af dem, som stode hos, sagde, da de hørte det: "Se; han kalder på Elias."</span> <span class="verse"><a name="36">36</a>Men en løb hen og fyldte en Svamp med Eddike og stak den på et Rør og gav ham at drikke og sagde: "Holdt! lader os se, om Elias kommer for at tage ham ned."</span> <span class="verse"><a name="37">37</a>Men Jesus råbte med høj Røst og udåndede.</span> <span class="verse"><a name="38">38</a>Og Forhænget i Templet splittedes i to fra øverst til nederst.</span> <span class="verse"><a name="39">39</a>Men da Høvedsmanden, som stod hos, lige over for ham, så, af han udåndede på denne Vis, sagde han: "Sandelig, dette Menneske var Guds Søn."</span> <span class="verse"><a name="40">40</a>Men der var også Kvinder, som så til i Frastand, iblandt hvilke også vare Maria Magdalene og Maria, Jakob den Lilles og Joses's Moder, og Salome,</span> <span class="verse"><a name="41">41</a>hvilke også fulgte ham og tjente ham, da han var i Galilæa, og mange andre Kvinder, som vare gåede op til Jerusalem med ham.</span> <span class="verse"><a name="42">42</a>Og da det allerede var blevet Aften, (thi det var Beredelsesdag, det er Forsabbat,)</span> <span class="verse"><a name="43">43</a>kom Josef fra Arimathæa, en anset Rådsherre, som også selv forventede Guds Rige; han tog Mod til sig og gik ind til Pilatus og bad om Jesu Legeme.</span> <span class="verse"><a name="44">44</a>Men Pilatus forundrede sig over, at han allerede skulde være død,</span> <span class="verse"><a name="45">45</a>og han hidkaldte Høvedsmanden og spurgte ham, om han allerede nogen Tid havde været død; og da han fik det at vide af Høvedsmanden, skænkede han Josef Liget.</span> <span class="verse"><a name="46">46</a>Og denne købte et fint Linklæde, tog ham ned, svøbte ham i Linklædet og lagde ham i en Grav, som var udhugget i en Klippe, og han, væltede en Sten for Indgangen til Graven.</span> <span class="verse"><a name="47">47</a>Men Maria Magdalene og Maria, Joses's Moder, så, hvor ham blev lagt.</span> </p></div</div></div></body></html>