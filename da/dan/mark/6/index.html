<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/mark">Mark</a> &gt <strong>Chapter 6</strong></div><p><span class="verse"><a name="1">1</a>Og han gik bort derfra Og han kommer til sin Fædreneby, og hans Disciple følge ham.</span> <span class="verse"><a name="2">2</a>Og da det blev Sabbat, begyndte han at lære i Synagogen, og de mange, som hørte ham, bleve slagne af Forundring og sagde: "Hvorfra har han dog dette, og hvad er det for en Visdom, som er given ham,og hvilke kraftige Gerninger der dog sker ved hans Hænder!</span> <span class="verse"><a name="3">3</a>Er denne ikke Tømmermanden, Marias Søn og Jakobs og Joses's og Judas's og Simons Broder? Og ere ikke hans Søstre her hos os?" Og de forargedes på ham.</span> <span class="verse"><a name="4">4</a>Og Jesus sagde til dem: "En Profet er ikke foragtet uden i sit eget Fædreland og iblandt sine Slægtninge og i sit Hus."</span> <span class="verse"><a name="5">5</a>Og han kunde ikke gøre nogen kraftig Gerning der; kun lagde han Hænderne på nogle få syge og helbredte dem</span> <span class="verse"><a name="6">6</a>Og han forundrede sig over deres Vantro. Og han gik om i Landsbyerne der omkring og lærte.</span> <span class="verse"><a name="7">7</a>Og han hidkalder de tolv, og han begyndte at udsende dem, to og to, og gav dem Magt over de urene Ånder.</span> <span class="verse"><a name="8">8</a>Og han bød dem, at de skulde intet tage med på Vejen uden en Stav alene, ikke Brød, ikke Taske, ikke Kobber i Bæltet,</span> <span class="verse"><a name="9">9</a>men have Sko på og: "Ifører eder ikke to Kjortler!"</span> <span class="verse"><a name="10">10</a>Og han sagde til dem: "Hvor I komme ind i et Hus, der skulle I blive, indtil I drage bort fra Stedet.</span> <span class="verse"><a name="11">11</a>Og hvor man ikke vil modtage eder og ikke vil høre eder, der skulle I gå bort fra og afryste Støvet under eders Fødder til Vidnesbyrd imod dem."</span> <span class="verse"><a name="12">12</a>Og de gik ud og prædikede, at man skulde omvende sig.</span> <span class="verse"><a name="13">13</a>Og de dreve onde Ånder ud og salvede mange syge med Olie og helbredte dem.</span> <span class="verse"><a name="14">14</a>Og Kong Herodes hørte det (thi hans Navn var blevet bekendt), og han sagde: "Johannes Døberen er oprejst fra de døde, og derfor virke Kræfterne i ham."</span> <span class="verse"><a name="15">15</a>Andre sagde: "Det er Elias; " men andre sagde: "Det er en Profet ligesom en af Profeterne."</span> <span class="verse"><a name="16">16</a>Men da Herodes hørte det, sagde han: "Johannes, som jeg har ladet halshugge, han er oprejst."</span> <span class="verse"><a name="17">17</a>Thi Herodes havde selv sendt Bud og ladet Johannes gribe og kaste i Fængsel for sin Broder Filips Hustru, Herodias's Skyld; thi han havde taget hende til Ægte.</span> <span class="verse"><a name="18">18</a>Johannes sagde nemlig til Herodes: "Det er dig ikke tilladt at have din Broders Hustru."</span> <span class="verse"><a name="19">19</a>Men Herodias bar Nag til ham og vilde gerne slå ham ihjel, og hun kunde det ikke.</span> <span class="verse"><a name="20">20</a>Thi Herodes frygtede for Johannes, fordi han vidste, at han var en retfærdig og hellig Mand, og han holdt sin Hånd over ham; og når han hørte ham, var han tvivlrådig om mange Ting, og han hørte ham gerne.</span> <span class="verse"><a name="21">21</a>Og da der kom en belejlig Dag, da Herodes på sin Fødselsdag gjorde et Gæstebud for sine Stormænd og Krigsøversterne og de ypperste i Galilæa,</span> <span class="verse"><a name="22">22</a>og da selve Herodias's Datter kom ind og dansede, behagede hun Herodes og Gæsterne. Og Kongen sagde til Pigen: "Bed mig, om hvad som helst du vil, så vil jeg give dig det."</span> <span class="verse"><a name="23">23</a>Og han svor hende til og sagde: "Hvad som helst du beder om, vil jeg give dig, indtil Halvdelen af mit Rige."</span> <span class="verse"><a name="24">24</a>Og hun gik ud og sagde til sin Moder: "Hvad skal jeg bede om?" Men hun sagde: "Om Johannes Døberens Hoved."</span> <span class="verse"><a name="25">25</a>Og hun gik straks skyndsomt ind til Kongen, bad og sagde: "Jeg vil, at du straks giver mig Johannes Døberens Hoved på et Fad."</span> <span class="verse"><a name="26">26</a>Om end Kongen blev meget bedrøvet, vilde han dog for Edernes og Gæsternes Skyld ikke afvise hende:</span> <span class="verse"><a name="27">27</a>Og Kongen sendte straks en at Vagten og befalede at bringe hans Hoved</span> <span class="verse"><a name="28">28</a>Og denne gik hen og halshuggede ham i Fængselet; og han bragte hans Hoved på et Fad og gav det til Pigen, og Pigen gav det til sin Moder.</span> <span class="verse"><a name="29">29</a>Og da hans Disciple hørte det, kom de og toge hans Lig og lagde det i en Grav.</span> <span class="verse"><a name="30">30</a>Og Apostlene samle sig om Jesus, og de forkyndte ham alt, hvad de havde gjort, og hvad de havde lært.</span> <span class="verse"><a name="31">31</a>Og han siger til dem: "Kommer nu I med afsides til et øde Sted og hviler eder lidt;" thi der var mange, som gik til og fra, og de havde ikke engang Ro til at spise.</span> <span class="verse"><a name="32">32</a>Og de droge bort i Skibet til et øde Sted afsides.</span> <span class="verse"><a name="33">33</a>Og man så dem drage bort, og mange kendte dem, og til Fods strømmede de sammen derhen fra alle Byerne og kom før end de.</span> <span class="verse"><a name="34">34</a>Og da han gik i Land, så han en stor Skare, og han ynkedes inderligt over dem; thi de vare som Får, der ikke have Hyrde; og han begyndte at lære dem meget.</span> <span class="verse"><a name="35">35</a>Og da Tiden allerede var fremrykket, kom hans Disciple til ham og sagde: "Stedet er øde, og Tiden er allerede fremrykket.</span> <span class="verse"><a name="36">36</a>Lad dem gå bort, for at de kunne gå hen i de omliggende Gårde og Landsbyer og købe sig noget at spise."</span> <span class="verse"><a name="37">37</a>Men han svarede og sagde til dem: "Giver I dem at spise!" Og de sige til ham: "Skulle vi gå hen og købe Brød for to Hundrede Denarer og give dem at spise?"</span> <span class="verse"><a name="38">38</a>Men han siger til dem: "Hvor mange Brød have I? Går hen og ser efter!" Og da de havde fået det at vide, sige de: "Fem, og to Fisk."</span> <span class="verse"><a name="39">39</a>Og han bød dem at lade dem alle sætte sig ned i små Flokke i det grønne Græs.</span> <span class="verse"><a name="40">40</a>Og de satte sig ned, Hob ved Hob, somme på hundrede og somme på halvtredsindstyve.</span> <span class="verse"><a name="41">41</a>Og han tog de fem Brød og de to Fisk, så op til Himmelen og velsignede; og han brød Brødene og gav sine Disciple dem at lægge for dem, og han delte de to Fisk til dem alle.</span> <span class="verse"><a name="42">42</a>Og de spiste alle og bleve mætte.</span> <span class="verse"><a name="43">43</a>Og de optoge tolv Kurve fulde af Stykker, også af Fiskene.</span> <span class="verse"><a name="44">44</a>Og de, som spiste Brødene, vare fem Tusinde Mænd.</span> <span class="verse"><a name="45">45</a>Og straks nødte han sine Disciple til at gå om Bord i Skibet og i Forvejen sætte over til hin Side, til Bethsajda, medens han selv lod Skaren gå bort.</span> <span class="verse"><a name="46">46</a>Og da han havde taget Afsked med dem, gik han op på Bjerget for at bede.</span> <span class="verse"><a name="47">47</a>Og da det var blevet silde, var Skibet midt på Søen og han alene på Landjorden.</span> <span class="verse"><a name="48">48</a>Og da han så, at de havde deres Nød med at ro (thi Vinden var dem imod); kommer han ved den fjerde Nattevagt til dem vandrende på Søen. Og han vilde gå dem forbi.</span> <span class="verse"><a name="49">49</a>Men da de så ham vandre på Søen, mente de, at det var et Spøgelse, og de skrege.</span> <span class="verse"><a name="50">50</a>Thi de så ham alle og bleve forfærdede. Men han talte straks med dem og sagde til dem: "Værer frimodige, det er mig, frygter ikke!"</span> <span class="verse"><a name="51">51</a>Og han steg op i Skibet til dem, og Vinden lagde sig, og de forfærdedes over al Måde ved sig selv.</span> <span class="verse"><a name="52">52</a>Thi de havde ikke fået Forstand af det, som var sket med Brødene; men deres Hjerte var forhærdet</span> <span class="verse"><a name="53">53</a>Og da de vare farne over til Landet, kom de til Genezareth og lagde til der.</span> <span class="verse"><a name="54">54</a>Og da de trådte ud af Skibet, kendte man ham straks.</span> <span class="verse"><a name="55">55</a>Og de løb om i hele den Egn og begyndte at bringe de syge på deres Senge omkring, hvor de hørte, at han var.</span> <span class="verse"><a name="56">56</a>Og hvor som helst han gik ind i Landsbyer eller Byer eller Gårde, lagde de de syge på Torvene og bade ham om, at de måtte røre blot ved Fligen af hans Klædebon; og alle de, som rørte ved ham, bleve helbredte.</span> </p></div</div></div></body></html>