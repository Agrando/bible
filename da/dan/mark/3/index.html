<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/mark">Mark</a> &gt <strong>Chapter 3</strong></div><p><span class="verse"><a name="1">1</a>Og han, gik atter ind i en Synagoge, og der var der en Mand, som havde en vissen Hånd.</span> <span class="verse"><a name="2">2</a>Og de toge Vare på ham, om han vilde helbrede ham på Sabbaten, for at de kunde anklage ham.</span> <span class="verse"><a name="3">3</a>Og han siger til Manden, som havde den visne Hånd!"Træd frem her i Midten!"</span> <span class="verse"><a name="4">4</a>Og han siger til dem: "Er det tilladt at gøre godt på Sabbaten eller at gøre ondt, at frelse Liv eller at slå ihjel?" Men de tav.</span> <span class="verse"><a name="5">5</a>Og han så omkring på dem med Vrede, bedrøvet over deres Hjertes Forhærdelse, og siger til Manden: "Ræk din Hånd ud!" og han rakte den ud, og hans Hånd blev sund igen.</span> <span class="verse"><a name="6">6</a>Og Farisæerne gik straks ud og holdt Råd med Herodianerne imod ham, hvorledes de kunde slå ham ihjel.</span> <span class="verse"><a name="7">7</a>Og Jesus drog med sine Disciple bort til Søen, og en stor Mængde fulgte med fra Galilæa; og fra Judæa</span> <span class="verse"><a name="8">8</a>og fra Jerusalem og fra Idumæa og Landet hinsides Jordan og fra Egnen om Tyrus og Sidon kom de til ham i stor Mængde, da de hørte, hvor store Gerninger han gjorde.</span> <span class="verse"><a name="9">9</a>Og han sagde til sine Disciple, at en Båd skulde være til Rede til ham for Skarens Skyld, for at de ikke skulde trænge ham.</span> <span class="verse"><a name="10">10</a>Thi han helbredte mange, så at alle, som havde Plager, styrtede ind på ham for at røre ved ham.</span> <span class="verse"><a name="11">11</a>Og når de urene Ånder så ham, faldt de ned for ham og råbte og sagde: "Du er Guds Søn."</span> <span class="verse"><a name="12">12</a>Og han truede dem meget, at de ikke måtte gøre ham kendt.</span> <span class="verse"><a name="13">13</a>Og han stiger op på Bjerget og hidkalder, hvem han selv vilde; og de gik hen til ham.</span> <span class="verse"><a name="14">14</a>Og han beskikkede tolv, til at de skulde være hos ham, og til at han kunde udsende dem til at prædike</span> <span class="verse"><a name="15">15</a>og at have Magt til at uddrive de onde Ånder.</span> <span class="verse"><a name="16">16</a>Og han beskikkede de tolv, og han tillagde Simon Navnet Peter;</span> <span class="verse"><a name="17">17</a>fremdeles Jakob, Zebedæus's Søn, og Johannes, Jakobs Broder, og han tillagde dem Navnet Boanerges, det er Tordensønner;</span> <span class="verse"><a name="18">18</a>og Andreas og Filip og Bartholomæus og Matthæus og Thomas og Jakob, Alfæus's Søn, og Thaddæus og Simon Kananæeren</span> <span class="verse"><a name="19">19</a>og Judas Iskariot, han, som forrådte ham.</span> <span class="verse"><a name="20">20</a>Og han kommer hjem, og der samles atter en Skare, så at de end ikke kunne få Mad.</span> <span class="verse"><a name="21">21</a>Og da hans nærmeste hørte det, gik de ud for at drage ham til sig thi de sagde: "Han er ude af sig selv."</span> <span class="verse"><a name="22">22</a>Og de skriftkloge, som vare komne ned fra Jerusalem, sagde: "Han har Beelzebul, og ved de onde Ånders Fyrste uddriver han de onde Ånder:"</span> <span class="verse"><a name="23">23</a>Og han kaldte dem til sig og sagde til dem i Lignelser: "Hvorledes kan Satan uddrive Satan?</span> <span class="verse"><a name="24">24</a>Og dersom et Rige er kommet i Splid med sig selv, kan samme Rige ikke bestå.</span> <span class="verse"><a name="25">25</a>Og dersom et Hus er kommet i Splid med sig selv, vil samme Hus ikke kunne bestå.</span> <span class="verse"><a name="26">26</a>Og dersom Satan har sat sig op imod sig selv og er kommen i Splid med sig selv, kan han ikke bestå, men det er ude med ham.</span> <span class="verse"><a name="27">27</a>Men ingen kan gå ind i den stærkes Hus og røve hans Ejendele, uden han først binder den stærke, og da kan han plyndre hans Hus.</span> <span class="verse"><a name="28">28</a>Sandelig, siger jeg eder, alle Ting skulle forlades Menneskenes Børn, Synder og Bespottelser, hvor store Bespottelser de end tale;</span> <span class="verse"><a name="29">29</a>men den. som taler bespotteligt imod den Helligånd, har evindeligt ingen Forladelse, men skal være skyldig i en evig Synd."</span> <span class="verse"><a name="30">30</a>De sagde nemlig: "Han har en uren Ånd."</span> <span class="verse"><a name="31">31</a>Og hans Moder,og hans Brødre komme, og de stode udenfor og sendte Bud ind til ham og lode ham kalde.</span> <span class="verse"><a name="32">32</a>Og en Skare sad omkring ham; og de sige til ham: "Se; din Moder og dine; Brødre og dine Søstre ere udenfor og spørge efter dig."</span> <span class="verse"><a name="33">33</a>Og han svarer dem og siger: "Hvem er min Moder og mine Brødre?"</span> <span class="verse"><a name="34">34</a>Og han så omkring på dem, som sade rundt om ham, og sagde: "Se, her er min Moder og mine Brødre!</span> <span class="verse"><a name="35">35</a>Thi den, som gør Guds Villie, det er min Broder og Søster og Moder."</span> </p></div</div></div></body></html>