<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/amos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/amos">Amos</a> &gt <strong>Chapter 2</strong></div><p><span class="verse"><a name="1">1</a>Så siger HERREN: for tre overtrædelser af Moab, ja fire jeg går ikke fra det, de brændte Edoms Konges Ben til kalk</span> <span class="verse"><a name="2">2</a>så sender jeg Ild mod Moab, den skal æde Herijots Borge; og Moab skal dø under kampgny, Krigsskrig og Hornets Klang.</span> <span class="verse"><a name="3">3</a>Af hans Midte udrydder jeg Hersker og dræber alle hans Fyrster, siger HERREN.</span> <span class="verse"><a name="4">4</a>Så siger HERREN: For tre Overtrædelser af Juda, ja fire, jeg går ikke fra det: de ringeagted HERRENs Lov og holdt ej hans Bud, ledet vild af deres Løgneguder, til hvilke deres Fædre holdt sig</span> <span class="verse"><a name="5">5</a>så sender jeg Ild mod Juda, den skal æde Jerusalems Borge.</span> <span class="verse"><a name="6">6</a>Så siger HERREN: For tre Overtrædelser af Israel, ja fire, jeg går ikke fra det: de sælger retfærdig for Sølv og Fattigmand for et Par Sko,</span> <span class="verse"><a name="7">7</a>træder ringes Hoved i Støvet og trænger sagtmodige fra Vejen. Søn og Fader går sammen til Skøgen og søler således mit hellige Navn.</span> <span class="verse"><a name="8">8</a>På pantede Kapper strækker de sig ved hvert et Alter, og i deres Guds Hus drikker de Vin, der er givet i Bøde.</span> <span class="verse"><a name="9">9</a>Og dog var det mig, som udrydded Amoriterne foran eder, høje som Cedertræer, stærke som Egetræer, udrydded deres Frugt foroven som og deres Rødder forneden.</span> <span class="verse"><a name="10">10</a>Det var mig, som førte jer op fra Ægypten og lod eder vandre i Ørken i fyrretyve År, så I tog Amoriternes Land.</span> <span class="verse"><a name="11">11</a>Jeg tog blandt eders Sønner Profeter, Nasiræere blandt eders unge. Er det ej sandt, Israeliter? lyder det fra HERREN.</span> <span class="verse"><a name="12">12</a>Men I gav Nasiræerne Vin, og Profeterne bød I ej at profetere.</span> <span class="verse"><a name="13">13</a>Se, jeg lader Grunden vakle under jer, ligesom Vognen vakler, når den er fuld af Neg.</span> <span class="verse"><a name="14">14</a>Den hurtige kan ikke undfly, den stærke ej bruge sin Kraft; ej redder Helten sit Liv,</span> <span class="verse"><a name="15">15</a>ej holder Bueskytten Stand; ej undslipper rapfodet Mand, ej bjærger nogen Rytter sit Liv;</span> <span class="verse"><a name="16">16</a>den kækkeste Mand iblandt Helte skal den dag våbenløs fly, så lyder det fra HERREN.</span> </p></div</div></div></body></html>