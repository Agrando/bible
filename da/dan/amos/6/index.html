<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/amos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/amos">Amos</a> &gt <strong>Chapter 6</strong></div><p><span class="verse"><a name="1">1</a>Ve Zions sorgløse mænd og de trygge på Samarias bjerg, I ædle blandt førstegrødefolket, hvem Israels Hus søger til;</span> <span class="verse"><a name="2">2</a>(drag over til Kalne og se, derfra over til det store Hamat og ned til Filisternes Gat: Er de bedre end disse Riger, deres Område større end eders?)</span> <span class="verse"><a name="3">3</a>I, som afviser Ulykkesdagen og bringer Urettens Sæde nær.</span> <span class="verse"><a name="4">4</a>De ligger på Elfenbenslejer, henslængt på deres Bænke; af Hjorden æder de Lam og Kalve fra Fedesti;</span> <span class="verse"><a name="5">5</a>de kvidrer til Harpeklang og opfinder Strengeleg som David;</span> <span class="verse"><a name="6">6</a>de drikker Vinen af Kander og salver sig med ypperste Olie, men sørger ej over Josefs Skade.</span> <span class="verse"><a name="7">7</a>Derfor skal de nu føres bort forrest i landflygtiges Flok. Dagdrivernes Skrål får Ende, lyder det fra HERREN, Hærskarers Gud.</span> <span class="verse"><a name="8">8</a>Den Herre HERREN svor ved sig selv: Afsky har jeg for Jakobs Hovmod, hans Borge vækker mit Had; jeg prisgiver Byen og dens fylde.</span> <span class="verse"><a name="9">9</a>Og er der end hele ti Mænd i eet Hus de skal dog dø.</span> <span class="verse"><a name="10">10</a>Og levnes der een, så trækkes han frem af sin Slægtning og den, som røer når Ligene hentes af Huse. Og han siger til ham inderst i Huset: "Er der flere hos dig?" Hin svarer: "Ingen!" Da siger han: "Tys!" Thi HERRENs Navn tør de ikke nævne.</span> <span class="verse"><a name="11">11</a>Thi HERREN, se, han byder og slår det store Hus i Stykker, det lille Hus i Splinter.</span> <span class="verse"><a name="12">12</a>Løber mon Heste på Klipper, pløjes mon Havet med Okser? Men I vender Retten til Gift og Retfærds Frugt til Malurt;</span> <span class="verse"><a name="13">13</a>I glæder jer over Lodebar og siger: "Mon ikke det var ved vor Styrke, vi tog Karnajim?</span> <span class="verse"><a name="14">14</a>Thi se, jeg rejser et Folk imod eder, Israels Hus, lyder det fra HERREN, Hærskarers Gud; Trængsel bringer det eder fra Egnen ved Hamat til Arababækken.</span> </p></div</div></div></body></html>