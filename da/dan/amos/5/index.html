<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/amos/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/amos">Amos</a> &gt <strong>Chapter 5</strong></div><p><span class="verse"><a name="1">1</a>Hør dette Ord, en klagesang, som jeg istemmer over eder, Israels Hus:</span> <span class="verse"><a name="2">2</a>Hun er faldet og rejser sig ikke, Israels Jomfru, henstrakt på sin Jord, og ingen rejser hende op.</span> <span class="verse"><a name="3">3</a>Thi så siger den Herre HERREN: Den By, som går i Leding med tusind, får hundred tilbage, og den som går i Leding med hundred, får ti tilbage i Israels Hus.</span> <span class="verse"><a name="4">4</a>Thi så siger HERREN til Israels Hus: Søg mig, så skal I leve!</span> <span class="verse"><a name="5">5</a>Søg ikke til Betel, gå ikke til Gilgal, drag ikke til Beersjeba! Thi Gilgal skal blive landflygtig, og Betel skal blive til intet.</span> <span class="verse"><a name="6">6</a>Søg HERREN, så skal I leve, at ikke en Lue slår ud, en ædende Ild mod Josefs Hus, og Betel har ingen, som slukker.</span> <span class="verse"><a name="7">7</a>Ve dem, som gør Ret til Malurt og kaster Retfærd i Støvet!</span> <span class="verse"><a name="8">8</a>Syvstjernens og Orions Skaber, han, som vender Mulm til Morgen og gør Dag til Nattemørke, som kalder ad Havets Vande og gyder dem ud over Jorden, HERREN er hans Navn!</span> <span class="verse"><a name="9">9</a>Han lader Ødelæggelse bryde ind over Borge, Ødelæggelse komme over Fæstninger.</span> <span class="verse"><a name="10">10</a>De hader Rettens Talsmand i Porten og afskyr den, som taler sandt.</span> <span class="verse"><a name="11">11</a>Derfor, da I træder på den ringe og tager Afgift af hans Korn, skal I vel bygge Kvaderstenshuse, men ikke bo den; I skal vel plante yndige Vingårde, men Vinen skal I ikke drikke.</span> <span class="verse"><a name="12">12</a>Jeg ved, eders Overtrædelser er mange og uden Tal eders Synder, I Rettens Fjender, som tager mod Bøde og bortviser fattige i Porten.</span> <span class="verse"><a name="13">13</a>Derfor tier den kloge i denne Tid, thi det er onde Tider.</span> <span class="verse"><a name="14">14</a>Søg det gode, ej det onde, for at I må leve og Hærskarers Gud, må være med eder, som I siger, han er.</span> <span class="verse"><a name="15">15</a>Had det onde og elsk det gode, hold Retten i Hævd i Porten! Måske vil da HERREN, Hærskarers Gud, være nådig mod Josefs Rest.</span> <span class="verse"><a name="16">16</a>Derfor, så siger HERREN, Herren, Hærskarers Gud: På alle Torve skal klages, i alle Gader råbes: "Ve! Ve!" Bonden kalder til Sorg, til Ligklage Klagemænd;</span> <span class="verse"><a name="17">17</a>i hver en Vingård skal klages, når jeg drager igennem din Midte, siger HERREN.</span> <span class="verse"><a name="18">18</a>Ve eder, som længes efter HERRENs Dag,! Hvad vil I med HERRENs Dag? Mørke er den, ej Lys.</span> <span class="verse"><a name="19">19</a>Da går det, som når en Mand flyr for en Løve og møder en Bjørn og, når han tyr ind i Huset og støtter sin Hånd til Væggen, bides af en Slange.</span> <span class="verse"><a name="20">20</a>Ja, HERRENs Dag er Mørke, ej Lys, Bælgmørke uden Solskin.</span> <span class="verse"><a name="21">21</a>Jeg hader, forsmår eders Fester, er led ved eders festlige Samlinger,</span> <span class="verse"><a name="22">22</a>om også I bringer mig Brændofre. Eders Afgrødeofre behager mig ej, eders Fedekvægs-Takofre ser jeg ej til.</span> <span class="verse"><a name="23">23</a>Spar mig dog for eders larmende Sang, eders Harpeklang hører jeg ikke.</span> <span class="verse"><a name="24">24</a>Nej, Ret skal vælde frem som Vand og Retfærd som svulmende Bæk.</span> <span class="verse"><a name="25">25</a>Bragte I mig Slagtoffer og Afgrødeoffer de fyrretyve Ørkenår, Israels Hus?</span> <span class="verse"><a name="26">26</a>Så skal I da bære Sakkut, eders Konge, og Kevan, eders Gudestjerne, Billeder, som I har lavet eder.</span> <span class="verse"><a name="27">27</a>I Landflygtighed jager jeg eder hinsides Damaskus, siger HERREN; Hærskarers Gud er hans Navn.</span> </p></div</div></div></body></html>