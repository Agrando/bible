<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/1thess/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/1thess">1 Thessalonians</a> &gt <strong>Chapter 4</strong></div><p><span class="verse"><a name="1">1</a>Så bede vi eder i øvrigt, Brødre! og formane eder i den Herre Jesus, at som I jo have lært af os, hvorledes I bør vandre og behage Gud, således som I jo også gøre, at I således må gøre end yderligere Fremgang.</span> <span class="verse"><a name="2">2</a>I vide jo, hvilke Bud vi gave eder ved den Herre Jesus.</span> <span class="verse"><a name="3">3</a>Thi dette er Guds Villie, eders Helliggørelse, at I afholde eder fra Utugt;</span> <span class="verse"><a name="4">4</a>at hver af eder veed at vinde sig sin egen Hustru i Hellighed og Ære,</span> <span class="verse"><a name="5">5</a>ikke i Begærings Brynde som Hedningerne, der ikke kende Gud;</span> <span class="verse"><a name="6">6</a>at ingen foruretter og bedrager sin Broder i nogen Sag; thi Herren er en Hævner over alt dette, som vi også før have sagt og vidnet for eder.</span> <span class="verse"><a name="7">7</a>Thi Gud kaldte os ikke til Urenhed, men til Helliggørelse.</span> <span class="verse"><a name="8">8</a>Derfor altså, den, som foragter dette, han foragter ikke et Menneske, men Gud, som også giver sin Helligånd til eder.</span> <span class="verse"><a name="9">9</a>Men om Broderkærligheden have I ikke nødig, at jeg skal skrive eder til; thi I ere selv oplærte af Gud til at elske hverandre;</span> <span class="verse"><a name="10">10</a>det gøre I jo også imod alle Brødrene i hele Makedonien; men vi formane eder, Brødre! til yderligere Fremgang</span> <span class="verse"><a name="11">11</a>og til at sætte en Ære i at leve stille og varetage hver sit og arbejde med eders Hænder, således som vi bød eder,</span> <span class="verse"><a name="12">12</a>for at I kunne vandre sømmeligt over for dem, som ere udenfor, og for ikke at trænge til nogen.</span> <span class="verse"><a name="13">13</a>Men vi ville ikke, Brødre! at I skulle være uvidende med Hensyn til dem, som sove hen, for at I ikke skulle sørge som de andre, der ikke have Håb.</span> <span class="verse"><a name="14">14</a>Thi når vi tro, at Jesus er død og opstanden, da skal også Gud ligeså ved Jesus føre de hensovede frem med ham.</span> <span class="verse"><a name="15">15</a>Thi dette sige vi eder med Herrens Ord, at vi levende, som blive tilbage til Herrens Tilkommelse, vi skulle ingenlunde komme forud for de hensovede.</span> <span class="verse"><a name="16">16</a>Thi Herren selv skal stige ned fra Himmelen med et Tilråb, med Overengels Røst og med Guds Basun, og de døde i Kristus skulle opstå først;</span> <span class="verse"><a name="17">17</a>derefter skulle vi levende, som blive tilbage, bortrykkes tillige med dem i Skyer til at møde Herren i Luften; og så skulle vi altid være sammen med Herren.</span> <span class="verse"><a name="18">18</a>Så trøster hverandre med disse Ord!</span> </p></div</div></div></body></html>