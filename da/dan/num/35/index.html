<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 35</strong></div><p><span class="verse"><a name="1">1</a>HERREN talede fremdeles til Moses på Moabs Sletter ved Jordan over for Jeriko og sagde:</span> <span class="verse"><a name="2">2</a>byd Israelitterne, at de af de Besiddelser, de får i Arv, skal give Leviterne nogle Byer at bo i; I skal også give Leviterne Græsmarker rundt om disse Byer,</span> <span class="verse"><a name="3">3</a>Disse Byer skal de have at bo i, og deres Græsmarker skal de have til deres Kvæg, deres Hjorde og andre Dyr.</span> <span class="verse"><a name="4">4</a>Græsmarkerne om Byerne, som I skal give Leviterne, skal strække sig 1000 Alen fra Bymuren ud til alle Sider;</span> <span class="verse"><a name="5">5</a>og uden for Byen skal I til Østside opmåle 2OOO Alen, til Sydside 2000, til Vestside 2OOO og til Nordside 2OOO, med Byen i Midten. Det skal tilfalde dem som Græsgange til Byerne.</span> <span class="verse"><a name="6">6</a>Hvad de Byer angår, som I skal give Leviterne, så skal I give dem de seks Tilflugtsbyer, som Manddrabere kan ty ind i, og desuden to og fyrretyve Byer.</span> <span class="verse"><a name="7">7</a>De Byer, I skal give Leviterne, bliver således i alt otte og fyrretyve Byer med tilhørende Græsmarker.</span> <span class="verse"><a name="8">8</a>Og af de Byer, I skal give dem af Israelitternes Besiddelser, skal I lade de større Stammer give flere, de mindre færre; hver Stamme skal give Leviterne så mange af sine Byer, som svarer til den Arvelod, der tildeles den.</span> <span class="verse"><a name="9">9</a>HERREN talede fremdeles til Moses og sagde:</span> <span class="verse"><a name="10">10</a>Tal til Israelitterne og sig til dem: Når I kommer over Jordan til Kana'ans Land,</span> <span class="verse"><a name="11">11</a>skal I udse eder nogle Byer, I kan have som Tilflugtsbyer, så at en Manddraber, der begår et Drab af Vanvare, kan ty derhen.</span> <span class="verse"><a name="12">12</a>I disse Byer skal I have Ret til at søge Tilflugt for Blodhævneren, for at ikke Manddraberen skal dø, før han er blevet stillet for Menighedens Domstol.</span> <span class="verse"><a name="13">13</a>Det skal være seks Byer, I skal afstå til Tilflugtsbyer;</span> <span class="verse"><a name="14">14</a>de tre skal I afstå hinsides Jordan og de tre andre i Kana'ans Land; de skal være Tilflugtsbyer.</span> <span class="verse"><a name="15">15</a>Israelitterne, de fremmede og de indvandrede iblandt dem skal have Ret til at søge Tilflugt i de seks Byer, så at enhver, der begår et Drab af Vanvare, kan ty derhen.</span> <span class="verse"><a name="16">16</a>Men slår han ham ihjel med et Jernredskab, så er han en Manddraber, og Manddraberen skal lide Døden;</span> <span class="verse"><a name="17">17</a>og slår han ham ihjel med en Sten, som han har i Hånden, og som kan slå en Mand ihjel, så er han en Manddraber, og Manddraberen skal lide Døden;</span> <span class="verse"><a name="18">18</a>og slår han ham ihjel med et Træredskab, som han har i Hånden, og som kan slå en Mand ihjel, så er han en Manddraber, og Måddraberen skal lide Døden.</span> <span class="verse"><a name="19">19</a>Blodhævneren skal dræbe Manddraberen; når han træffer ham, skal han dræbe ham.</span> <span class="verse"><a name="20">20</a>Og støder han til ham af Had eller kaster noget på ham i ond Hensigt, så han dør deraf,</span> <span class="verse"><a name="21">21</a>eller slår han ham med Hånden i Fjendskab, så han dør deraf, skal drabsmanden lide Døden, thi han er en Manddraber; Blodhævneren skal dræbe Manddraberen, når han træffer ham.</span> <span class="verse"><a name="22">22</a>Støder han derimod til ham af Vanvare, ikke i Fjendskab, eller kaster han et Redskab på ham, uden at det er i ond Hensigt,</span> <span class="verse"><a name="23">23</a>eller rammer han ham uden at se ham med en Sten, som kan slå en Mand ihjel, så han dør deraf, og han ikke er hans Uven eller har pønset på ondt imod ham,</span> <span class="verse"><a name="24">24</a>så skal Menigheden dømme Drabsmanden og Blodhævneren imellem på Grundlag af disse Lovbud;</span> <span class="verse"><a name="25">25</a>og Menigheden skal værne Manddraberen mod Blodhævneren, og Menigheden skal føre ham tilbage til hans Tilflugtsby, hvorhen han var tyet, og der skal han blive boende, indtil den med hellig Olie salvede Ypperstepræst dør.</span> <span class="verse"><a name="26">26</a>Men hvis Manddraberen for lader sin Tilflugtsbys Område, hvorhen han er tyet,</span> <span class="verse"><a name="27">27</a>og Blodhævneren træffer ham uden for hans Tilflugtsbys Område, så kan Blodhævneren dræbe Manddraberen uden at pådrage sig Blodskyld;</span> <span class="verse"><a name="28">28</a>thi han skal blive i sin Tilflugtsby indtil Ypperstepræstens Død; først efter Ypperstepræstens Død kan Manddraberen vende tilbage til den Jord, han ejer.</span> <span class="verse"><a name="29">29</a>Det skal være eder en retsgyldig Anordning fra Slægt til Slægt, hvor I end bor.</span> <span class="verse"><a name="30">30</a>Når nogen slår et Menneske ihjel, må man kun dræbe Manddraberen efter flere Vidners Udsagn. Et enkelt Vidnes Udsagn er ikke nok til en Dødsdom.</span> <span class="verse"><a name="31">31</a>I må ikke tage mod Sonebøde for en Manddraber, når han har forbrudt sit Liv; han skal lide Døden,</span> <span class="verse"><a name="32">32</a>Heller ikke må I tage mod Sonebøde, således at den, der er tyet til sin Tilflugtsby, før Ypperstepræstens Død kan vende tilbage og bosætte sig i Landet.</span> <span class="verse"><a name="33">33</a>Vanhelliger ikke det Land, I er i, thi Blodet vanhelliger Landet, og Landet får kun Soning for det Blod, der er udgydt deri, ved dens Blod, der har udgydt det.</span> <span class="verse"><a name="34">34</a>Gør ikke det Land urent, I er bosat i, og i hvis Midte jeg bor; thi jeg HERREN bor midt iblandt Israels Børn.</span> </p></div</div></div></body></html>