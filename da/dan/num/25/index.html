<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 25</strong></div><p><span class="verse"><a name="1">1</a>Israeliterne slog sig derpå ned i Sjitim. Men Folket begyndte at bedrive Hor med de moabitiske Kvinder;</span> <span class="verse"><a name="2">2</a>og da de indbød Folket til deres Guders Slagtofre, spiste Folket deraf og tilbad deres Guder.</span> <span class="verse"><a name="3">3</a>Og Israel holdt til med Bål Peor; derover blussede HERRENs Vrede op mod Israel,</span> <span class="verse"><a name="4">4</a>og HERREN sagde til Moses: "Kald alle Folkets Overhoveder sammen og hæng dem op for HERREN under åben Himmel, for at HERRENs Vrede må vige fra Israel!"</span> <span class="verse"><a name="5">5</a>Og Moses sagde til Israeliternes Dommere: "Enhver af eder skal slå dem af sine Mænd ihjel, der har holdt til med Ba'al Peor!"</span> <span class="verse"><a name="6">6</a>Og se, en af Israeliterne kom og førte en midjanitisk Kvinde hen til sine Landsmænd lige for Øjnene af Moses og hele Israeliternes Menighed, medens de stod og græd ved Indgangen til Åbenbaringsteltet.</span> <span class="verse"><a name="7">7</a>Da nu Pinehas, Præsten Arons Søn Eleazars Søn, så det, trådte han frem af Menighedens Midte, greb et Spyd,</span> <span class="verse"><a name="8">8</a>fulgte den israelitiske Mand ind i Sengekammeret og gennemborede dem begge, både den israelitiske Mand og Kvinden, hende gennem Underlivet. Da standsede Plagen blandt Israeliterne.</span> <span class="verse"><a name="9">9</a>Men Tallet på dem, Plagen havde kostet Livet, løb op til 24000.</span> <span class="verse"><a name="10">10</a>Da talede HERREN således til Moses:</span> <span class="verse"><a name="11">11</a>Pinehas, Præsten Arons Søn Eleazars Søn, har vendt min Vrede fra Israeliterne, idet han var nidkær iblandt dem med min Nidkærhed, så at jeg ikke tilintetgjorde Israeliterne i min Nidkærhed.</span> <span class="verse"><a name="12">12</a>Derfor skal du sige: Se, jeg giver ham min Fredspagt!</span> <span class="verse"><a name="13">13</a>Et evigt Præstedømmes Pagt skal blive hans og efter ham hans Efterkommeres Lod, til Løn for at han var nidkær for sin Gud og skaffede Israeliterne Soning."</span> <span class="verse"><a name="14">14</a>Den dræbte Israelit, han, der dræbtes sammenmed den midjanitiske kvinde, hed Zimri, Salus Søn, og var Øverste for et Fædrenehus blandt Simeoniterne;</span> <span class="verse"><a name="15">15</a>og den dræbte midjanitiske Kvinde hed Hozbi og var en Datter af Zur, der var Stammehøvding for et Fædrenehus blandt Midjaniterne,</span> <span class="verse"><a name="16">16</a>HERREN talede fremdeles til Moses og sagde:</span> <span class="verse"><a name="17">17</a>"Fald over Midjaniterne og slå dem;</span> <span class="verse"><a name="18">18</a>thi de faldt over eder med de Rænker, de spandt imod eder i den Sag med Peor og med Hozbi, den midjanitiske Høvdings Datter, deres Landsmandinde, der dræbtes, den Dag Plagen brød løs for Peors Skyld."</span> </p></div</div></div></body></html>