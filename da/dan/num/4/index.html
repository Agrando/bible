<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 4</strong></div><p><span class="verse"><a name="1">1</a>HERREN talede til Moses og Aron og sagde:</span> <span class="verse"><a name="2">2</a>Optag blandt Leviterne Tallet på Kehatiterne efter deres Slægter, efter deres Fædrenehuse,</span> <span class="verse"><a name="3">3</a>fra Trediveårsalderen og opefter til Halvtredsårsalderen, alle, der skal gøre Tjeneste med' at udføre Arbejde ved Åbenbaringsteltet.</span> <span class="verse"><a name="4">4</a>Kehatiternes Arbejde ved Åbenbaringsteltet skal være med de højhellige Ting.</span> <span class="verse"><a name="5">5</a>Når Lejren bryder op, skal Aron og hans Sønner gå ind og tage det indre Forhæng ned og tildække Vidnesbyrdets Ark dermed;</span> <span class="verse"><a name="6">6</a>ovenover skal de lægge et Dække af Tahasjskind og derover igen brede et ensfarvet violet Purpurklæde; derpå skal de stikke Bærestængerne ind.</span> <span class="verse"><a name="7">7</a>Og over Skuebrødsbordet skal de brede et violet Purpurklæde og stille Fadene, Kanderne, Skålene og Krukkerne til Drikofferet derpå, og Brødet, som stadig skal ligge fremme, skal ligge derpå;</span> <span class="verse"><a name="8">8</a>ovenover skal de brede et karmoisinrødt Klæde og dække dette til med et Dække af Tahasjskind; derpå skal de stikke Bærestængerne ind.</span> <span class="verse"><a name="9">9</a>Så skal de tage et violet Purpurklæde og dermed tildække Lysestagen, dens Lamper, Sakse, Bakker og alle Oliekrukkerne, de Ting, som bruges ved Betjeningen deraf,</span> <span class="verse"><a name="10">10</a>og de skal lægge den med alt dens Tilbehør i et Dække af Tahasjskind og så lægge det på Bærebøren.</span> <span class="verse"><a name="11">11</a>Over Guldalteret skal de ligeledes brede et violet Purpurklæde og dække dette til med et Dække af Tahasjskind; derpå skal de stikke Bærestængerne ind.</span> <span class="verse"><a name="12">12</a>Og de skal tage alle Redskaber, som bruges ved Tjenesten i Helligdommen, og lægge dem i et violet Purpurklæde og dække dem til med et Dække af Tahasjskind og lægge dem på Bærebøren.</span> <span class="verse"><a name="13">13</a>Fremdeles skal de rense Alteret for Aske og brede et rødt Purpurklæde derover</span> <span class="verse"><a name="14">14</a>og på det lægge alle Redskaberne, som bruges til Tjenesten derved, Panderne, Gaflerne, Skovlene og Skålene, alle Alterets Redskaber, og derover skal de brede et Dække af Tahasjskind; derpå skal de stikke Bærestængerne ind.</span> <span class="verse"><a name="15">15</a>Når så ved Lejrens Opbrud Aron og hans Sønner er færdige med at tilhylle de hellige Ting og alle de hellige Redskaber, skal Kehatiterne træde til og bære dem; men de må ikke røre ved de hellige Ting; thi gør de det, skal de dø. Det er, hvad Kehatiterne skal bære af Åbenbaringsteltet.</span> <span class="verse"><a name="16">16</a>Med Eleazar, Præsten Arons Søn, påhviler Tilsynet med Olien til Lysestagen, den vellugtende Røgelse, det daglige Afgrødeoffer og Salveolien og desuden Tilsynet med hele Boligen og alt, hvad der er deri af hellige Ting og deres Tilbehør.</span> <span class="verse"><a name="17">17</a>HERREN talede til Moses og Aron og sagde:</span> <span class="verse"><a name="18">18</a>Sørg for, at Kehatiternes Slægters Stamme ikke udryddes af Leviternes Midte!</span> <span class="verse"><a name="19">19</a>Således skal I forholde eder med dem, for at de kan blive i Live og undgå Døden, når de nærmer sig de højhellige Ting: Aron og hans Sønner skal træde til og anvise hver enkelt af dem, hvad han skal gøre, og hvad han skal bære,</span> <span class="verse"><a name="20">20</a>for at de ikke et eneste Øjeblik skal komme til at se de hellige Ting; thi gør de det, skal de dø.</span> <span class="verse"><a name="21">21</a>HERREN talede til Moses og sagde:</span> <span class="verse"><a name="22">22</a>Optag også Tallet på Gersoniterne efter deres Fædrenehuse, efter deres Slægter;</span> <span class="verse"><a name="23">23</a>fra Trediveårsalderen og opefter til Halvtredsårsalderen skal du mønstre dem, alle, der skal gøre Tjeneste med at udføre Arbejdet ved Åbenbaringsteltet.</span> <span class="verse"><a name="24">24</a>Dette er Gersoniternes Arbejde, hvad de skal gøre, og hvad de skal bære</span> <span class="verse"><a name="25">25</a>De skal bære Boligens Tæpper, Åbenbaringsteltet med dets Dække og Dækket af Tahasjskind ovenover, Forhænget til Åbenbaringsteltets Indgang,</span> <span class="verse"><a name="26">26</a>Forgårdens Omhæng og Forhænget for Indgangen til Forgården, der er rundt om Boligen og Alteret, dens Teltreb og alle Redskaber, som hører til Arbejdet derved; og alt, hvad der skal gøres derved, skal de udføre.</span> <span class="verse"><a name="27">27</a>Efter Arons og hans Sønners Bud skal Gersoniterne udføre deres Arbejde både med det, de skal bære, og med det, de skal gøre; og I skal anvise dem alt, hvad de skal bære, Stykke for Stykke.</span> <span class="verse"><a name="28">28</a>Det er det Arbejde, Gersoniternes Sønners Slægter skal have ved Åbenbaringsteltet, og de skal varetage det under Itamars, Præsten Arons Søns, Tilsyn.</span> <span class="verse"><a name="29">29</a>Merariterne skal du mønstre efter deres Slægter, efter deres Fædrenehuse;</span> <span class="verse"><a name="30">30</a>fra Trediveårsalderen og opefter til Halvtredsårsalderen skal du mønstre dem, alle, som skal gøre Tjeneste med at udføre Arbejde ved Åbenbaringsteltet.</span> <span class="verse"><a name="31">31</a>Dette er, hvad der påhviler dem at bære, alt, hvad der hører til deres Arbejde ved Åbenbaringsteltet: Boligens Brædder, dens Tværstænger, Piller og Fodstykker,</span> <span class="verse"><a name="32">32</a>Pillerne til Forgården, som er rundt om den, med Fodstykker, Pæle og Reb, alle tilhørende Redskaber og alt, hvad der hører til Arbejdet derved; Stykke for Stykke skal I anvise dem alle de Ting, det påhviler dem at bære.</span> <span class="verse"><a name="33">33</a>Det er det Arbejde, der påhviler Merariternes Slægter, alt, hvad der hører til deres Arbejde ved Åbenbaringsteltet, under Itamars, Præsten Arons Søns, Tilsyn.</span> <span class="verse"><a name="34">34</a>Så mønstrede Moses og Aron og Menighedens Øverster Kehatiternes Sønner efter deres Slægter, efter deres Fædrenehuse,</span> <span class="verse"><a name="35">35</a>fra Trediveårsalderen og opefter til Halvtredsårsalderen, alle, som skulde gøre Tjeneste med at udføre Arbejde ved Åbenbaringsteltet,</span> <span class="verse"><a name="36">36</a>og de, der mønstredes af dem efter deres Slægter, udgjorde 2750.</span> <span class="verse"><a name="37">37</a>Det var dem, som mønstredes af Kehatiternes Slægter, alle dem, der skulde udføre Arbejde ved Åbenbaringsteltet, som Moses og Aron mønstrede efter HERRENs Bud ved Moses.</span> <span class="verse"><a name="38">38</a>De, der mønstredes af Gersoniterne efter deres Slægter, efter deres Fædrenehuse,</span> <span class="verse"><a name="39">39</a>fra Trediveårsalderen og opefter til Halvtredsårsalderen, alle, som skulde gøre Tjeneste med at udføre Arbejde ved Åbenbaringsteltet,</span> <span class="verse"><a name="40">40</a>de, der mønstredes af dem efter deres Slægter, efter deres Fædrenehuse, udgjorde 2630.</span> <span class="verse"><a name="41">41</a>Det var dem, som mønstredes af Gersoniternes Slægter, alle dem, der skulde udføre Arbejde ved Åbenbaringsteltet, som Moses og Aron mønstrede efter HERRENs Bud.</span> <span class="verse"><a name="42">42</a>De, der mønstredes af Merariternes Slægter efter deres Slægter, efter deres Fædrenehuse,</span> <span class="verse"><a name="43">43</a>fra Trediveårsalderen og opefter til Halvtredsårsalderen, alle, som skulde gøre Tjeneste med at udføre Arbejde ved Åbenbaringsteltet,</span> <span class="verse"><a name="44">44</a>de, der mønstredes af dem efter deres Slægter, udgjorde 3200.</span> <span class="verse"><a name="45">45</a>Det var dem, som mønstredes af Merariternes Slægter, som Moses og Aron mønstrede efter HERRENs Bud ved Moses.</span> <span class="verse"><a name="46">46</a>Alle, som mønstredes, som Moses og Aron og Israels Øverster mønstrede af Leviterne efter deres Slægter, efter deres Fædrenehuse,</span> <span class="verse"><a name="47">47</a>fra Trediveårsalderen og opefter til Halvtreds års alderen, alle, som skulde udføre Arbejde ved Åbenbaringsteltet både med hvad der skulde gøres, og hvad der skulde bæres,</span> <span class="verse"><a name="48">48</a>de, der mønstredes af dem, udgjorde 8580.</span> <span class="verse"><a name="49">49</a>Efter HERRENs Bud ved Moses anviste man hver enkelt af dem, hvad han skulde gøre eller bære; det blev dem anvist, som HERREN havde pålagt Moses.</span> </p></div</div></div></body></html>