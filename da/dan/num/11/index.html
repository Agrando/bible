<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 11</strong></div><p><span class="verse"><a name="1">1</a>Men Folket knurrede højlydt for HERREN over deres usle Kår; og da HERREN hørte det, blussede hans Vrede op, og HERRENs Ild brød løs iblandt dem og åd om sig i den yderste Del af Lejren.</span> <span class="verse"><a name="2">2</a>Da råbte Folket til Moses, og Moses gik i Forbøn hos HERREN.  Så dæmpedes Ilden.</span> <span class="verse"><a name="3">3</a>Derfor kaldte man dette Sted Tabera, fordi HERRENs Ild brød løs iblandt dem.</span> <span class="verse"><a name="4">4</a>Men den sammenløbne Hob, som fandtes iblandt dem, blev lysten. Så tog også Israeliterne til at græde igen, og de sagde: "Kunde vi dog få Kød at spise!</span> <span class="verse"><a name="5">5</a>Vi mindes Fiskene, vi fik at spise for intet i Ægypten, og Agurkerne, Vandmelonerne, Porrerne, Hvidløgene og Skalotterne,</span> <span class="verse"><a name="6">6</a>og nu vansmægter vi; her er hverken det ene eller det andet, vi ser aldrig andet end Manna."</span> <span class="verse"><a name="7">7</a>Mannaen lignede Horianderfrø og så ud som Bellium.</span> <span class="verse"><a name="8">8</a>Folket gik rundt og sankede den op; derpå malede de den i Håndkværne eller stødte den i Mortere; så kogte de den i Gryder og lavede Kager deraf; den smagte da som Bagværk tillavet i Olie.</span> <span class="verse"><a name="9">9</a>Når Duggen om Natten faldt over Lejren, faldt også Mannaen ned over den.</span> <span class="verse"><a name="10">10</a>Og Moses hørte, hvorledes alle Folkets Slægter græd, enhver ved Indgangen til sit Telt; da blussede HERRENs Vrede voldsomt op, og det vakte også Moses's Mishag.</span> <span class="verse"><a name="11">11</a>Da sagde Moses til HERREN: "Hvorfor har du handlet så ilde med din Tjener, og hvorfor har jeg ikke fundet Nåde for dine Øjne, siden du har lagt hele dette Folk som en Byrde på mig?</span> <span class="verse"><a name="12">12</a>Mon det er mig, der har undfanget hele dette Folk, mon det er mig, der har født det, siden du forlanger, at jeg i min Favn skal bære det hen til det Land, du tilsvor dets Fædre, som en Fosterfader bærer det diende Barn?</span> <span class="verse"><a name="13">13</a>Hvor skal jeg gå hen og skaffe hele dette Folk Kød? Thi de græder rundt om mig og siger: Skaf os Kød at spise?</span> <span class="verse"><a name="14">14</a>Jeg kan ikke ene bære hele dette Folk, det er mig for tungt.</span> <span class="verse"><a name="15">15</a>Hvis du vil handle således med mig, så dræb mig hellere, om jeg har fundet Nåde for dine Øjne, så at jeg ikke skal være nødt til at opleve sådan Elendighed!"</span> <span class="verse"><a name="16">16</a>HERREN svarede Moses: "Kald mig halvfjerdsindstyve af Israels Ældste sammen, Mænd, som du ved hører til Folkets Ældste og Tilsynsmænd, før dem hen til Åbenbaringsteltet og lad dem stille sig op hos dig der.</span> <span class="verse"><a name="17">17</a>Så vil jeg stige ned og tale med dig der, og jeg vil tage noget af den Ånd, der er over dig, og lade den komme over dem, for at de kan hjælpe dig med at bære Folkets Byrde, så du ikke ene skal bære den.</span> <span class="verse"><a name="18">18</a>Men til Folket skal du sige: Helliger eder til i Morgen, så skal I få Kød at spise! I har jo grædt højlydt for HERREN og sagt: Kunde vi dog få Kød at spise! Vi havde det jo bedre i Ægypten! Derfor vil HERREN give eder kød at spise;</span> <span class="verse"><a name="19">19</a>og ikke blot een eller to eller fem eller ti eller tyve Dage skal I spise det,</span> <span class="verse"><a name="20">20</a>men en hel Måned igennem, indtil det står eder ud af Næsen, og I væmmes derved, fordi I har ringeagtet HERREN, der er i eders Midte, og grædt for hans Åsyn og sagt: Hvorfor drog vi dog ud af Ægypten!"</span> <span class="verse"><a name="21">21</a>Moses svarede: "600000 Fodfolk tæller det Folk, jeg bar om mig, og du siger: Jeg vil skaffe dem Kød, så de har nok at spise en hel Måned!</span> <span class="verse"><a name="22">22</a>Kan der slagtes så meget Småkvæg og Hornkvæg til dem, at det kan slå til, eller kan alle Fisk i Havet samles sammen til dem, så det kan slå til?"</span> <span class="verse"><a name="23">23</a>HERREN svarede Moses: "Er HERRENs Arm for kort? Nu skal du få at se, om mit Ord går i Opfyldelse for dig eller ej."</span> <span class="verse"><a name="24">24</a>Da gik Moses ud og kundgjorde Folket HERRENs Ord. Og han samlede halvfjerdsindstyve af Folkets Ældste og lod dem stille sig rundt om Teltet.</span> <span class="verse"><a name="25">25</a>Så steg HERREN ned i Skyen og talede til ham; og han tog noget af den Ånd, der var over ham, og lod den komme over de halvfjerdsindstyve Ældste, og da Ånden hvilede over dem, kom de i profetisk Henrykkelse noget, som ikke siden hændtes dem.</span> <span class="verse"><a name="26">26</a>Imidlertid var to Mænd blevet tilbage i Lejren, den ene hed Eldad, den anden Medad. Også over dem kom Ånden, thi de hørte til dem, der var optegnede, men de var ikke gået ud til Teltet, og nu kom de i profetisk Henrykkelse inde i Lejren.</span> <span class="verse"><a name="27">27</a>Da løb en ung Mand ud og fortalte Moses det og sagde: "Eldad og Medad er kommet i profetisk Henrykkelse inde i Lejren."</span> <span class="verse"><a name="28">28</a>Josua, Nuns Søn, der fra sin Ungdom af havde gået Moses til Hånde, sagde da: "Min Herre Moses, stands dem i det!"</span> <span class="verse"><a name="29">29</a>Men Moses sagde til ham: "Er du skinsyg på mine Vegne? Gid alt HERRENs Folk var Profeter, gid HERREN vilde lade sin Ånd komme over dem!"</span> <span class="verse"><a name="30">30</a>Derpå trak Moses sig tilbage til Lejren med Israels Ældste.</span> <span class="verse"><a name="31">31</a>Da rejste der sig på HERRENs Bud en Vind, som førte Vagtler med sig fra Havet og drev dem hen over Lejren så langt som en Dagsrejse på begge Sider af Lejren i en Højde af et Par Alen over Jorden.</span> <span class="verse"><a name="32">32</a>Så gav Folket sig hele den Dag, hele Natten og hele den næste Dag til at samle Vagtlerne op; det mindste, nogen samlede, var ti Homer. Og de bredte dem ud til Tørring rundt om Lejren.</span> <span class="verse"><a name="33">33</a>Medens Kødet endnu var imellem Tænderne på dem, før det endnu var spist, blussede HERRENs Vrede op imod Folket, og HERREN lod en meget hård Straf ramme Folket.</span> <span class="verse"><a name="34">34</a>Og man kaldte Stedet Kibrot Hattåva, thi der blev de lystne Folk jordet.</span> <span class="verse"><a name="35">35</a>Fra Kibrot-Hattåva drog Folket til Hazerot, og de gjorde Holdt i Hazerot.</span> </p></div</div></div></body></html>