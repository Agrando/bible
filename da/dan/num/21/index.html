<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 21</strong></div><p><span class="verse"><a name="1">1</a>Men da Kana'anæeren, Kongen af Arad, der boede i Sydlandet, hørte, at Israel rykkede frem ad Atarimvejen, angreb han Israel og tog nogle af dem til Fange.</span> <span class="verse"><a name="2">2</a>Da aflagde Israel et Løfte til Herren og sagde: "Hvis du giver dette Folk i min Hånd, vil jeg lægge Band på deres Byer!"</span> <span class="verse"><a name="3">3</a>Og HERREN hørte Israels Røst og gav Kana'anæerne i deres Hånd, hvorefter de lagde Band på dem og deres Byer. Derfor gav man Stedet Navnet Horma.</span> <span class="verse"><a name="4">4</a>Så brød de op fra Bjerget Hor i Retning af det røde Hav for at komme uden om Edoms Land. Undervejs blev Folket utålmodigt</span> <span class="verse"><a name="5">5</a>og talte mod Gud og Moses og sagde: "Hvorfor førte I os ud af Ægypten, når vi skal dø i Ørkenen? Her er jo hverken Brød eller Vand, og vi er lede ved denne usle Føde."</span> <span class="verse"><a name="6">6</a>Da sendte HERREN Giftslanger blandt Folket, og de bed Folket så en Mængde af Israel døde.</span> <span class="verse"><a name="7">7</a>Så kom Folket til Moses og sagde: "Vi har syndet ved at tale imod HERREN og dig; gå i Forbøn hos HERREN, at han tager Slangerne fra os!" Og Moses gik i Forbøn for Folket.</span> <span class="verse"><a name="8">8</a>Da sagde HERREN til Moses: "Lav dig en Slange og sæt den på en Stang, så skal enhver slangebidt, der ser hen på den, leve!"</span> <span class="verse"><a name="9">9</a>Da lavede Moses en Kobberslange og satte den på en Stang; og enhver, der så hen på Kobberslangen, når en Slange havde bidt ham, beholdt Livet.</span> <span class="verse"><a name="10">10</a>Så brød Israelitterne op og slog Lejr i Obot;</span> <span class="verse"><a name="11">11</a>og de brød op fra Obot og slog Lejr i tjje Håbarim i Ørkenen østen for Moab.</span> <span class="verse"><a name="12">12</a>Derfra brød de op og slog Lejr i Zereddalen.</span> <span class="verse"><a name="13">13</a>Derfra brød de op og slog Lejr i Ørkenen hinsides Arnon, som udspringer på Amoriternes Område, thi Arnon var Moabs Grænse mod Amoriterne.</span> <span class="verse"><a name="14">14</a>Derfor hedder det i Bogen om HERRENs Krige: Vaheb i Sufa og Dalene, Arnon og Dalenes Skrænt,</span> <span class="verse"><a name="15">15</a>som strækker sig til Ars Sæde og læner sig til Moabs Grænse.</span> <span class="verse"><a name="16">16</a>Derfra brød de op til Beer; det er det Be'er, HERREN havde for Øje, da han sagde til Moses: "Kald Folket sammen, så vil jeg give dem Vand!"</span> <span class="verse"><a name="17">17</a>Da sang Israelitterne denne Sang: Brønd, væld frem! Syng til dens Pris!</span> <span class="verse"><a name="18">18</a>Brønd, som Høvdinger grov, som Folkets ædle bored med Herskerspir og Stave! Fra Ørkenen brød de op til Mattana;</span> <span class="verse"><a name="19">19</a>fra Mattana til Nahaliel; fra Nahaliel til Bamot;</span> <span class="verse"><a name="20">20</a>fra Bamot til halen på Moabs Højslette, til Pisgas Top, som rager op over Ørkenen.</span> <span class="verse"><a name="21">21</a>Israel sendte nu Sendebud til Amoriterkongen Sihon og lod sige:</span> <span class="verse"><a name="22">22</a>"Lad mig få Lov at drage igennem dit Land! Vi vil ikke dreje ind på Marker eller i Vinhaver, vi vil ikke drikke Vand af Brøndene, vi vil følge Kongevejen, indtil vi er nået igennem dit Land!</span> <span class="verse"><a name="23">23</a>Men Sihon tillod ikke Israel at drage igennem sit Land; derimod samlede han alt sit krigsfolk og rykkede ud i Ørkenen imod Israel, og da han nåede Jaza, angreb han Israel.</span> <span class="verse"><a name="24">24</a>Men Israel slog ham med Sværdet og underlagde sig hans Land fra Arnon til Jabbok, til Ammoniternes Land; thi Jazer ligger ved Ammoniternes Grænse;</span> <span class="verse"><a name="25">25</a>og Israel indtog alle disse Byer, og Israel bosatte sig i alle Amoriternes Byer, i Hesjbon og alle tilhørende Småbyer.</span> <span class="verse"><a name="26">26</a>Thi Hesjbon var Amoriterkongen Sihons By; han havde angrebet Moabs forrige konge og frataget ham hele hans Land indtil Arnon.</span> <span class="verse"><a name="27">27</a>Derfor synger Skjaldene: Kom hid til Hesjbon, lad den blive bygget og grundfæstet, Sihons By!</span> <span class="verse"><a name="28">28</a>Thi Ild for ud fra Hesjbon, Ildslue fra Sihons Stad, den fortærede Moabs Byer, opåd Arnons Højder.</span> <span class="verse"><a name="29">29</a>Ve dig, Moab! Det er ude med dig, Kemosjs Folk! Han gjorde sine Sønner til Flygtninge og sine Døtre til Krigsfanger for Sihon, Amoriternes Konge.</span> <span class="verse"><a name="30">30</a>Og vi skød dem ned, Hesjbon er tabt indtil Dibon; vi lagde dem øde til Nofa, som ligger ved Medeba.</span> <span class="verse"><a name="31">31</a>Så bosatte Israel sig i Amoriternes Land.</span> <span class="verse"><a name="32">32</a>Derpå sendte Moses Spejdere til Jazer; og de erobrede det tillige med tilhørende Småbyer, og han drev de der boende Amoriter bort.</span> <span class="verse"><a name="33">33</a>Derpå vendte de om og drog ad Basan til. Da rykkede Og, Kongen af Basan, ud imod dem med alle sine Krigere og angreb dem ved Edrei.</span> <span class="verse"><a name="34">34</a>Men HERREN sagde til Moses: "Frygt ikke for ham! Thi jeg giver ham og alle hans krigere og hans Land i din Hånd, så at du kan handle med ham, som du handlede med Amoriterkongen Sihon, der boede i Hesjbon."</span> <span class="verse"><a name="35">35</a>Da slog de ham og hans Sønner og alle hans Krigere, så at ikke en eneste af dem undslap, og derpå underlagde de sig hans Land.</span> </p></div</div></div></body></html>