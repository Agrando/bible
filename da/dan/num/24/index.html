<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 24</strong></div><p><span class="verse"><a name="1">1</a>Men da Bileam så, at HERRENS Hu stod til at velsigne Israel, gik han ikke som de forrige Gange hen for at søge Varsler, men vendte sig mod Ørkenen</span> <span class="verse"><a name="2">2</a>og Bileam så op og fik Øje på Israel; som lå lejret Stamme for Stamme. Da kom Guds Ånd over ham,</span> <span class="verse"><a name="3">3</a>og han fremsatte sit Sprog: Så siger Bileam, Beors Søn, så siger Manden, hvis Øje er lukket,</span> <span class="verse"><a name="4">4</a>så siger han, der hører Guds Ord og kender den Højestes Viden, som skuer den Almægtiges Syner, hensunken, med opladt Øje:</span> <span class="verse"><a name="5">5</a>Hvor herlige er dine Telte, JIakob, og dine Boliger, Israel!</span> <span class="verse"><a name="6">6</a>Som Dale, der strækker sig vidt, som Haver langs med en Flod, som Aloetræer, HERREN har plantet, som Cedre ved Vandets Bred.</span> <span class="verse"><a name="7">7</a>Dets Spande flyder over med Vand, dets Korn fåt rigelig Væde. Mægtigere end Agagerdets Konge, og ophøjet er dets kongedømme.</span> <span class="verse"><a name="8">8</a>Gud førte det ud af Ægypten, det har en Vildokses Horn; det opæder de Folkeslag der står det imod, søndrer deres Ben og knuser deres Lænder</span> <span class="verse"><a name="9">9</a>Det lægger sig, hviler som en Løve, ja, som en Løvinde, hvo tør vække det! Velsignet, hvo dig velsigner, forbandet, hvo dig forbander!</span> <span class="verse"><a name="10">10</a>Da blussede Balaks Vrede op mod Bileam, og han slog Hænderne sammen; og Balak sagde til Bileam: "For at forbande mine Fjender bad jeg dig komme, og se, nu har du velsignet dem tre Gange!</span> <span class="verse"><a name="11">11</a>Skynd dig derhen, hvor du kom fra! Jeg lovede dig rigelig Løn, men mon har HERREN unddraget dig den!"</span> <span class="verse"><a name="12">12</a>Men Bileam sagde til Balak: "Sagde jeg ikke allerede til Sendebudene, du sendte mig:</span> <span class="verse"><a name="13">13</a>Om Balak så giver mig alt det Sølv og Guld, han har i sit Hus, kan jeg ikke være ulydig mod HERREN og gøre noget som helst af egen Vilje; hvad HERREN siger, vil jeg sige!</span> <span class="verse"><a name="14">14</a>Vel, jeg drager til mit Folk, men kom, jeg vil lade dig vide, hvad dette Folk skal gøre ved dit Folk i de sidste Dage."</span> <span class="verse"><a name="15">15</a>Derpå fremsatte han sit Sprog: Så siger Bileam, Beors Søn, så siger Manden, hvis Øje er lukket,</span> <span class="verse"><a name="16">16</a>så siger han, der hører Guds Ord og kender den Højestes Viden, som skuer den Almægtiges Syner, hensunken, med opladt Øje:</span> <span class="verse"><a name="17">17</a>Jeg ser ham, dog ikke nu, jeg skuer ham, dog ikke nær! En Sterne opgår af Jakob, et Herskerspir løfter sig fra Israel! Han knuser Moabs Tindinger og alle Setsønnernes Isse.</span> <span class="verse"><a name="18">18</a>Edom bliver et Lydland, og Seirs undslupne går til Grunde, Israel udfolder sin Magt,</span> <span class="verse"><a name="19">19</a>og Jakob kuer sine Fjender.</span> <span class="verse"><a name="20">20</a>Men da han så Amalekiterne, fremsatte han sit Sprog: Det første af Folkene er Amalek, men til sidst vies det til Undergang!</span> <span class="verse"><a name="21">21</a>Og da han så Keniterne, fremsatte han sit Sprog: Urokkelig er din Bolig, din Rede bygget på Klippen.</span> <span class="verse"><a name="22">22</a>Kain er dog hjemfalden til Undergang! Hvor længe? Assur skal føre dig bort!</span> <span class="verse"><a name="23">23</a>Derpå fremsatte han sit Sprog: Ve! Hvo bliver i Live, når Gud lader det ske!</span> <span class="verse"><a name="24">24</a>Der kommer Skibe fra Kittæernes Kyst; de kuer Assur, de kuer Eber men også han er viet til Undergang!</span> <span class="verse"><a name="25">25</a>Så drog Bileam tilbage til sin Hjemstavn; og Balak gik også bort.</span> </p></div</div></div></body></html>