<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 13</strong></div><p><span class="verse"><a name="1">1</a>HERREN talede fremdeles til Moses og sagde:</span> <span class="verse"><a name="2">2</a>"Send nogle Mænd af Sted for at undersøge Kana'ans Land, som jeg vil give Israeliterne; een Mand af hver Fædrenestamme skal I sende, og kun Mænd, der er Øverster iblandt dem!"</span> <span class="verse"><a name="3">3</a>Da udsendte Moses dem fra Parans Ørken på HERRENs Bud, Mænd, der allevar Overhovederfor Israeliterne.</span> <span class="verse"><a name="4">4</a>Deres Navne var følgende: Af Rubens Stamme Sjammua, Zakkurs Søn,</span> <span class="verse"><a name="5">5</a>af Simeons Stamme Sjafat, Horis Søn,</span> <span class="verse"><a name="6">6</a>af Judas Stamme Kaleb, Jefunnes Søn,</span> <span class="verse"><a name="7">7</a>af Issakars Stamme Jigal, Josefs Søn,</span> <span class="verse"><a name="8">8</a>af Efraims Stamme Hosea, Nuns Søn,</span> <span class="verse"><a name="9">9</a>af Benjamins Stamme Palti, Rafus Søn,</span> <span class="verse"><a name="10">10</a>af Zebulons Stamme Gaddiel, Sodis Søn,</span> <span class="verse"><a name="11">11</a>af Josefs Slamme, det er Manasses Stamme, Gaddi, Susis Søn,</span> <span class="verse"><a name="12">12</a>af Dans Stamme Ammiel, Gmallis Søn,</span> <span class="verse"><a name="13">13</a>af Asers Stamme Setur, Mikaels Søn,</span> <span class="verse"><a name="14">14</a>af Naftalis Stamme Nabi, Vofsis Søn,</span> <span class="verse"><a name="15">15</a>af Gads Stamme Geuel, Mtakis Søn.</span> <span class="verse"><a name="16">16</a>Det var Navnene på de Mænd, Moses udsendte for at undersøge Landet. Men Moses gav Hosea, Nuns Søn, Navnet Josua.</span> <span class="verse"><a name="17">17</a>Og Moses sendte dem af Sted for at undersøge Kana'ans Land.  Og han sagde til dem: "Drag herfra op i Sydlandet og drag op i Bjergene</span> <span class="verse"><a name="18">18</a>og se, hvordan Landet er, og om Folket, som bor der, er stærkt eller svagt, fåtalligt eller talrigt,</span> <span class="verse"><a name="19">19</a>om Landet, de bor i, er godt eller dårligt, og om Byerne, de bor i, er Teltlejre eller Fæstninger,</span> <span class="verse"><a name="20">20</a>og om Landet er fedt eller magert, om der findes Træer deri eller ej. Vær ved godt Mod og tag noget af Landets Frugt med tilbage!" Det var netop ved den Tid, de første Druer var modne.</span> <span class="verse"><a name="21">21</a>Så drog de af Sted og undersøgte Landet lige fra Zins Ørken til Rehob, Egnen hen imod Hamat.</span> <span class="verse"><a name="22">22</a>Så begav de sig op i Sydlandet og kom til Hebron; der boede Ahiman, Sjesjaj og Talmaj, Anaks Efterkommere. Men Hebron var grundlagt syv År før Zoan i Ægypten.</span> <span class="verse"><a name="23">23</a>Da de nåede Esjkoldalen, afskar de en Ranke med en Drueklase, som der måtte to Mand til at bære på en Bærestang, og plukkede nogle Granatæbler og Figener.</span> <span class="verse"><a name="24">24</a>Man kaldte dette Sted Esjkoldalen med Hentydning til den Drueklase, Israeliterne der skar af.</span> <span class="verse"><a name="25">25</a>Efter fyrretyve Dages Forløb vendte de tilbage efter at have undersøgt Landet;</span> <span class="verse"><a name="26">26</a>og de kom til Moses og Aron og hele Israeliternes Menighed i Parans Ørken i Kadesj og aflagde Beretning for dem og hele Menigheden og viste dem Landets Frugt.</span> <span class="verse"><a name="27">27</a>De fortalte ham: "Vi kom til landet, du sendte os til; det er virkelig et Land, der flyder med Mælk og Honning, og her er Flugt derfra;</span> <span class="verse"><a name="28">28</a>men stærkt er Folket, som bor i Landet, og Byerne er befæstede og meget store; ja, vi så også Efterkommere af Anak der.</span> <span class="verse"><a name="29">29</a>Amalek bor i Sydlandet, Hetiterte, Jebusiteme og Amoriterne i Bjerglandet og Kana'anæerne ved Havet og langs Jordan."</span> <span class="verse"><a name="30">30</a>Da søgte Kaleb at bringe Folket til Tavshed over for Moses og sagde: "Lad os kun drage op og underlægge os det, thi vi kan sikkert tage det!"</span> <span class="verse"><a name="31">31</a>Men de Mænd, der havde været med ham deroppe, sagde: "Vi kan ikke drage op imod dette Folk, thi det er stærkere end vi!"</span> <span class="verse"><a name="32">32</a>Og de talte nedsættende til Israeliterne om Landet, som de havde undersøgt, og sagde: "Landet, som vi har rejst igennem og undersøgt, er et Land, der fortærer sine Indbyggere, og alle de Folk, vi så der, var kæmpestore.</span> <span class="verse"><a name="33">33</a>Vi så der Kæmperne Anaks Sønner, der er af Kæmpeslægten og vi forekom både os selv og dem som Græshopper!"</span> </p></div</div></div></body></html>