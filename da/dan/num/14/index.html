<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 14</strong></div><p><span class="verse"><a name="1">1</a>Da opløftede hele Menigheden sin Røst og brød ud i Klageråb, og Folket græd Natten igennem.</span> <span class="verse"><a name="2">2</a>Og alle Israelitterne knurrede imod Moses og Aron, og hele Menigheden sagde til dem: "Gid vi var døde i Ægypten eller her i Ørkenen!</span> <span class="verse"><a name="3">3</a>Hvorfor fører HERREN os til dette Land, når vi skal falde for Sværdet og vore Kvinder og Børn blive til Bytte? Var det dog ikke bedre for os at vende tilbage til Ægypten?"</span> <span class="verse"><a name="4">4</a>Og de sagde til hverandre: "Lad os vælge os en Fører og vende tilbage til Ægypten!"</span> <span class="verse"><a name="5">5</a>Da faldt Moses og Aron på deres Ansigt foran hele den israelitiske Menigheds Forsamling.</span> <span class="verse"><a name="6">6</a>Men Josua, Nuns Søn, og Kaleb, Jefunnes Søn, der havde været med til at undersøge Landet, sønderrev deres Klæder</span> <span class="verse"><a name="7">7</a>og sagde til hele Israelitternes Menighed: "Landet, vi har rejst igennem og undersøgt, er et såre, såre godt Land.</span> <span class="verse"><a name="8">8</a>Hvis HERREN har Behag i os, vil han føre os til det Land og give os det, et Land, der flyder med Mælk og Honning.</span> <span class="verse"><a name="9">9</a>Gør kun ikke Oprør imod HERREN og frygt ikke for Landets Befolkning, thi dem tager vi som en Bid Brød; deres Skygge er veget fra dem, men med os er HERREN; frygt ikke for dem!"</span> <span class="verse"><a name="10">10</a>Hele Menigheden tænkte allerede på at stene dem; men da kom HERRENs Herlighed til Syne for alle Israelitterne ved Åbenbaringsteltet.</span> <span class="verse"><a name="11">11</a>Og HERREN sagde til Moses: "Hvor længe skal dette Folk håne mig, og hvor længe vil det vægre sig ved at tro på mig, til Trods for alle de Tegn jeg har gjort i det?</span> <span class="verse"><a name="12">12</a>Jeg vil slå det med Pest og udrydde det, men dig vil jeg gøre til et Folk, større og stærkere end det!"</span> <span class="verse"><a name="13">13</a>Men Moses sagde til HERREN: "Ægypterne har hørt, at du i din Vælde har ført dette Folk bort fra dem;</span> <span class="verse"><a name="14">14</a>og ligeledes har alle dette Lands Indbyggere hørt, at du, HERRE, er midt iblandt dette Folk, thi du, HERRE, åbenbarer dig synligt, idet din Sky står over dem, og du vandrer foran dem om Dagen i en Skystøtte og om Natten i en Ildstøtte.</span> <span class="verse"><a name="15">15</a>Hvis du nu dræber dette Folk alle som een, vil de Folk, der har hørt dit Ry, sige:</span> <span class="verse"><a name="16">16</a>Fordi HERREN ikke evnede at føre dette Folk til det Land, han havde tilsvoret dem, lod han dem omkomme i Ørkenen.</span> <span class="verse"><a name="17">17</a>Derfor, HERRE, lad din Vælde nu vise sig i sin Storhed, således som du forjættede, da du sagde:</span> <span class="verse"><a name="18">18</a>HERREN er langmodig og rig på Miskundhed, han forlader Misgerning og Overtrædelse, men han lader ingen ustraffet, og han hjemsøger Fædrenes Brøde på Børnene i tredje og fjerde Led.</span> <span class="verse"><a name="19">19</a>Så tilgiv nu dette Folk dets Misgerning efter din store Miskundhed, således som du har tilgivet dette Folk hele Vejen fra Ægypten og hertil!"</span> <span class="verse"><a name="20">20</a>Da sagde HERREN: "Jeg tilgiver dem på din Bøn.</span> <span class="verse"><a name="21">21</a>Men så sandt jeg lever så sandt hele Jorden skal opfyldes af HERRENs Herlighed:</span> <span class="verse"><a name="22">22</a>Ingen af de Mænd, der har set min Herlighed og de Tegn, jeg har gjort i Ægypten og i Ørkenen, og dog nu for tiende Gang har fristet mig og ikke villet lyde min Røst,</span> <span class="verse"><a name="23">23</a>ingen af dem skal se det Land, jeg tilsvor deres Fædre! Ingen af dem, der har hånet mig, skal få det at se;</span> <span class="verse"><a name="24">24</a>kun min Tjener Kaleb lader jeg komme til det Land, han har været i, og hans Efterkommere skal få det i Eje, fordi han havde en anden Ånd og viste mig fuld Lydighed.</span> <span class="verse"><a name="25">25</a>Men Amalekiterne og Kana'anæerne bor i Lavlandet. Vend derfor om i Morgen, bryd op og drag ud i Ørkenen ad det røde Hav til!"</span> <span class="verse"><a name="26">26</a>Fremdeles talede HERREN til Moses og Aron og sagde:</span> <span class="verse"><a name="27">27</a>"Hvor længe skal jeg tåle denne onde Menighed, dem, som bestandig knurrer imod mig? Jeg har hørt Israelitternes Knurren, hørt, hvorledes de knurrer imod mig.</span> <span class="verse"><a name="28">28</a>Sig til dem: Så sandt jeg lever lyder det fra HERREN, som I har råbt mig i Øret, således vil jeg handle med eder!</span> <span class="verse"><a name="29">29</a>I Ørkenen her skal eders Kroppe falde, alle I, der blev mønstret, så mange I er fra Tyveårsalderen og opefter, I, som har knurret imod mig.</span> <span class="verse"><a name="30">30</a>Sandelig, ingen af eder skal komme til det Land, jeg med løftet Hånd svor at ville giver eder at bo i, med Undtagelse af Kaleb, Jefunnes Søn, og Josua, Nuns Søn.</span> <span class="verse"><a name="31">31</a>Eders små Børn, som I sagde vilde blive til Bytte, dem vil jeg lade komme derhen, og de skal tage det Land i Besiddelse, som I har vraget,</span> <span class="verse"><a name="32">32</a>men eders egne Kroppe skal falde i Ørkenen her,</span> <span class="verse"><a name="33">33</a>og eders Sønner skal flakke om i Ørkenen i fyrretyve År og undgælde for eders Bolen, indtil eders Kroppe er gået til Grunde i Ørkenen.</span> <span class="verse"><a name="34">34</a>Som I brugte fyrretyve Dage til at undersøge Landet, således skal I undgælde for eders Misgerninger i fyrretyve År, eet År for hver Dag, og således få mit Mishag at føle.</span> <span class="verse"><a name="35">35</a>Jeg HERREN har sagt det: Sandelig, således vil jeg handle med hele denne onde Menighed, der har rottet sig sammen imod mig; i Ørkenen her skal de gå til Grunde, i den skal de dø!"</span> <span class="verse"><a name="36">36</a>Og de Mænd, Moses havde udsendt for at undersøge Landet, og som efter deres Tilbagekomst havde fået hele Menigheden til at knurre imod ham ved at tale nedsættende om Landet,</span> <span class="verse"><a name="37">37</a>de Mænd, der havde talt nedsættende om Landet, fik en brat Død for HERRENs Åsyn:</span> <span class="verse"><a name="38">38</a>kun Josua, Nuns Søn, og Kaleb, Jefunnes Søn, blev i Live af de Mænd, der var draget hen for at undersøge Landet.</span> <span class="verse"><a name="39">39</a>Men da Moses forebragte alle Israelitterne disse Ord, grebes Folket af stor Sorg;</span> <span class="verse"><a name="40">40</a>og tidligt næste Morgen drog de op mod det øverste af Bjerglandet og sagde: "Se, vi er rede til at drage op til det Sted, HERREN har talet om, thi vi, har syndet."</span> <span class="verse"><a name="41">41</a>Da sagde Moses: "Hvorfor vil I overtræde HERRENs Bud? Det vil ikke gå godt!</span> <span class="verse"><a name="42">42</a>Drag ikke derop, thi HERREN er ikke iblandt eder; gør I det, bliver I slået af eders Fjender!</span> <span class="verse"><a name="43">43</a>Thi Amalekiterne og Kana'anæerne vil møde eder der, og I skal falde for Sværdet; I har jo vendt eder fra HERREN, og HERREN er ikke med eder!"</span> <span class="verse"><a name="44">44</a>Alligevel formastede de sig til at drage op mod det øverste af Bjerglandet; men HERRENs Pagts Ark og Moses forlod ikke Lejren.</span> <span class="verse"><a name="45">45</a>Da steg Amalekiterne og Kana'anæerne, der boede der i Bjerglandet, ned og slog dem og adsplittede dem lige til Horma.</span> </p></div</div></div></body></html>