<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 3</strong></div><p><span class="verse"><a name="1">1</a>Følgende var Arons og Moses's Efterkommere, på den Tid HERREN talede på Sinaj Bjerg.</span> <span class="verse"><a name="2">2</a>Navnene på Arons Sønner var følgende: Nadab, den førstefødte, Abihu, Eleazar og Itamar;</span> <span class="verse"><a name="3">3</a>det var Navnene på Arons Sønner, de salvede Præster, som indsattes til Præstetjeneste.</span> <span class="verse"><a name="4">4</a>Men Nadab og Abihu døde for HERRENs Åsyn, da de frembar fremmed Ild for HERRENs Åsyn i Sinaj Ørken, og de havde ingen Sønner. Således kom Eleazar og Itamar til at gøre Præstetjenest: for deres Fader Arons Åsyn.</span> <span class="verse"><a name="5">5</a>HERREN talede til Moses og sagde:</span> <span class="verse"><a name="6">6</a>Lad Levis Stamme træde frem og stil dem frem for Præsten Aron, for at de kan gå ham til Hånde.</span> <span class="verse"><a name="7">7</a>De skal tage Vare på, hvad han og hele Menigheden har at varetage foran Åbenbaringsteltet, og således udføre Arbejdet ved Boligen,</span> <span class="verse"><a name="8">8</a>og de skal tage Vare på alle Åbenbaringsteltets Redskaber og på, hvad Israeliterne har at varetage, og således udføre Arbejdet ved Boligen.</span> <span class="verse"><a name="9">9</a>Altså skal du overgive Aron og hans Sønner Leviterne; de er ham overgivet som Gave fra Israeliterne.</span> <span class="verse"><a name="10">10</a>Men Aron og hans Sønner skal du sætte til at tage Vare på deres Præstetjeneste; enhver Lægmand, som trænger sig ind deri, skal lide Døden.</span> <span class="verse"><a name="11">11</a>HERREN talede til Moses og sagde:</span> <span class="verse"><a name="12">12</a>Se, jeg har selv udtaget Leviterne af Israelitternes Midte i Stedet for alt det førstefødte, der åbner Moders Liv hos Israeliterne, og Leviterne er blevet min Ejendom;</span> <span class="verse"><a name="13">13</a>thi mig tilhører alt det førstefødte. Dengang jeg dræbte alt det førstefødte i Ægypten, helligede jeg mig alt det førstefødte i Israel, både af Mennesker og Dyr; mig HERREN skal de tilhøre.</span> <span class="verse"><a name="14">14</a>HERREN talede til Moses i Sinaj Ørken og sagde:</span> <span class="verse"><a name="15">15</a>Du skal mønstre Levis Sønner efter deres Fædrenehuse, efter deres Slægter; alle af Mandkøn fra en Måned og opefter skal du mønstre.</span> <span class="verse"><a name="16">16</a>Da mønstrede Moses dem på HERRENs Bud, som der var ham pålagt.</span> <span class="verse"><a name="17">17</a>Følgende var Levis Sønner efter deres Navne: Gerson, Kehat og Merari.</span> <span class="verse"><a name="18">18</a>Følgende var Navnene på Gersons Sønner efter deres Slægter: Libni og Sjimi;</span> <span class="verse"><a name="19">19</a>Hehats Sønner efter deres Slægter var: Amram, Jizhar, Hebron og Uzziel;</span> <span class="verse"><a name="20">20</a>Meraris Sønner efter deres Slægter var: Mali og Musji. Det var Leviternes Slægter efter deres Fædrenehuse.</span> <span class="verse"><a name="21">21</a>Fra Gerson nedstammede Libniternes og Sjimiternes Slægter; det var Gersoniternes Slægter.</span> <span class="verse"><a name="22">22</a>273.</span> <span class="verse"><a name="23">23</a>Gersoniternes Slægter havde deres Lejrplads bag ved Boligen mod Vest.</span> <span class="verse"><a name="24">24</a>Øverste for Gersoniternes Fædrenehus var Eljasar, Laels Søn.</span> <span class="verse"><a name="25">25</a>Gersoniterne havde ved Åbenbaringsteltet at tage Vare på selve Boligen og Teltdækket, dets Dække, Forhænget for Åbenbaringsteltets Indgang,</span> <span class="verse"><a name="26">26</a>Forgårdens Omhæng, Forhænget for Indgangen til Forgården, der omgav Boligen og Alteret, og dens Teltreb, alt Arbejdet dermed.</span> <span class="verse"><a name="27">27</a>Fra Kehat nedstammede Amramiternes, Jizhariternes, Hebroniternes og Uzzieliternes Slægter; det var Kehatiternes Slægter.</span> <span class="verse"><a name="28">28</a>De, der mønstredes af dem, da alle af Mandkøn fra en Måned og opefter blev optalt, udgjorde 8600, som tog Vare på, hvad der var at varetage ved Helligdommen.</span> <span class="verse"><a name="29">29</a>Kehatiternes Slægter havde deres Lejrplads ved Boligens Sydside.</span> <span class="verse"><a name="30">30</a>Øverste for Kehatiternes Slægters Fædrenehus var Elizafan, Uzziels Søn.</span> <span class="verse"><a name="31">31</a>De havde at tage Vare på Arken, Bordet, Lysestagen, Altrene, Helligdommens Redskaber, som brugtes ved Tjenesten, og Forhænget med dertil hørende Arbejde.</span> <span class="verse"><a name="32">32</a>Øverste over Leviternes Øverster var Eleazar, Præsten Arons Søn, som havde Tilsyn med dem, der tog Vare på, hvad der var at varetage ved Helligdommen.</span> <span class="verse"><a name="33">33</a>Fra Merari nedstammede Maliternes og Musjiternes Slægter; det var Meraris Slægter.</span> <span class="verse"><a name="34">34</a>De, som mønstredes af dem, da alle af Mandkøn fra en Måned og opefter blev optalt, udgjorde 6200.</span> <span class="verse"><a name="35">35</a>Øverste for Meraris Slægters Fædrenehus var Zuriel, Abibajils Søn. De havde deres Lejrplads ved Boligens Nordside.</span> <span class="verse"><a name="36">36</a>Merariterne var sat til at tage Vare på Boligens Brædder, Tværstænger, Piller og Fodstykker, alle dens Redskaber og alt det dertil hørende Arbejde,</span> <span class="verse"><a name="37">37</a>Pillerne til Forgården, som var rundt om den, med Fodstykker, Pæle og Reb.</span> <span class="verse"><a name="38">38</a>Foran Boligen, på Åbenbaringsteltets Forside mod Øst, havde Moses, Aron og hans Sønner deres Lejrpladser, og de tog Vare på alt det, Israeliterne havde at varetage ved Boligen. Enhver Lægmand, der trængte sig ind i det, måtte lide Døden.</span> <span class="verse"><a name="39">39</a>De mønstrede af Leviterne, de, som Moses og Aron mønstrede på HERRENs Bud efter deres Slægter, alle af Mandkøn fra en Måned og opefter, udgjorde i alt 22 OOO.</span> <span class="verse"><a name="40">40</a>HERREN sagde til Moses: Du skal mønstre alle førstefødte af Mandkøn blandt Israeliterne fra en Måned og opefter og optage Tallet på deres Navne.</span> <span class="verse"><a name="41">41</a>Så skal du udtage Leviterne til mig HERREN i Stedet for alle Israelitternes førstefødte og ligeledes Leviternes Kvæg i Stedet for alt det førstefødte af Israelitternes Kvæg.</span> <span class="verse"><a name="42">42</a>Og Moses mønstrede, som HERREN havde pålagt ham, alle Israelitternes førstefødte;</span> <span class="verse"><a name="43">43</a>og da Navnene på dem fra en Måned og opefter optaltes, udgjorde de førstefødte af Mandkøn, alle de, som mønstredes i alt</span> <span class="verse"><a name="44">44</a>Derpå talede HERREN til Moses og sagde:</span> <span class="verse"><a name="45">45</a>Tag Leviterne i Stedet for alle Israelitternes førstefødte og ligeledes Leviternes Kvæg i Stedet for deres Kvæg, så at Leviterne kommer til at tilhøre mig HERREN.</span> <span class="verse"><a name="46">46</a>Men til Udløsning af de 273, hvormed Antallet af Israelitternes førstefødte overstiger Leviternes Antal,</span> <span class="verse"><a name="47">47</a>skal du tage fem Sekel for hvert Hoved, efter hellig Vægt skal du tage dem, tyve Gera på en Sekel;</span> <span class="verse"><a name="48">48</a>og Pengene skal du give Aron og hans Sønner som Udløsning for de overskydende.</span> <span class="verse"><a name="49">49</a>Da tog Moses Løsepengene af de overskydende, dem, der ikke var udløst ved Leviterne;</span> <span class="verse"><a name="50">50</a>af Israelitternes førstefødte tog han Pengene, 1365 Sekel efter hellig Vægt.</span> <span class="verse"><a name="51">51</a>Og Moses gav Aron og hans Sønner Løsepengene efter HERRENs Bud, som HERREN havde pålagt Moses.</span> </p></div</div></div></body></html>