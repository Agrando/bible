<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 16</strong></div><p><span class="verse"><a name="1">1</a>Men Kora, en Søn af Jizhar, en Søn af Levis Søn Kehat, og Datan og Abiram, Sønner af Ejiab, en Søn af Rubens Søn Pallu, gjorde Oprør.</span> <span class="verse"><a name="2">2</a>De gjorde Oprør mod Moses sammen med 250 israelitiske Mænd, Øverster for Menigheden, udvalgte i Folkeforsamlingen, ansete Mænd.</span> <span class="verse"><a name="3">3</a>Og de samlede sig og trådte op imod Moses og Aron og sagde til dem: "Lad det nu være nok, thi hele Menigheden er hellig, hver og en, og HERREN er i dens Midte; hvorfor vil I da ophøje eder over HERRENs Forsamling?"</span> <span class="verse"><a name="4">4</a>Da Moses hørte det, faldt han på sit Ansigt.</span> <span class="verse"><a name="5">5</a>Derpå talte han til Kora og alle hans Tilhængere og sagde: "Vent til i Morgen, så vil HERREN give til kende, hvem der tilhører ham, og hvem der er hellig, så at han vil give ham Adgang til sig; den, han udvælger, vil han give Adgang til sig.</span> <span class="verse"><a name="6">6</a>Således skal I gøre: Skaf eder Pander, du Kora og alle dine Tilhængere,</span> <span class="verse"><a name="7">7</a>og læg så i Morgen Gløder på og kom Røgelse på for HERRENs Åsyn, så skal den, HERREN udvælger, være den, som er hellig; lad det nu være nok, I Levisønner!"</span> <span class="verse"><a name="8">8</a>Fremdeles sagde Moses til Kora: "Hør nu, I Levisønner!</span> <span class="verse"><a name="9">9</a>Er det eder ikke nok, at Israels Gud har udskilt eder af Israels Menighed og givet eder Adgang til sig for at udføre Arbejdet ved HERRENs Bolig og stå til Tjeneste for Menigheden?</span> <span class="verse"><a name="10">10</a>Han har givet dig og med dig alle dine Brødre, Levis Sønner, Adgang til sig og nu attrår I også Præsteværdigheden!</span> <span class="verse"><a name="11">11</a>Derfor, du og alle dine Tilhængere, som har rottet eder sammen mod HERREN, hvad er Aron, at I vil knurre mod ham!"</span> <span class="verse"><a name="12">12</a>Da sendte Moses Bud efter Datan og Abiram, Eliabs Sønner, men de sagde: "Vi kommer ikke!</span> <span class="verse"><a name="13">13</a>Er det ikke nok, at du har ført os bort fra et Land, der flyder med Mælk og Honning, for at lade os dø i Ørkenen, siden du oven i Købet vil opkaste dig til Herre over os!</span> <span class="verse"><a name="14">14</a>Du har sandelig ikke ført os til et Land, der flyder med Mælk og Honning, eller givet os Marker og Vinbjerge! Tror du, du kan stikke disse Mænd Blår i Øjnene? Vi kommer ikke!"</span> <span class="verse"><a name="15">15</a>Da harmedes Moses højlig og sagde til HERREN: "Vend dig ikke til deres Offergave! Ikke så meget som et Æsel har jeg frataget dem, ej heller har jeg gjort en eneste af dem noget ondt!"</span> <span class="verse"><a name="16">16</a>Og Moses sagde til Kora: "I Morgen skal du og alle dine Tilhængere komme frem for HERRENs Åsyn sammen med Aron;</span> <span class="verse"><a name="17">17</a>og enhver af eder skal tage sin Pande, lægge Gløder på og komme Røgelse på og frembære sin Pande for HERRENs Åsyn, 25O Pander, du selv og Aron skal også tage hver sin Pande!"</span> <span class="verse"><a name="18">18</a>Da tog hver sin Pande, lagde Gløder på og kom Røgelse på, og så stillede de sig ved indgangen til Åbenbaringsteltet sammen med Moses og Aron;</span> <span class="verse"><a name="19">19</a>og Kora kaldte hele Menigheden sammen imod dem ved Indgangen til Åbenbaringsteltet. Da kom HERRENs Herlighed til Syne for hele Menigheden,</span> <span class="verse"><a name="20">20</a>og HERREN talede til Moses og Aron og sagde:</span> <span class="verse"><a name="21">21</a>"Skil eder ud fra denne Menighed, så vil jeg i et Nu tilintetgøre den!"</span> <span class="verse"><a name="22">22</a>Men de faldt på deres Ansigt og sagde: "O Gud, du Gud over alt Køds Ånder, vil du vredes på hele Menigheden, fordi en enkelt Mand synder?"</span> <span class="verse"><a name="23">23</a>Da talede HERREN til Moses og sagde:</span> <span class="verse"><a name="24">24</a>"Tal til Menigheden og sig: Fjern eder fra Pladsen omkring Koras, Datans og Abirams Bolig!"</span> <span class="verse"><a name="25">25</a>Moses gik nu hen til Datan og Abiram, fulgt af Israels Ældste,</span> <span class="verse"><a name="26">26</a>og han talte til Menigheden og sagde: "Træk eder tilbage fra disse ugudelige Mænds Telte og rør ikke ved noget af, hvad der tilhører dem, for at I ikke skal rives bort for alle deres Synders Skyld!"</span> <span class="verse"><a name="27">27</a>Da fjernede de sig fra Pladsen om Koras, Datans og Abirams Bolig, og Datan og Abiram kom ud og stillede sig ved indgangen til deres Telte med deres Hustruer og Børn, store og små.</span> <span class="verse"><a name="28">28</a>Og Moses sagde: "Derpå skal I kende, at HERREN har sendt mig for at gøre alle disse Gerninger, og at jeg ikke handler i Egenrådighed:</span> <span class="verse"><a name="29">29</a>Dersom disse dør på vanlig menneskelig Vis, og der ikke rammer dem andet, end hvad der rammer alle andre, så har HERREN ikke sendt mig;</span> <span class="verse"><a name="30">30</a>men hvis HERREN lader noget uhørt ske, så Jorden spiler sit Gab op og sluger dem med alt, hvad der tilhører dem, så de farer levende ned i Dødsriget, da skal I derpå kende, at disse Mænd har hånet HERREN!"</span> <span class="verse"><a name="31">31</a>Og straks, da han havde talt alle disse Ord, åbnede Jorden sig under dem,</span> <span class="verse"><a name="32">32</a>og Jorden lukkede sit Gab op og slugte dem og deres Boliger og alle Mennesker, der tilhørte Kora, og alt, hvad de ejede;</span> <span class="verse"><a name="33">33</a>og de for levende ned i Dødsriget med alt, hvad der tilhørte dem, og Jorden lukkede sig over dem, og de blev udryddet af Forsamlingen.</span> <span class="verse"><a name="34">34</a>Men hele Israel, der stod omkring dem, flygtede ved deres Skrig, thi de sagde: "Blot ikke Jorden skal opsluge os!"</span> <span class="verse"><a name="35">35</a>Og Ild for ud fra HERREN og fortærede de 250 Mænd, der frembar Røgelse.</span> <span class="verse"><a name="36">36</a>Da talede HERREN til Moses og sagde:</span> <span class="verse"><a name="37">37</a>"Sig til Eleazar, Præsten Arons Søn, at han skal tage Panderne ud af Branden og strø Gløderne ud noget derfra; thi hellige</span> <span class="verse"><a name="38">38</a>er de Pander, der tilhørte disse Mænd, som begik en Synd, der kostede dem Livet. De skal udhamre dem til Plader til Overtræk på Alteret, thi de frembar dem for HERRENs Åsyn, og derfor er de hellige; de skal nu tjene Israelitterne til Tegn."</span> <span class="verse"><a name="39">39</a>Da tog Præsten Eleazar Kobberpaladerne, som de opbrændte Mænd havde frembåret, og hamrede dem ud til. Overtræk på Alteret</span> <span class="verse"><a name="40">40</a>som et Mindetegn for Israelitterne om, at ingen Lægmand, ingen, som ikke hører til Arons Efterkommere, må træde frem for at ofre Røgelse for HERRENs Åsyn, for at det ikke skal gå ham som Kora og hans Tilhængere, således som HERREN havde sagt ham ved Moses.</span> <span class="verse"><a name="41">41</a>Men Dagen efter knurrede hele Israels Menighed mod Moses og Aron og sagde: "Det er eder, der har, dræbt HERRENs Folk!"</span> <span class="verse"><a name="42">42</a>Men da Menigheden samlede sig mod Moses og Aron, vendte de sig mod Åbenbaringsteltet, og se, Skyen dækkede det, og HERRENs Herlighed kom til Syne.</span> <span class="verse"><a name="43">43</a>Da trådte Moses og Aron hen foran Åbenbaringsteltet,</span> <span class="verse"><a name="44">44</a>og HERREN talede til Moses og Aron og sagde:</span> <span class="verse"><a name="45">45</a>"Fjern eder fra denne Menighed, så vil jeg i et Nu tilintetgøre dem!" Da faldt de på deres Ansigt,</span> <span class="verse"><a name="46">46</a>og Moses sagde til Aron: "Tag din Pande, læg Gløder fra Alteret på og kom Røgelse på og skynd dig så hen til Menigheden og skaf den Soning, thi Vreden er brudt frem fra HERREN, Plagen har allerede taget fat!"</span> <span class="verse"><a name="47">47</a>Da tog Aron det, således som Moses havde sagt, og løb midt ind i Forsamlingen. Og se, Plagen havde allerede taget fat blandt Folket, men han kom Røgelsen på og skaffede Folket Soning.</span> <span class="verse"><a name="48">48</a>Og som han stod der midt imellem døde og levende, hørte Plagen op.</span> <span class="verse"><a name="49">49</a>Men de, der omkom ved Plagen, udgjorde 14700 Mennesker foruden dem, der omkom for Koras Skyld.</span> <span class="verse"><a name="50">50</a>Så vendte Aron tilbage til Moses ved Indgangen til Åbenbaringsteltet, efter at Plagen var ophørt.</span> </p></div</div></div></body></html>