<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 12</strong></div><p><span class="verse"><a name="1">1</a>Mirjam og Aron tog til Orde mod Moses i Anledning af den kusjitiske Kvinde, han havde ægtet - han havde nemlig ægtet en kusjitisk Kvinde -</span> <span class="verse"><a name="2">2</a>og sagde: "Har HERREN kun talet til Moses? Mon han ikke også har talet til os?" Og HERREN hørte det.</span> <span class="verse"><a name="3">3</a>Men den Mand Moses var såre sagtmodig, sagtmodigere end noget andet Menneske på Jorden.</span> <span class="verse"><a name="4">4</a>Da sagde HERREN i det samme til Moses, Aron og Mirjam: "Gå alle tre ud til Åbenbaringsteltet!" Og de gik alle tre derud.</span> <span class="verse"><a name="5">5</a>Men HERREN steg ned i Skystøtten og stillede sig ved Indgangen til Teltet og kaldte på Aron og Mirjam, og de gik begge derud.</span> <span class="verse"><a name="6">6</a>Da sagde han: "Hør, hvad jeg siger: Når der ellers er en Profet iblandt eder, giver jeg mig til Kende for ham i Syner eller taler med ham i Drømme.</span> <span class="verse"><a name="7">7</a>Anderledes er det med min Tjener Moses: han er tro i hele mit Hus;</span> <span class="verse"><a name="8">8</a>med ham taler jeg Ansigt til Ansigt, ikke i Syner eller Gåder, han skuer HERRENs Skikkelse; hvor tør I da tage til Orde mod min Tjener Moses?"</span> <span class="verse"><a name="9">9</a>Og HERRENs Vrede blussede op imod dem, og han gik bort.</span> <span class="verse"><a name="10">10</a>Da så Skyen trak sig bort fra Teltet, se, da var Mirjam hvid som Sne af Spedalskhed, og da Aron vendte sig mod Mirjam, se, da var hun spedalsk.</span> <span class="verse"><a name="11">11</a>Da sagde Aron til Moses: "Ak, Herre, lad os dog ikke undgælde for den Synd, vi i Dårskab begik!</span> <span class="verse"><a name="12">12</a>Lad hende dog ikke blive som et dødfødt Barn, hvis Kød er halvt fortæret, når det kommer ud af Moders Liv!"</span> <span class="verse"><a name="13">13</a>Moses råbte da til HERREN og sagde: "Ak, gør hende dog rask igen!"</span> <span class="verse"><a name="14">14</a>Og HERREN svarede Moses: "Hvis hendes Fader havde spyttet hende i Ansigtet, måtte hun da ikke have båret sin Skam i syv Dage? Derfor skal hun i syv Dage være udelukket fra Lejren; så kan hun atter optages."</span> <span class="verse"><a name="15">15</a>Da blev Mirjam udelukket fra Lejren i syv Dage, og Folket brød ikke op, før Mirjam atter var optaget.</span> <span class="verse"><a name="16">16</a>Så brød Folket op fra Hazerot og slog Lejr i Parans Ørken.</span> </p></div</div></div></body></html>