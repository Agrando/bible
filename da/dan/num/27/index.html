<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 27</strong></div><p><span class="verse"><a name="1">1</a>Men Zelofhads Døtre, hvis Fader var en Søn af Hefer, en Søn af Gilead, en Søn af Makir, en Søn af Manasse - de hørte altså til Josefs Søn Manasses Slægter, og deres Navne var Mala, Noa, Hogla, Milka og Tirza - trådte hen</span> <span class="verse"><a name="2">2</a>og stillede sig frem for Moses, Præsten Eleazar, Øversterne og hele Menigheden ved Indgangen til Åbenbaringsteltet og sagde:</span> <span class="verse"><a name="3">3</a>"Vor Fader døde i Ørkenen han hørte ikke med til Koras Tilhængere, dem, der rottede sig sammen mod HERREN, men døde for sin egen Synds Skyld og han havde ingen Sønner.</span> <span class="verse"><a name="4">4</a>Hvorfor skal nu vor Faders Navn udslettes af hans Slægt, fordi han ingen Søn havde? Giv os Ejendom blandt vor Faders Brødre!"</span> <span class="verse"><a name="5">5</a>Og Moses lagde deres Sag frem for HERRENs Åsyn.</span> <span class="verse"><a name="6">6</a>Da talede HERREN således til Moses:</span> <span class="verse"><a name="7">7</a>"Zelofbads Døtre har Ret i, hvad de siger; giv dem Ejendom til Arvelod mellem deres Faders Brødre og lad deres Faders Arvelod tilfalde dem</span> <span class="verse"><a name="8">8</a>Og til Israeliterne skal du tale og sige således: Når en Mand dør uden at efterlade sig nogen Søn, da skal I lade hans Arvelod gå i Arv til hans Datter;</span> <span class="verse"><a name="9">9</a>har han heller ingen Datter, skal I give hans Arvelod til hans Brødre;</span> <span class="verse"><a name="10">10</a>har han heller ingen Brødre, skal I give hans Arvelod til hans Farbrødre;</span> <span class="verse"><a name="11">11</a>og har hans Fader ingen Brødre, skal I give hans Arvelod til hans nærmeste kødelige Slægtning, som så skal arve den. Det skal være Israeliterne en retsgyldig Anordning, som HERREN har pålagt Moses."</span> <span class="verse"><a name="12">12</a>Og HERREN sagde til Moses: "Stig op på Åbarimbjerget her og se ud over Landet, som jeg vil give Israeliterne.</span> <span class="verse"><a name="13">13</a>Og når du har set ud over det, skal også du samles til din Slægt ligesom din Broder Aron;</span> <span class="verse"><a name="14">14</a>I var jo genstridige mod mit Ord i Zins Ørken, dengang Menigheden yppede Kiv, så at I ikke helligede mig i deres Påsyn ved at skaffe Vand." Det er Meriba Kadesjs Vand i Zins Ørken.</span> <span class="verse"><a name="15">15</a>Og Moses talte således til HERREN:</span> <span class="verse"><a name="16">16</a>"Måtte HERREN, Gud over alt Køds Ånder, indsætte en Mand over Menigheden,</span> <span class="verse"><a name="17">17</a>som kan drage ud og hjem i Spidsen for dem og føre dem ud og hjem, for at ikke HERRENs Menighed skal blive som en Hjord uden Hyrde!"</span> <span class="verse"><a name="18">18</a>Da sagde HERREN til Moses: "Tag Josua, Nuns Søn, en Mand, i hvem der er Ånd, læg din Hånd på ham,</span> <span class="verse"><a name="19">19</a>fremstil ham for Præsten Eleazar og hele Menigheden og indsæt ham således i deres Påsyn;</span> <span class="verse"><a name="20">20</a>og overdrag ham noget af din Værdighed, for at hele Israeliternes Menighed kan adlyde ham.</span> <span class="verse"><a name="21">21</a>Men han skal træde frem for Præsten Eleazar, for at han kan skaffe ham Urims Kendelse for HERRENs Åsyn; på hans Bud skal han drage ud, og på hans Bud skal han vende hjem, han og alle Israeliterne, hele Menigheden."</span> <span class="verse"><a name="22">22</a>Moses gjorde som HERREN havde pålagt ham; han tog Josua og fremstillede ham for Præsten Eleazar og hele Menigheden;</span> <span class="verse"><a name="23">23</a>og han lagde sine Hænder på ham og indsatte ham, således som HERREN havde påbudt ved Moses.</span> </p></div</div></div></body></html>