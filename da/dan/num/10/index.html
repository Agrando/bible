<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 10</strong></div><p><span class="verse"><a name="1">1</a>HERREN talede fremdeles til Moses og sagde:</span> <span class="verse"><a name="2">2</a>Du skal lave dig to Sølvtrompeter; i drevet Arbejde skal du lave dem. Dem skal du bruge, når Menigheden skal kaldes sammen, og når Lejrene skal bryde op.</span> <span class="verse"><a name="3">3</a>Når der blæses i dem begge to, skal hele Menigheden samle sig hos dig ved Indgangen til Åbenbaringsteltet.</span> <span class="verse"><a name="4">4</a>Blæses der kun i den ene, skal Øversterne, Overhovederne for Israels Stammer, samle sig hos dig.</span> <span class="verse"><a name="5">5</a>Når I blæser Alarm med dem, skal Lejrene på Østsiden bryde op;</span> <span class="verse"><a name="6">6</a>blæser Alarm anden Gang, skal Lejrene på Sydsiden bryde op: tredje Gang skal Lejrene mod Vest bryde op, fjerde Gang Lejrene mod Nord; der skal blæses Alarm, når de skal bryde op.</span> <span class="verse"><a name="7">7</a>Men når Forsamlingen skal sammenkaldes skal I blæse på almindelig Vis, ikke Alarm.</span> <span class="verse"><a name="8">8</a>Arons Sønner, Præsterne, skal blæse i Trompeterne; det skal være eder en evig gyldig Anordning fra Slægt til Slægt.</span> <span class="verse"><a name="9">9</a>Når I drager i Krig i eders Land mod en Fjende, der angriber eder, og blæser Alarm med Trompeterne, skal I ihukommes for HERREN eders Guds Åsyn og frelses fra eders Fjender.</span> <span class="verse"><a name="10">10</a>Og på eders Glædesdage, eders Højtider og Nymånedage, skal I blæse i Trompeterne ved eders Brændofre og Takofre; så skal de tjene eder til Ihukommelse for eders Guds Åsyn. Jeg er HERREN eders Gud!</span> <span class="verse"><a name="11">11</a>Den tyvende Dag i den anden Måned af det andet År løftede Skyen sig fra Vidnesbyrdets Bolig.</span> <span class="verse"><a name="12">12</a>Da brød Israeliterne op fra Sinaj Ørken, i den Orden de skulde bryde op i, og Skyen stod stille i Parans Ørken.</span> <span class="verse"><a name="13">13</a>Da de nu første Gang brød op efter Guds Bud ved Moses,</span> <span class="verse"><a name="14">14</a>var Judæernes Lejr den første, der brød op under sit Felttegn, Hærafdeling for Hærafdeling; deres Hær førtes af Nahasjon, Amminadabs Søn.</span> <span class="verse"><a name="15">15</a>Issakariternes Stammes Hær førtes af Netanel, Zuars Søn,</span> <span class="verse"><a name="16">16</a>og Zebuloniternes Stammes Hær af Eliab, Helons Søn.</span> <span class="verse"><a name="17">17</a>Da derpå Boligen var taget ned, brød Gersoniterne og Merariterne op og bar Boligen.</span> <span class="verse"><a name="18">18</a>Så brød Rubens Lejr op under sit Felttegn, Hærafdeling for Hærafdeling; deres Hær førtes af Elizur, Sjedeurs Søn.</span> <span class="verse"><a name="19">19</a>Simeoniternes Stammes Hær førtes af Sjelumiel, Zurisjaddajs Søn,</span> <span class="verse"><a name="20">20</a>og Gaditernes Stammes Hær af Eljasaf, Deuels Søn.</span> <span class="verse"><a name="21">21</a>Så brød Kehatiterne, der bar de hellige Ting, op; og før deres Komme havde man rejst Boligen.</span> <span class="verse"><a name="22">22</a>Så brød Efraimiternes Lejr op under sit Felttegn, Hærafdeling for Hærafdeling; deres Hær førtes af Elisjema, Ammihuds Søn.</span> <span class="verse"><a name="23">23</a>Manassiternes Stammes Hær førtes af Gamliel, Pedazurs Søn,</span> <span class="verse"><a name="24">24</a>og Benjaminiternes Stammes Hær af Abidan, Gidonis Søn.</span> <span class="verse"><a name="25">25</a>Så brød Daniternes Lejr op under sit Felttegn som Bagtrop i hele Lejrtoget, Hærafdeling for Hærafdeling; deres Hær førtes af Ahiezer, Ammisjaddajs Søn.</span> <span class="verse"><a name="26">26</a>Aseriternes Stammes Hær førtes af Pagiel, Okrans Søn,</span> <span class="verse"><a name="27">27</a>og Naftalitemes Stammes Hær af Ahira, Enans Søn.</span> <span class="verse"><a name="28">28</a>Således foregik Israelitternes Opbrud, Hærafdeling for Hærafdeling. Så brød de da op.</span> <span class="verse"><a name="29">29</a>Men Moses sagde til Midjaniten Hobab, Reuels Søn, Moses's Svigerfader: "Vi bryder nu op for at drage til det Sted, HERREN har lovet at give os; drag med os! Vi skal lønne dig godt, thi HERREN har stillet Israel gode Ting i Udsigt."</span> <span class="verse"><a name="30">30</a>Men han svarede ham: "Jeg vil ikke drage med; nej, jeg drager til mit Land og min Slægt."</span> <span class="verse"><a name="31">31</a>Da sagde han: "Forlad os ikke! Du kender jo de Steder, hvor vi kan slå Lejr i Ørkenen; vær Øje for os!</span> <span class="verse"><a name="32">32</a>Drager du med os, skal vi give dig Del i alt det gode, HERREN vil give os."</span> <span class="verse"><a name="33">33</a>Derpå brød de op fra HERRENs Bjerg og vandrede tre Dagsrejser frem, idet HERRENs Pagts Ark drog i Forvejen for at søge dem et Sted, hvor de kunde holde Hvil.</span> <span class="verse"><a name="34">34</a>Og HERRENs Sky svævede over dem om Dagen, når de brød op fra Lejren.</span> <span class="verse"><a name="35">35</a>Og hver Gang Arken brød op, sagde Moses: "Stå op, HERRE, at dine Fjender må splittes og dine Avindsmænd fly for dit Åsyn!"</span> <span class="verse"><a name="36">36</a>Og hver Gang den standsede, sagde han: "Vend tilbage, HERRE, til Israels Stammers Titusinder!"</span> </p></div</div></div></body></html>