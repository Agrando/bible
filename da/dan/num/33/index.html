<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/num/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/num">Numbers</a> &gt <strong>Chapter 33</strong></div><p><span class="verse"><a name="1">1</a>Følgende er de enkelte Strækninger på Israelitternes Vandring, de tilbagelagde på Vejen fra Ægypten, Hærafdeling for Hærafdeling, under Anførsel af Moses og Aron.</span> <span class="verse"><a name="2">2</a>Moses optegnede på HERRENs Bud de Steder, de brød op fra, Strækning for Strækning; og følgende er de enkelte Strækninger efter de Steder, de brød op fra:</span> <span class="verse"><a name="3">3</a>De brød op fra Rameses på den femtende Dag i den første Måned; Dagen efter Påske drog Israelitterne ud, værnede af en stærk Hånd, for Øjnene af alle Ægypterne,</span> <span class="verse"><a name="4">4</a>medens Ægypterne jordede alle de førstefødte, som HERREN havde slået iblandt dem; thi HERREN havde holdt Dom over deres Guder.</span> <span class="verse"><a name="5">5</a>Israelitterne brød altså op fra Ra'meses og slog Lejr i Sukkot.</span> <span class="verse"><a name="6">6</a>Så brød de op fra Sukkot og slog Lejr i Etam, der ligger ved Ørkenens Rand.</span> <span class="verse"><a name="7">7</a>Så brød de op fra Etam og vendte om mod Pi Hakirot over for Ba'al Zefon og slog Lejr over for Migdol.</span> <span class="verse"><a name="8">8</a>Så brød de op fra Pi Hakirot og drog tværs igennem Havet til Ørkenen; og de vandrede tre Dagsrejser i Etams Ørken og slog Lejr i Mara.</span> <span class="verse"><a name="9">9</a>Så brød de op fra Mara og kom til Elim; i Elim var der tolv Vandkilder og halvfjerdsindstyve Palmetræer, og der slog de Lejr.</span> <span class="verse"><a name="10">10</a>Så brød de op fra Elim og slog Lejr ved det røde Hav.</span> <span class="verse"><a name="11">11</a>Så brød de op fra det røde Hav og slog Lejr i Sins Ørken.</span> <span class="verse"><a name="12">12</a>Så brød de op fra Sins Ørken og slog Lejr i Dofka.</span> <span class="verse"><a name="13">13</a>Så brød de op fra Dofka og slog Lejr i Alusj.</span> <span class="verse"><a name="14">14</a>Så brød de op fra Alusj og slog Lejr i Refdim, hvor Folket ikke havde Vand at drikke.</span> <span class="verse"><a name="15">15</a>Så brød de op fra Refdim og slog Lejr i Sinaj Ørken.</span> <span class="verse"><a name="16">16</a>Så brød de op fra Sinaj Ørken og slog Lejr i Kibrot Hatta'ava,</span> <span class="verse"><a name="17">17</a>Så brød de op fra Hibrot Hatta'ava og slog Lejr i Hazerot.</span> <span class="verse"><a name="18">18</a>Så brød de op fra Hazerot og slog Lejr i Ritma.</span> <span class="verse"><a name="19">19</a>Så brød de op fra Ritma og slog Lejr i Rimmon Perez.</span> <span class="verse"><a name="20">20</a>Så brød de op fra Rimmon Perez og slog Lejr i Libna.</span> <span class="verse"><a name="21">21</a>Så brød de op fra Libna og slog Lejr i Aissa.</span> <span class="verse"><a name="22">22</a>Så brød de op fra Aissa og slog Lejr i Kehelata.</span> <span class="verse"><a name="23">23</a>Så brød de op fra Kebelata og slog Lejr ved Sjefers Bjerg.</span> <span class="verse"><a name="24">24</a>Så brød de op fra Sjefers Bjerg og slog Lejr i Harada.</span> <span class="verse"><a name="25">25</a>Så brød de op fra Harada og slog Lejr i Makhelot.</span> <span class="verse"><a name="26">26</a>Så brød de op fra Makhelot og slog Lejr i Tahat.</span> <span class="verse"><a name="27">27</a>Så brød de op fra Tahat og slog Lejr i Tara.</span> <span class="verse"><a name="28">28</a>Så brød de op fra Tara og slog Lejr i Mitka.</span> <span class="verse"><a name="29">29</a>Så brød de op fra Mitka og slog Lejr i Hasjmona.</span> <span class="verse"><a name="30">30</a>Så brød de op fra Hasjmona og slog Lejr i Moserot.</span> <span class="verse"><a name="31">31</a>Så brød de op fra Moserot og slog Lejr i Bene Ja'akan.</span> <span class="verse"><a name="32">32</a>Så brød de op fra Bene Ja'akan og slog Lejr i Hor Haggidgad.</span> <span class="verse"><a name="33">33</a>Så brød de op fra Hor Haggidgad og slog Lejr i Jotbata.</span> <span class="verse"><a name="34">34</a>Så brød de op fra Jofbata og slog Lejr i Abrona.</span> <span class="verse"><a name="35">35</a>Så brød de op fra Abrona og slog Lejr i Ezjongeber.</span> <span class="verse"><a name="36">36</a>Så brød de op fra Ezjongeber og slog Lejr i Zins Ørken, det er Kadesj.</span> <span class="verse"><a name="37">37</a>Så brød de op fra Kadesj og slog Lejr ved Bjerget Hor ved Randen af Edoms Land.</span> <span class="verse"><a name="38">38</a>Og Præsten Aron steg på HERRENs Bud op på Bjerget Hor og døde der i det fyrretyvende År efter Israelitternes Udvandring af Ægypten, på den første Dag i den femte Måned;</span> <span class="verse"><a name="39">39</a>og Aron var l23 År gammel, da han døde på Bjerget Hor.</span> <span class="verse"><a name="40">40</a>Men Kana'anæeren, Kongen af Arad, der boede, i Sydlandet i Kana'ans Land, hørte, at Israelitterne var under Fremrykning.</span> <span class="verse"><a name="41">41</a>Så brød de op fra Bjerget Hor og slog Lejr i Zalmona.</span> <span class="verse"><a name="42">42</a>Så brød de op fra Zalmona og slog Lejr i Punon.</span> <span class="verse"><a name="43">43</a>Så brød de op fra Punon og slog Lejr i Obot.</span> <span class="verse"><a name="44">44</a>Så brød de op fra Obot og slog Lejr i Ijje Ha'abarim ved Moabs Grænse.</span> <span class="verse"><a name="45">45</a>Så brød de op fra Ijje Ha'abarim og slog Lejr i det gaditiske Dibon.</span> <span class="verse"><a name="46">46</a>Så brød de op fra det gaditiske Dibon og slog Lejr i Almon Diblatajim.</span> <span class="verse"><a name="47">47</a>Så brød de op fra Almon Diblatajim og slog Lejr på Abarimbjergene over for Nebo.</span> <span class="verse"><a name="48">48</a>Så brød de op fra Abarimbjergene og slog Lejr på Moabs Sletter ved Jordan over for Jeriko;</span> <span class="verse"><a name="49">49</a>og de slog Lejr ved Jordan fra Bet Jesjjimot og til Abel Sjittim på Moabs Sletter.</span> <span class="verse"><a name="50">50</a>Og HERREN talede til Moses på Moabs Sletter ved Jordan over for Jeriko og sagde:</span> <span class="verse"><a name="51">51</a>"Tal til Israelitterne og sig til dem: Når I kommer over Jordan til Kana'ans Land,</span> <span class="verse"><a name="52">52</a>skal I drive Landets Beboere bort foran eder og tilintetgøre alle deres Billedværker, alle deres støbte Billeder skal I tilintetgøre, og alle deres Offerhøje skal I ødelægge;</span> <span class="verse"><a name="53">53</a>I skal underlægge eder Landet og bosætte eder der, thi eder har jeg givet Landet i Eje;</span> <span class="verse"><a name="54">54</a>og I skal udskifte Landet mellem eder ved Lodkastning efter eders Slægter, således at I giver en stor Slægt en stor Arvelod og en lille Slægt en lille. Der, hvor Loddet falder for dem, skal deres Del være; efter eders Fædrenestammer skal I udskifte Landet mellem eder.</span> <span class="verse"><a name="55">55</a>Men hvis I ikke driver Landets Beboere bort foran eder, så skal de, som I levner af dem, blive Torne i eders Øjne og Brodde i eders Sider, og de skal bringe eder Trængsel i det Land, I bor i,</span> <span class="verse"><a name="56">56</a>og hvad jeg havde tænkt at gøre ved dem, gør jeg da ved eder."</span> </p></div</div></div></body></html>