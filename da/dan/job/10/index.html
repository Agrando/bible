<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 10</strong></div><p><span class="verse"><a name="1">1</a>Min Sjæl er led ved mit Liv, frit Løb vil jeg give min Klage over ham, i min bitre Sjælenød vil jeg tale,</span> <span class="verse"><a name="2">2</a>sige til Gud: Fordøm mig dog ikke, lad mig vide, hvorfor du tvister med mig!</span> <span class="verse"><a name="3">3</a>Gavner det dig at øve Vold, at forkaste det Værk, dine Hænder danned, men smile til gudløses Råd?</span> <span class="verse"><a name="4">4</a>Har du da kødets Øjne, ser du, som Mennesker ser,</span> <span class="verse"><a name="5">5</a>er dine Dage som Menneskets Dage, er dine År som Mandens Dage,</span> <span class="verse"><a name="6">6</a>siden du søger efter min Brøde, leder efter min Synd,</span> <span class="verse"><a name="7">7</a>endskønt du ved, jeg ikke er skyldig; men af din Hånd er der ingen Redning!</span> <span class="verse"><a name="8">8</a>Dine Hænder gjorde og danned mig først, så skifter du Sind og gør mig til intet!</span> <span class="verse"><a name="9">9</a>Kom i Hu, at du dannede mig som Ler, og til Støv vil du atter gøre mig!</span> <span class="verse"><a name="10">10</a>Mon du ikke hældte mig ud som Mælk og lod mig skørne som Ost,</span> <span class="verse"><a name="11">11</a>iklædte mig Hud og kød og fletted mig sammen med Ben og Sener?</span> <span class="verse"><a name="12">12</a>Du gav mig Liv og Livskraft, din Omhu vogted min Ånd</span> <span class="verse"><a name="13">13</a>og så gemte du dog i dit Hjerte på dette, jeg skønner, dit Øjemed var:</span> <span class="verse"><a name="14">14</a>Synded jeg, vogted du på mig og tilgav ikke min Brøde.</span> <span class="verse"><a name="15">15</a>Fald jeg forbrød mig, da ve mig! Var jeg retfærdig, jeg skulde dog ikke løfte mit Hoved, men mættes med Skændsel, kvæges med Nød.</span> <span class="verse"><a name="16">16</a>Knejsed jeg, jog du mig som en Løve, handlede atter ufatteligt med mig;</span> <span class="verse"><a name="17">17</a>nye Vidner førte du mod mig, øged din Uvilje mod mig, opbød atter en Hær imod mig!</span> <span class="verse"><a name="18">18</a>Hvi drog du mig da af Moders Liv? Jeg burde have udåndet, uset af alle;</span> <span class="verse"><a name="19">19</a>jeg burde have været som aldrig født, været ført til Graven fra Moders Skød.</span> <span class="verse"><a name="20">20</a>Er ej mine Livsdage få? Så slip mig, at jeg kan kvæges lidt, 21 før jeg for evigt går bort til Mørkets og Mulmets Land,</span> <span class="verse"><a name="21">21</a>Landet med bælgmørkt Mulm, med Mørke og uden Orden, hvor Lyset selv er som Mørket."</span> </p></div</div></div></body></html>