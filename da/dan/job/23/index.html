<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 23</strong></div><p><span class="verse"><a name="1">1</a>Så tog Job til Orde og svarede:</span> <span class="verse"><a name="2">2</a>"Også i Dag er der Trods i min Klage, tungt ligger hans Hånd på mit Suk!</span> <span class="verse"><a name="3">3</a>Ak, vidste jeg Vej til at finde ham, kunde jeg nå hans Trone!</span> <span class="verse"><a name="4">4</a>Da vilde jeg udrede Sagen for ham og fylde min Mund med Beviser,</span> <span class="verse"><a name="5">5</a>vide, hvad Svar han gav mig, skønne, hvad han sagde til mig!</span> <span class="verse"><a name="6">6</a>Mon han da satte sin Almagt imod mig? Nej, visselig agted han på mig;</span> <span class="verse"><a name="7">7</a>da gik en oprigtig i Rette med ham, og jeg bjærged for evigt min Ret.</span> <span class="verse"><a name="8">8</a>Men går jeg mod Øst, da er han der ikke, mod Vest, jeg mærker ej til ham;</span> <span class="verse"><a name="9">9</a>jeg søger i Nord og ser ham ikke, drejer mod Syd og øjner ham ej.</span> <span class="verse"><a name="10">10</a>Thi han kender min Vej og min Vandel, som Guld går jeg frem af hans Prøve.</span> <span class="verse"><a name="11">11</a>Min Fod har holdt fast ved hans Spor, hans Vej har jeg fulgt, veg ikke derfra,</span> <span class="verse"><a name="12">12</a>fra hans Læbers Bud er jeg ikke veget, hans Ord har jeg gemt i mit Bryst.</span> <span class="verse"><a name="13">13</a>Men han gjorde sit Valg, hvem hindrer ham Han udfører, hvad hans Sjæl attrår.</span> <span class="verse"><a name="14">14</a>Thi han fuldbyrder, hvad han bestemte, og af sligt har han meget for.</span> <span class="verse"><a name="15">15</a>Derfor forfærdes jeg for ham og gruer ved Tanken om ham.</span> <span class="verse"><a name="16">16</a>Ja, Gud har nedbrudt mit Mod, forfærdet mig har den Almægtige;</span> <span class="verse"><a name="17">17</a>thi jeg går til i Mørket, mit Åsyn dækkes af Mulm.</span> </p></div</div></div></body></html>