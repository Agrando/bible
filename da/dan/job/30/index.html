<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 30</strong></div><p><span class="verse"><a name="1">1</a>Nu derimod ler de ad mig, Folk, der er yngre end jeg, hvis Fædre jeg fandt for ringe at sætte iblandt mine Hyrdehunde.</span> <span class="verse"><a name="2">2</a>Og hvad skulde jeg med deres Hænders Kraft? Deres Ungdomskraft har de mistet,</span> <span class="verse"><a name="3">3</a>tørrede hen af Trang og Sult. De afgnaver Ørk og Ødemark</span> <span class="verse"><a name="4">4</a>og plukker Melde ved Krattet, Gyvelrødder er deres Brød.</span> <span class="verse"><a name="5">5</a>Fra Samfundet drives de bort, som ad Tyve råbes der efter dem.</span> <span class="verse"><a name="6">6</a>De bor i Kløfter, fulde af Rædsler, i Jordens og Klippernes Huler.</span> <span class="verse"><a name="7">7</a>De brøler imellem Buske, i Tornekrat kommer de sammen,</span> <span class="verse"><a name="8">8</a>en dum og navnløs Æt, de joges med Hug af Lande.</span> <span class="verse"><a name="9">9</a>Men nu er jeg Hånsang for dem, jeg er dem et Samtaleemne;</span> <span class="verse"><a name="10">10</a>de afskyr mig, holder sig fra mig, nægter sig ikke af spytte ad mig.</span> <span class="verse"><a name="11">11</a>Thi han løste min Buestreng, ydmyged mig, og foran mig kasted de Tøjlerne af.</span> <span class="verse"><a name="12">12</a>Til højre rejser sig Ynglen, Fødderne slår de fra mig, bygger sig Ulykkesveje imod mig</span> <span class="verse"><a name="13">13</a>min Sti har de opbrudt, de hjælper med til mit Fald, og ingen hindrer dem i det;</span> <span class="verse"><a name="14">14</a>de kommer som gennem et gabende Murbrud, vælter sig frem under Ruiner,</span> <span class="verse"><a name="15">15</a>Rædsler har vendt sig imod mig; min Værdighed joges bort som af Storm, min Lykke svandt som en Sky.</span> <span class="verse"><a name="16">16</a>Min Sjæl opløser sig i mig; Elendigheds Dage har ramt mig:</span> <span class="verse"><a name="17">17</a>Natten borer i mine Knogler, aldrig blunder de nagende Smerter.</span> <span class="verse"><a name="18">18</a>Med vældig Kraft vanskabes mit Kød, det hænger om mig, som var det min Kjortel.</span> <span class="verse"><a name="19">19</a>Han kasted mig ud i Dynd, jeg er blevet som Støv og Aske.</span> <span class="verse"><a name="20">20</a>Jeg skriger til dig, du svarer mig ikke, du står der og ænser mig ikke;</span> <span class="verse"><a name="21">21</a>grum er du blevet imod mig, forfølger mig med din vældige Hånd.</span> <span class="verse"><a name="22">22</a>Du løfter og vejrer mig hen i Stormen, og dens Brusen gennemryster mig;</span> <span class="verse"><a name="23">23</a>thi jeg ved, du fører mig hjem til Døden, til det Hus, hvor alt levende samles.</span> <span class="verse"><a name="24">24</a>Dog, mon den druknende ej rækker Hånden ud og råber om Hjælp, når han går under?</span> <span class="verse"><a name="25">25</a>Mon ikke jeg græder over den, som havde det hårdt, sørgede ikke min Sjæl for den fattiges Skyld?</span> <span class="verse"><a name="26">26</a>Jeg biede på Lykke, men Ulykke kom, jeg håbed på Lys, men Mørke kom;</span> <span class="verse"><a name="27">27</a>ustandseligt koger det i mig, Elendigheds Dage traf mig;</span> <span class="verse"><a name="28">28</a>trøstesløs går jeg i Sorg, i Forsamlingen rejser jeg mig og råber;</span> <span class="verse"><a name="29">29</a>Sjakalernes Broder blev jeg, Strudsenes Fælle.</span> <span class="verse"><a name="30">30</a>Min Hud er sort, falder af, mine Knogler brænder af Hede;</span> <span class="verse"><a name="31">31</a>min Citer er blevet til Sorg, min Fløjte til hulkende Gråd!</span> </p></div</div></div></body></html>