<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 36</strong></div><p><span class="verse"><a name="1">1</a>Og videre sagde Elihu:</span> <span class="verse"><a name="2">2</a>Bi nu lidt, jeg har noget at sige dig, thi end har jeg Ord til Forsvar for Gud.</span> <span class="verse"><a name="3">3</a>Jeg vil hente min Viden langvejsfra og skaffe min Skaber Ret;</span> <span class="verse"><a name="4">4</a>thi for vist, mine Ord er ikke Opspind, en Mand med fuldkommen Indsigt har du for dig.</span> <span class="verse"><a name="5">5</a>Se, Gud forkaster det stive Sind,</span> <span class="verse"><a name="6">6</a>den gudløse holder han ikke i Live; de arme lader han få deres Ret,</span> <span class="verse"><a name="7">7</a>fra retfærdige vender han ikke sit Blik, men giver dem Plads for stedse hos Konger på Tronen i Højhed.</span> <span class="verse"><a name="8">8</a>Og hvis de bindes i Lænker, fanges i Nødens Bånd,</span> <span class="verse"><a name="9">9</a>så viser han dem deres Gerning, deres Synder, at de hovmodede sig,</span> <span class="verse"><a name="10">10</a>åbner deres Øre for Tugt og byder dem vende sig bort fra det onde.</span> <span class="verse"><a name="11">11</a>Hvis de så hører og bøjer sig, da ender de deres Dage i Lykke, i liflig Fryd deres År.</span> <span class="verse"><a name="12">12</a>Men hører de ikke, falder de for Sværd og opgiver Ånden i Uforstand.</span> <span class="verse"><a name="13">13</a>Men vanhellige Hjerter forbitres; når han binder dem, råber de ikke om Hjælp;</span> <span class="verse"><a name="14">14</a>i Ungdommen dør deres Sjæl, deres Liv får Mandsskøgers Lod.</span> <span class="verse"><a name="15">15</a>Den elendige frelser han ved hans Elende og åbner hans Øre ved Trængsel.</span> <span class="verse"><a name="16">16</a>Men dig har Medgangen lokket, du var i Fred for Ulykkens Gab; ingen Trængsel indjog dig Skræk, fuldt var dit Bord af fede Retter.</span> <span class="verse"><a name="17">17</a>Den gudløses som kom til fulde over dig, hans retfærdige Dom greb dig fat.</span> <span class="verse"><a name="18">18</a>Lad dig ikke lokke af Vrede til Spot eller Bødens Storhed lede dig vild!</span> <span class="verse"><a name="19">19</a>Kan vel dit Skrig gøre Ende på Nøden, eller det at du opbyder al din Kraft?</span> <span class="verse"><a name="20">20</a>Ej må du længes efter Natten, som. opskræmmer Folkeslag der, hvor de er;</span> <span class="verse"><a name="21">21</a>var dig og vend dig ikke til Uret, så du foretrækker ondt for at lide.</span> <span class="verse"><a name="22">22</a>Se, ophøjet er Gud i sin Vælde, hvo er en Lærer som han?</span> <span class="verse"><a name="23">23</a>Hvo foreskrev ham hans Vej, og hvo turde sige: "Du gjorde Uret!"</span> <span class="verse"><a name="24">24</a>Se til at ophøje hans Værk, som Mennesker priser i Sang!</span> <span class="verse"><a name="25">25</a>Alle Mennesker ser det med Fryd, skønt dødelige skuer det kun fra det fjerne.</span> <span class="verse"><a name="26">26</a>Se, Gud er ophøjet, kan ikke ransages, Tal på hans År kan ikke fides.</span> <span class="verse"><a name="27">27</a>Thi Dråber drager han ud af Havet, i hans Tåge siver de ned som Regn,</span> <span class="verse"><a name="28">28</a>og Skyerne lader den strømme og dryppe på mange Folk.</span> <span class="verse"><a name="29">29</a>Hvo fatter mon Skyernes Vidder eller hans Boligs Bulder?</span> <span class="verse"><a name="30">30</a>Se, han breder sin Tåge om sig og skjuler Havets Rødder;</span> <span class="verse"><a name="31">31</a>Thi dermed nærer han Folkene, giver dem Brød i Overflod;</span> <span class="verse"><a name="32">32</a>han hyller sine Hænder i Lys og sender det ud imod Målet;</span> <span class="verse"><a name="33">33</a>hans Torden melder hans Komme, selv Kvæget melder hans Optræk.</span> </p></div</div></div></body></html>