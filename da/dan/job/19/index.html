<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 19</strong></div><p><span class="verse"><a name="1">1</a>Så tog Job til Orde og svarede:</span> <span class="verse"><a name="2">2</a>"Hvor længe vil I krænke min Sjæl og slå mig sønder med Ord?</span> <span class="verse"><a name="3">3</a>I håner mig nu for tiende Gang, mishandler mig uden Skam.</span> <span class="verse"><a name="4">4</a>Har jeg da virkelig fejlet, hænger der Fejl ved mig?</span> <span class="verse"><a name="5">5</a>Eller gør I jer store imod mig og revser mig ved at smæde?</span> <span class="verse"><a name="6">6</a>Så vid da, at Gud har bøjet min Ret, omspændt mig med sit Net.</span> <span class="verse"><a name="7">7</a>Se, jeg skriger: Vold! men får ikke Svar, råber om Hjælp, der er ingen Ret.</span> <span class="verse"><a name="8">8</a>Han spærred min Vej, jeg kom ikke frem, han hylled mine Stier i Mørke;</span> <span class="verse"><a name="9">9</a>han klædte mig af for min Ære, berøved mit Hoved Kronen,</span> <span class="verse"><a name="10">10</a>brød mig ned overalt, så jeg må bort, oprykked mit Håb som Træet;</span> <span class="verse"><a name="11">11</a>hans Vrede blussede mod mig, han regner mig for sin Fjende;</span> <span class="verse"><a name="12">12</a>samlede rykker hans Flokke frem og bryder sig Vej imod mig, de lejrer sig om mit Telt.</span> <span class="verse"><a name="13">13</a>Mine Brødre har fjernet sig fra mig, Venner er fremmede for mig,</span> <span class="verse"><a name="14">14</a>mine nærmeste og Hendinge holder sig fra mig, de, der er i mit Hus, har glemt mig;</span> <span class="verse"><a name="15">15</a>mine Piger regner mig for en fremmed, vildfremmed er jeg i deres Øjne;</span> <span class="verse"><a name="16">16</a>ej svarer min Træl, når jeg kalder, jeg må trygle ham med min Mund;</span> <span class="verse"><a name="17">17</a>ved min Ånde væmmes min Hustru, mine egne Brødre er jeg en Stank;</span> <span class="verse"><a name="18">18</a>selv Drenge agter mig ringe, når jeg reljser mig, taler de mod mig;</span> <span class="verse"><a name="19">19</a>Standsfælleræmmes til Hobe ved mig, de, jeg elskede, vender sig mod mig.</span> <span class="verse"><a name="20">20</a>Benene hænger fast ved min Hud, med Kødet i Tænderne slap jeg bort.</span> <span class="verse"><a name="21">21</a>Nåde, mine Venner, Nåde, thi Guds Hånd har rørt mig!</span> <span class="verse"><a name="22">22</a>Hvi forfølger og I mig som Gud og mættes ej af mit Kød?</span> <span class="verse"><a name="23">23</a>Ak, gid mine Ord blev skrevet op, blev tegnet op i en Bog,</span> <span class="verse"><a name="24">24</a>med Griffel af Jern, med Bly indristet i Hlippen for evigt!</span> <span class="verse"><a name="25">25</a>Men jeg ved, at min Løser lever, over Støvet vil en Forsvarer stå frem.</span> <span class="verse"><a name="26">26</a>Når min sønderslidte Hud er borte, skal jeg ud fra mit Kød skue Gud,</span> <span class="verse"><a name="27">27</a>hvem jeg skal se på min Side; ham skal mine Øjne se, ingen fremmed! Mine Nyrer forgår i mit Indre!</span> <span class="verse"><a name="28">28</a>Når I siger: "Hor vi skal forfølge ham, Sagens Rod vil vi udfinde hos ham!"</span> <span class="verse"><a name="29">29</a>så tag jer i Vare for Sværdet; thi Vrede rammer de lovløse, at I skal kende, der kommer en Dom!</span> </p></div</div></div></body></html>