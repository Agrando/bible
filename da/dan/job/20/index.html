<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 20</strong></div><p><span class="verse"><a name="1">1</a>Så tog Na'amatiten Zofar til Orde og sagde</span> <span class="verse"><a name="2">2</a>"Derfor bruser Tankerne i mig, og derfor stormer det i mig;</span> <span class="verse"><a name="3">3</a>til min Skam må jeg høre på Tugt, får tankeløst Mundsvejr til Svar!</span> <span class="verse"><a name="4">4</a>Ved du da ikke fra Arilds Tid, fra Tiden, da Mennesket sattes på Jorden,</span> <span class="verse"><a name="5">5</a>at gudløses Jubel er kort og vanhelliges Glæde stakket?</span> <span class="verse"><a name="6">6</a>Steg end hans Hovmod til Himlen, raged hans Hoved i Sky,</span> <span class="verse"><a name="7">7</a>som sit Skarn forgår han for evigt, de, der så ham, siger: "Hvor er han?"</span> <span class="verse"><a name="8">8</a>Han flyr som en Drøm, man finder ham ikke, som et Nattesyn jages han bort;</span> <span class="verse"><a name="9">9</a>Øjet, der så ham, ser ham ej mer, hans Sted får ham aldrig at se igen.</span> <span class="verse"><a name="10">10</a>Hans Sønner bejler til ringes Yndest, hans Hænder må give hans Gods tilbage.</span> <span class="verse"><a name="11">11</a>Hans Ben var fulde af Ungdomskraft, men den lægger sig med ham i Støvet.</span> <span class="verse"><a name="12">12</a>Er det onde end sødt i hans Mund, når han gemmer det under sin Tunge,</span> <span class="verse"><a name="13">13</a>sparer på det og slipper det ikke, holder det fast til sin Gane,</span> <span class="verse"><a name="14">14</a>så bliver dog Maden i hans Indre til Slangegift inden i ham;</span> <span class="verse"><a name="15">15</a>Godset, han slugte, må han spy ud, Gud driver det ud af hans Bug,</span> <span class="verse"><a name="16">16</a>han indsuger Slangernes Gift, og Øgleungen slår ham ihjel;</span> <span class="verse"><a name="17">17</a>han skuer ej Strømme af Olie, Bække af Honning og Fløde;</span> <span class="verse"><a name="18">18</a>han må af med sin Vinding, svælger den ej, får ingen Glæde af tilbyttet Gods.</span> <span class="verse"><a name="19">19</a>Thi han knuste de ringe og lod dem ligge, ranede Huse, han ej havde bygget.</span> <span class="verse"><a name="20">20</a>Thi han har ingen Hjælp af sin Rigdom, trods sine Skatte reddes han ikke;</span> <span class="verse"><a name="21">21</a>ingen gik fri for hans Glubskhed, derfor varer hans Lykke ikke;</span> <span class="verse"><a name="22">22</a>midt i sin Overflod har han det trangt, al Slags Nød kommer over ham.</span> <span class="verse"><a name="23">23</a>For at fylde hans Bug sender Gud sin Vredes Glød imod ham, lader sin Harme regne på ham.</span> <span class="verse"><a name="24">24</a>Flyr han for Brynje af Jern, så gennemborer ham Kobberbuen;</span> <span class="verse"><a name="25">25</a>en Kni kommer ud af hans Ryg, et lynende Stål af hans Galde; over ham falder Rædsler,</span> <span class="verse"><a name="26">26</a>idel Mørke er opsparet til ham; Ild, der ej blæses op, fortærer ham, æder Levningen i hans Telt.</span> <span class="verse"><a name="27">27</a>Himlen bringer hans Brøde for Lyset, og Jorden rejser sig mod ham.</span> <span class="verse"><a name="28">28</a>Hans Huses Vinding må bort, rives bort på Guds Vredes Dag.</span> <span class="verse"><a name="29">29</a>Slig er den gudløses Lod fra Gud og Lønnen fra Gud for hans Brøde!</span> </p></div</div></div></body></html>