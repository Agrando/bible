<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 21</strong></div><p><span class="verse"><a name="1">1</a>Så tog Job til Orde og svarede:</span> <span class="verse"><a name="2">2</a>"Hør dog, hør mine Ord, lad det være Trøsten, I giver!</span> <span class="verse"><a name="3">3</a>Find jer nu i, at jeg taler, siden kan I jo håne!</span> <span class="verse"><a name="4">4</a>Gælder min Klage Mennesker? Hvi skulde jeg ej være utålmodig?</span> <span class="verse"><a name="5">5</a>Vend jer til mig og stivn af Rædsel, læg Hånd på Mund!</span> <span class="verse"><a name="6">6</a>Jeg gruer, når jeg tænker derpå, mit Legeme gribes af Skælven:</span> <span class="verse"><a name="7">7</a>De gudløse, hvorfor lever de, bliver gamle, ja vokser i Kraft?</span> <span class="verse"><a name="8">8</a>Deres Æt har de blivende hos sig, deres Afkom for deres Øjne;</span> <span class="verse"><a name="9">9</a>deres Huse er sikre mod Rædsler, Guds Svøbe rammer dem ikke;</span> <span class="verse"><a name="10">10</a>ej springer deres Tyr forgæves, Koen kælver, den kaster ikke;</span> <span class="verse"><a name="11">11</a>de slipper deres Drenge ud som Får, deres Børneflok boltrer sig ret;</span> <span class="verse"><a name="12">12</a>de synger til Pauke og Citer, er glade til Fløjtens Toner;</span> <span class="verse"><a name="13">13</a>de lever deres Dage i Lykke og synker med Fred i Dødsriget,</span> <span class="verse"><a name="14">14</a>skønt de siger til Gud: "Gå fra os, at kende dine Veje er ikke vor Lyst!</span> <span class="verse"><a name="15">15</a>Den Almægtige? Hvad han? Skal vi tjene ham? Hvad Gavn at banke på hos ham?"</span> <span class="verse"><a name="16">16</a>Er ej deres Lykke i deres Hånd og gudløses Råd ham fjernt?</span> <span class="verse"><a name="17">17</a>Når går de gudløses Lampe ud og når kommer Ulykken over dem? Når deler han Loddet ud i sin Vrede,</span> <span class="verse"><a name="18">18</a>så de bliver som Strå for Vinden, som Avner, Storm fører bort?</span> <span class="verse"><a name="19">19</a>Gemmer Gud hans Ulykkeslod til hans Børn? Ham selv gengælde han, så han mærker det,</span> <span class="verse"><a name="20">20</a>lad ham selv få sit Vanheld at se, den Almægtiges Vrede at drikke!</span> <span class="verse"><a name="21">21</a>Thi hvad bryder han sig siden om sit Hus, når hans Måneders Tal er udrundet?</span> <span class="verse"><a name="22">22</a>Kan man vel tage Gud i Skole, ham, som dømmer de højeste Væsner?</span> <span class="verse"><a name="23">23</a>En dør jo på Lykkens Tinde, helt tryg og så helt uden Sorger:</span> <span class="verse"><a name="24">24</a>hans Spande er fulde af Mælk, hans Knogler af saftig Marv;</span> <span class="verse"><a name="25">25</a>med bitter Sjæl dør en anden og har aldrig nydt nogen Lykke;</span> <span class="verse"><a name="26">26</a>de lægger sig begge i Jorden, og begge dækkes af Orme!</span> <span class="verse"><a name="27">27</a>Se, jeg kender så vel eders Tanker og de Rænker, I spinder imod mig,</span> <span class="verse"><a name="28">28</a>når I siger: "Hvor er Stormandens Hus og det Telt, hvor de gudløse bor?"</span> <span class="verse"><a name="29">29</a>Har I aldrig spurgt de berejste og godkendt deres Beviser:</span> <span class="verse"><a name="30">30</a>Den onde skånes på Ulykkens Dag og frelses på Vredens Dag.</span> <span class="verse"><a name="31">31</a>Hvem foreholder ham vel hans Færd, gengælder ham, hvad han gør?</span> <span class="verse"><a name="32">32</a>Til Graven bæres han hen, ved hans Gravhøj holdes der Vagt;</span> <span class="verse"><a name="33">33</a>i Dalbunden hviler han sødt, Alverden følger så efter, en Flok uden Tal gik forud for ham.</span> <span class="verse"><a name="34">34</a>Hvor tom er den Trøst, som I giver! Eders Svar - kun Svig er tilbage!</span> </p></div</div></div></body></html>