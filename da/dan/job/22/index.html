<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 22</strong></div><p><span class="verse"><a name="1">1</a>Så tog Temaniten Elifaz til Orde og sagde:</span> <span class="verse"><a name="2">2</a>"Gavner et Menneske Gud? Nej, den kloge gavner sig selv.</span> <span class="verse"><a name="3">3</a>Har den Almægtige godt af din Retfærd, Vinding af, at din Vandel er ret?</span> <span class="verse"><a name="4">4</a>Revser han dig for din Gudsfrygt? Eller går han i Rette med dig derfor?</span> <span class="verse"><a name="5">5</a>Er ikke din Ondskab stor og din Brøde uden Ende?</span> <span class="verse"><a name="6">6</a>Thi du pantede Brødre uden Grund, trak Klæderne af de nøgne,</span> <span class="verse"><a name="7">7</a>gav ikke den trætte Vand at drikke og nægted den sultne Brød.</span> <span class="verse"><a name="8">8</a>Den mægtige - hans var Landet, den hædrede boede der.</span> <span class="verse"><a name="9">9</a>Du lod Enker gå tomhændet bort, knuste de faderløses Arme.</span> <span class="verse"><a name="10">10</a>Derfor var der Snaret omkring dig, og Rædsel ængsted dig brat.</span> <span class="verse"><a name="11">11</a>Dit Lys blev Mørke, du kan ej se, og Strømme af Vand går over dig!</span> <span class="verse"><a name="12">12</a>Er Gud ej i højen Himmel? Se Stjernernes Tinde, hvor højt de står!</span> <span class="verse"><a name="13">13</a>Dog siger du: "Hvad ved Gud, holder han Dom bag sorten Sky?</span> <span class="verse"><a name="14">14</a>Skyerne skjuler ham, så han ej ser, på Himlens Runding går han!"</span> <span class="verse"><a name="15">15</a>Vil du følge Fortidens Sti, som Urettens Mænd betrådte,</span> <span class="verse"><a name="16">16</a>de, som i Utide reves bort, hvis Grundvold flød bort som en Strøm,</span> <span class="verse"><a name="17">17</a>som sagde til Gud: "Gå fra os! Hvad kan den Almægtige gøre os?"</span> <span class="verse"><a name="18">18</a>Og han havde dog fyldt deres Huse med godt. Men de gudløses Råd er ham fjernt.</span> <span class="verse"><a name="19">19</a>De retfærdige så det og glædede sig, den uskyldige spottede dem:</span> <span class="verse"><a name="20">20</a>For vist, vore Fjender forgik, og Ild fortæred de sidste af dem.</span> <span class="verse"><a name="21">21</a>Bliv Ven med ham og hold Fred. derved vil der times dig Lykke;</span> <span class="verse"><a name="22">22</a>tag dog mod Lærdom af ham og læg dig hans Ord på Sinde!</span> <span class="verse"><a name="23">23</a>Vender du ydmygt om til den Almægtige, fjerner du Uretten fra dit Telt,</span> <span class="verse"><a name="24">24</a>kaster du Guldet på Jorden, Ofirguldet blandt Bækkenes Sten,</span> <span class="verse"><a name="25">25</a>så den Almægtige bliver dit Guld, hans Lov dit Sølv,</span> <span class="verse"><a name="26">26</a>ja, da skal du fryde dig over den Almægtige og løfte dit Åsyn til Gud.</span> <span class="verse"><a name="27">27</a>Beder du til ham, hører han dig, indfri kan du, hvad du har lovet;</span> <span class="verse"><a name="28">28</a>hvad du sætter dig for, det lykkes, det lysner på dine Veje;</span> <span class="verse"><a name="29">29</a>thi stolte, hovmodige ydmyger han, men hjælper den, der slår Øjnene ned;</span> <span class="verse"><a name="30">30</a>han frelser uskyldig Mand; det sker ved hans Hænders Renhed!</span> </p></div</div></div></body></html>