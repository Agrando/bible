<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 3</strong></div><p><span class="verse"><a name="1">1</a>Derefter oplod Job sin Mund og forbandede sin Dag,</span> <span class="verse"><a name="2">2</a>og Job tog til Orde og sagde:</span> <span class="verse"><a name="3">3</a>Bort med den Dag, jeg fødtes, den Nat, der sagde: "Se, en Dreng!"</span> <span class="verse"><a name="4">4</a>Denne Dag vorde Mørke, Gud deroppe spørge ej om den, over den stråle ej Lyset frem!</span> <span class="verse"><a name="5">5</a>Mulm og Mørke løse den ind, Tåge lægge sig over den, Formørkelser skræmme den!</span> <span class="verse"><a name="6">6</a>Mørket tage den Nat, den høre ej hjemme blandt Årets Dage, den komme ikke i Måneders Tal!</span> <span class="verse"><a name="7">7</a>Ja, denne Nat vorde gold, der lyde ej Jubel i den!</span> <span class="verse"><a name="8">8</a>De, der besværger Dage, forbande den, de, der har lært at hidse Livjatan";</span> <span class="verse"><a name="9">9</a>dens Morgenstjerner formørkes, den bie forgæves på Lys, den skue ej Morgenrødens Øjenlåg,</span> <span class="verse"><a name="10">10</a>fordi den ej lukked mig Moderlivets Døre og skjulte Kvide for mit Blik!</span> <span class="verse"><a name="11">11</a>Hvi døde jeg ikke i Moders Liv eller udånded straks fra Moders Skød?</span> <span class="verse"><a name="12">12</a>Hvorfor var der Knæ til at tage imod mig, hvorfor var der Bryster at die?</span> <span class="verse"><a name="13">13</a>Så havde jeg nu ligget og hvilet, så havde jeg slumret i Fred</span> <span class="verse"><a name="14">14</a>blandt Konger og Jordens Styrere, der bygged sig Gravpaladser,</span> <span class="verse"><a name="15">15</a>blandt Fyrster, rige på Guld, som fyldte deres Huse med Sølv.</span> <span class="verse"><a name="16">16</a>Eller var jeg dog som et nedgravet Foster. som Børn, der ikke fik Lyset at se!</span> <span class="verse"><a name="17">17</a>Der larmer de gudløse ikke mer, der hviler de trætte ud,</span> <span class="verse"><a name="18">18</a>alle de fangne har Ro, de hører ej Fogedens Røst;</span> <span class="verse"><a name="19">19</a>små og store er lige der og Trællen fri for sin Herre.</span> <span class="verse"><a name="20">20</a>Hvi giver Gud de lidende Lys, de bittert sørgende Liv,</span> <span class="verse"><a name="21">21</a>dem, som bier forgæves på Døden, graver derefter som efter Skatte,</span> <span class="verse"><a name="22">22</a>som glæder sig til en Stenhøj, jubler, når de finder deres Grav</span> <span class="verse"><a name="23">23</a>en Mand, hvis Vej er skjult, hvem Gud har stænget inde?</span> <span class="verse"><a name="24">24</a>Thi Suk er blevet mit daglige Brød, mine Ve råb strømmer som Vand.</span> <span class="verse"><a name="25">25</a>Thi hvad jeg gruer for, rammer mig, hvad jeg bæver for, kommer over mig.</span> <span class="verse"><a name="26">26</a>Knap har jeg Fred, og knap har jeg Ro, knap har jeg Hvile, så kommer Uro!</span> </p></div</div></div></body></html>