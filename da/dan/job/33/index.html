<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 33</strong></div><p><span class="verse"><a name="1">1</a>Men hør nu Job, på min Tale og lyt til alle mine Ord!</span> <span class="verse"><a name="2">2</a>Se, jeg har åbnet min Mund, min Tunge taler i Ganen;</span> <span class="verse"><a name="3">3</a>mine Ord er talt af oprigtigt Hjerte, mine Læber fører lutret Tale.</span> <span class="verse"><a name="4">4</a>Guds Ånd har skabt mig, den Almægtiges Ånde har givet mig Liv.</span> <span class="verse"><a name="5">5</a>Svar mig, i Fald du kan, rust dig imod mig, mød frem!</span> <span class="verse"><a name="6">6</a>Se, jeg er din Lige for Gud, også jeg er taget af Ler;</span> <span class="verse"><a name="7">7</a>Rædsel for mig skal ikke skræmme dig, min Hånd skal ej ligge tyngende på dig.</span> <span class="verse"><a name="8">8</a>Dog, det har du sagt i mit Påhør, jeg hørte så lydende Ord:</span> <span class="verse"><a name="9">9</a>"Jeg er ren og uden Brøde, lydeløs, uden Skyld;</span> <span class="verse"><a name="10">10</a>men han søger Påskud imod mig, regner mig for sin Fjende;</span> <span class="verse"><a name="11">11</a>han lægger mine Fødder i Blokken, vogter på alle mine Veje."</span> <span class="verse"><a name="12">12</a>Se, der har du Uret, det er mit Svar, thi Gud er større end Mennesket.</span> <span class="verse"><a name="13">13</a>Hvorfor tvistes du med ham, fordi han ej svarer på dine Ord?</span> <span class="verse"><a name="14">14</a>Thi på een Måde taler Gud, ja på to, men man ænser det ikke:</span> <span class="verse"><a name="15">15</a>I Drømme, i natligt Syn, når Dvale falder på Mennesker, når de slumrende hviler på Lejet;</span> <span class="verse"><a name="16">16</a>da åbner han Menneskers Øre, gør dem angst med Skræmmebilleder</span> <span class="verse"><a name="17">17</a>for at få Mennessket bort fra Uret og udrydde Hovmod af Manden,</span> <span class="verse"><a name="18">18</a>holde hans Sjæl fra Graven, hans Liv fra Våbendød.</span> <span class="verse"><a name="19">19</a>Eller han revses med Smerter på Lejet, uafbrudt sfår der Hamp i hans Ben;</span> <span class="verse"><a name="20">20</a>Livet i ham væmmes ved Brød og hans Sjæl ved lækker Mad</span> <span class="verse"><a name="21">21</a>hans Kød svinder hen, så det ikke ses, hans Knogler, som før ikke sås, bliver blottet;</span> <span class="verse"><a name="22">22</a>hans Sjæl kommer Graven nær, hans Liv de dræbende Magter.</span> <span class="verse"><a name="23">23</a>Hvis da en Engel er på hans Side, een blandt de tusind Talsmænd, som varsler Mennesket Tugt,</span> <span class="verse"><a name="24">24</a>og den viser ham Nåde og siger: "Fri ham fra at synke i Graven, Løsepenge har jeg fået!"</span> <span class="verse"><a name="25">25</a>da svulmer hans Legem af Friskhed, han oplever atter sin Ungdom.</span> <span class="verse"><a name="26">26</a>Han beder til Gud, og han er ham nådig, han skuer med Jubel hans Åsyn, fortæller Mennesker om sin Frelse.</span> <span class="verse"><a name="27">27</a>Han synger det ud for Folk: "Jeg synded og krænkede Retten og fik dog ej Løn som forskyldt!</span> <span class="verse"><a name="28">28</a>Han har friet min Sjæl fra at fare i Grav, mit Liv ser Lyset med Lyst!"</span> <span class="verse"><a name="29">29</a>Se, alle disse Ting gør Gud to Gange, ja tre med Mennesket</span> <span class="verse"><a name="30">30</a>for at redde hans Sjæl fra Graven, så han skuer Livets Lys!</span> <span class="verse"><a name="31">31</a>Lyt til og hør mig, Job, ti stille, så jeg kan tale!</span> <span class="verse"><a name="32">32</a>Har du noget at sige, så svar mig, tal, thi gerne gav jeg dig Ret;</span> <span class="verse"><a name="33">33</a>hvis ikke, så høre du på mig, ti stille, at jeg kan lære dig Visdom!</span> </p></div</div></div></body></html>