<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 37</strong></div><p><span class="verse"><a name="1">1</a>Ja, derover skælver mit Hjerte, bævende skifter det Sted!</span> <span class="verse"><a name="2">2</a>Lyt dog til hans bragende Røst, til Drønet, der går fra hans Mund!</span> <span class="verse"><a name="3">3</a>Han slipper det løs under hele Himlen, sit Lys til Jordens Ender;</span> <span class="verse"><a name="4">4</a>efter det brøler hans Røst, med Højhed brager hans Torden; han sparer ikke på Lyn, imedens hans Stemme høres.</span> <span class="verse"><a name="5">5</a>Underfuldt lyder Guds Tordenrøst, han øver Vælde, vi fatter det ej.</span> <span class="verse"><a name="6">6</a>Thi han siger til Sneen: "Fald ned på Jorden!" til Byger og Regnskyl: "Bliv stærke!" For alle Mennesker sætter han Segl, at de dødelige alle må kende hans Gerning.</span> <span class="verse"><a name="7">7</a>De vilde Dyr søger Ly og holder sig i deres Huler:</span> <span class="verse"><a name="8">8</a>Fra Kammeret kommer der Storm, fra Nordens Stjerner Kulde.</span> <span class="verse"><a name="9">9</a>Ved Guds Ånde bliver der Is, Vandfladen lægges i Fængsel.</span> <span class="verse"><a name="10">10</a>Så fylder han Skyen med Væde, Skylaget spreder hans Lys;</span> <span class="verse"><a name="11">11</a>det farer hid og did og bugter sig efter hans Tanke og udfører alt, hvad han byder, på hele den vide Jord,</span> <span class="verse"><a name="12">12</a>hvad enten han slynger det ud som Svøbe, eller han sender det for at velsigne.</span> <span class="verse"><a name="13">13</a>Job du må lytte hertil, træd frem og mærk dig Guds Underværker!</span> <span class="verse"><a name="14">14</a>Fatter du, hvorledes Gud kan magte dem og lade Lys stråle frem fra sin Sky?</span> <span class="verse"><a name="15">15</a>Fatter du Skyernes Svæven, den Alvises Underværker?</span> <span class="verse"><a name="16">16</a>Du, hvis Klæder ophedes, når Jorden døser ved Søndenvind?</span> <span class="verse"><a name="17">17</a>Hvælver du Himlen sammen med ham, fast som det støbte Spejl?</span> <span class="verse"><a name="18">18</a>Lær mig, hvad vi skal sige ham! Intet kan vi få frem for Mørke.</span> <span class="verse"><a name="19">19</a>Meldes det ham, at jeg taler? Siger en Mand, at han er fra Samling?</span> <span class="verse"><a name="20">20</a>Og nu: Man ser ej Lyset, skygget af mørke Skyer, men et Vejr farer hen og renser Himlen,</span> <span class="verse"><a name="21">21</a>fra Norden kommer en Lysning. Over Gud er der frygtelig Højhed,</span> <span class="verse"><a name="22">22</a>og den Almægtige finder vi ikke. Almægtig og rig på Retfærd bøjer han ikke Retten;</span> <span class="verse"><a name="23">23</a>derfor frygter Mennesker ham, men af selv kloge ænser han ingen.</span> </p></div</div></div></body></html>