<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 39</strong></div><p><span class="verse"><a name="1">1</a>Jager du Rov til Løvinden, stiller du Ungløvers hunger,</span> <span class="verse"><a name="2">2</a>når de dukker sig i deres Huler; ligger på Lur i Krat?</span> <span class="verse"><a name="3">3</a>Hvem skaffer Ravnen Æde, når Ungerne skriger til Gud og flakker om uden Føde?</span> <span class="verse"><a name="4">4</a>Kender du Tiden, da Stengeden føder, tager du Vare på Hindenes Veer,</span> <span class="verse"><a name="5">5</a>tæller du mon deres Drægtigheds Måneder, kender du Tiden, de føder?</span> <span class="verse"><a name="6">6</a>De lægger sig ned og føder og kaster Kuldet,</span> <span class="verse"><a name="7">7</a>Ungerne trives, gror til i det frie, løber bort og kommer ej til dem igen.</span> <span class="verse"><a name="8">8</a>Hvem slap Vildæslet løs, hvem løste mon Steppeæslets Reb,</span> <span class="verse"><a name="9">9</a>som jeg gav Ørkenen til Hjem, den salte Steppe til Bolig?</span> <span class="verse"><a name="10">10</a>Det ler ad Byens Larm og hører ej Driverens Skælden;</span> <span class="verse"><a name="11">11</a>det ransager Bjerge, der har det sin Græsgang, det leder hvert Græsstrå op.</span> <span class="verse"><a name="12">12</a>Er Vildoksen villig at trælle for dig, vil den stå ved din Krybbe om Natten?</span> <span class="verse"><a name="13">13</a>Binder du Reb om dens Hals, pløjer den Furerne efter dig?</span> <span class="verse"><a name="14">14</a>Stoler du på dens store Kræfter; overlader du den din Høst?</span> <span class="verse"><a name="15">15</a>Tror du, den kommer tilbage og samler din Sæd på Loen?</span> <span class="verse"><a name="16">16</a>Mon Strudsens Vinge er lam, eller mangler den Dækfjer og Dun,</span> <span class="verse"><a name="17">17</a>siden den betror sine Æg til Jorden og lader dem varmes i Sandet,</span> <span class="verse"><a name="18">18</a>tænker ej på, at en Fod kan knuse dem, Vildtet på Marken træde dem sønder?</span> <span class="verse"><a name="19">19</a>Hård ved Ungerne er den, som var de ej dens; spildt er dens Møje, det ængster den ikke.</span> <span class="verse"><a name="20">20</a>Thi Gud lod den glemme Visdom og gav den ej Del i Indsigt.</span> <span class="verse"><a name="21">21</a>Når Skytterne kommer, farer den bort, den ler ad Hest og Rytter.</span> <span class="verse"><a name="22">22</a>Giver du Hesten Styrke, klæder dens Hals med Manke</span> <span class="verse"><a name="23">23</a>og lærer den Græshoppens Spring? Dens stolte Prusten indgyder Rædsel.</span> <span class="verse"><a name="24">24</a>Den skraber muntert i Dalen, går Brynjen væligt i Møde;</span> <span class="verse"><a name="25">25</a>den ler ad Rædselen, frygter ikke og viger ikke for Sværdet;</span> <span class="verse"><a name="26">26</a>Koggeret klirrer over den, Spydet og Køllen blinker;</span> <span class="verse"><a name="27">27</a>den sluger Vejen med gungrende Vildskab, den tøjler sig ikke, når Hornet lyder;</span> <span class="verse"><a name="28">28</a>et Stød i Hornet, straks siger den: Huj! Den vejrer Kamp i det fjerne, Kampskrig og Førernes Råb.</span> <span class="verse"><a name="29">29</a>Skyldes det Indsigt hos dig, at Falken svinger sig op og breder sin Vinge mod Sønden?</span> <span class="verse"><a name="30">30</a>Skyldes det Bud fra dig, at Ørnen flyver højt og bygger sin højtsatte Rede?</span> <span class="verse"><a name="31">31</a>Den bygger og bor på Klipper, på Klippens Tinde og Borg;</span> <span class="verse"><a name="32">32</a>den spejder derfra efter Æde, viden om skuer dens Øjne.</span> <span class="verse"><a name="33">33</a>Ungerne svælger i Blod; hvor Valen findes, der er den!</span> <span class="verse"><a name="34">34</a>Og HERREN svarede Job og sagde:</span> <span class="verse"><a name="35">35</a>Vil den trættekære tvistes med den Almægtige? Han, som revser Gud, han svare herpå!</span> <span class="verse"><a name="36">36</a>Da svarede Job HERREN og sagde:</span> <span class="verse"><a name="37">37</a>Se, jeg er ringe, hvad skal jeg svare? Jeg lægger min Hånd på min Mund!</span> <span class="verse"><a name="38">38</a>Een Gang har jeg talt, gentager det ikke, to Gange, men gør det ej mer!</span> </p></div</div></div></body></html>