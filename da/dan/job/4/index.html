<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 4</strong></div><p><span class="verse"><a name="1">1</a>Så tog Temaniten Elifaz til Orde og sagde:</span> <span class="verse"><a name="2">2</a>Ærgrer det dig, om man taler til dig? Men hvem kan her være tavs?</span> <span class="verse"><a name="3">3</a>Du har selv talt mange til Rette og styrket de slappe Hænder, 4 dine Ord holdt den segnende oppe, vaklende Knæ gav du Kraft.</span> <span class="verse"><a name="4">4</a>Men nu det gælder dig selv, så taber du Modet, nu det rammer dig selv, er du slaget af Skræk!</span> <span class="verse"><a name="5">5</a>Er ikke din Gudsfrygt din Tillid, din fromme Færd dit Håb?</span> <span class="verse"><a name="6">6</a>Tænk efter! Hvem gik uskyldig til Grunde, hvor gik retsindige under?</span> <span class="verse"><a name="7">7</a>Men det har jeg set: Hvo Uret pløjer og sår Fortræd, de høster det selv.</span> <span class="verse"><a name="8">8</a>For Guds Ånd går de til Grunde, for hans Vredes Pust går de til.</span> <span class="verse"><a name="9">9</a>Løvens Brøl og Vilddyrets Glam Ungløvernes Tænder slås ud;</span> <span class="verse"><a name="10">10</a>Løven omkommer af Mangel på Rov, og Løveungerne spredes.</span> <span class="verse"><a name="11">11</a>Der sneg sig til mig et Ord mit Øre opfanged dets Hvisken</span> <span class="verse"><a name="12">12</a>i Nattesynernes Tanker, da Dvale sank over Mennesker;</span> <span class="verse"><a name="13">13</a>Angst og Skælven kom over mig, alle mine Ledemod skjalv;</span> <span class="verse"><a name="14">14</a>et Pust strøg over mit Ansigt, Hårene rejste sig på min Krop.</span> <span class="verse"><a name="15">15</a>Så stod det stille! Jeg sansed ikke, hvordan det så ud; en Skikkelse stod for mit Øje, jeg hørte en hviskende Stemme:</span> <span class="verse"><a name="16">16</a>"Har et Menneske Ret for Gud, mon en Mand er ren for sin Skaber?</span> <span class="verse"><a name="17">17</a>End ikke sine Tjenere tror han, hos sine Engle finder han Fejl,</span> <span class="verse"><a name="18">18</a>endsige hos dem, der bor i en Hytte af Ler og har deres Grundvold i Støvet!</span> <span class="verse"><a name="19">19</a>De knuses ligesom Møl, imellem Morgen og Aften, de sønderslås uden at ænses, for evigt går de til Grunde.</span> <span class="verse"><a name="20">20</a>Rives ej deres Teltreb ud? De dør, men ikke i Visdom."</span> </p></div</div></div></body></html>