<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 24</strong></div><p><span class="verse"><a name="1">1</a>Hvorfor har ej den Almægtige opsparet Tider, hvi får de, som kender ham, ikke hans Dage at se?</span> <span class="verse"><a name="2">2</a>De onde flytter Markskel, ranede Hjorde har de på Græs.</span> <span class="verse"><a name="3">3</a>faderløses Æsel fører de bort, tager Enkens Okse som Borgen:</span> <span class="verse"><a name="4">4</a>de trænger de fattige af Vejen. Landets arme må alle skjule sig.</span> <span class="verse"><a name="5">5</a>Som vilde Æsler i Ørkenen går de ud til deres Gerning søgende efter Næring; Steppen er Brød for Børnene.</span> <span class="verse"><a name="6">6</a>De høster på Marken om Natten, i Rigmandens Vingård sanker de efter.</span> <span class="verse"><a name="7">7</a>Om Natten ligger de nøgne, uden Klæder, uden Tæppe i Hulden.</span> <span class="verse"><a name="8">8</a>De vædes af Bjergenes Regnskyl, klamrer sig af Mangel på Ly til Klippen.</span> <span class="verse"><a name="9">9</a>- Man river den faderløse fra Brystet, tager den armes Barn som Borgen.</span> <span class="verse"><a name="10">10</a>Nøgne vandrer de, uden Klæder, sultne bærer de Neg;</span> <span class="verse"><a name="11">11</a>mellem Murene presser de Olie. de træder Persen og tørster.</span> <span class="verse"><a name="12">12</a>De drives fra By og Hus, og Børnenes Hunger skriger. Men Gud, han ænser ej vrangt.</span> <span class="verse"><a name="13">13</a>Andre hører til Lysets Fjender, de kender ikke hans Veje og holder sig ej på hans Stier:</span> <span class="verse"><a name="14">14</a>Før det lysner, står Morderen op, han myrder arm og fattig; om Natten sniger Tyven sig om;</span> <span class="verse"><a name="15">15</a>Horkarlens Øje lurer på Skumring, han tænker: "Intet Øje kan se mig!" og skjuler sit Ansigt under en Maske.</span> <span class="verse"><a name="16">16</a>I Mørke bryder de ind i Huse, de lukker sig inde om Dagen, thi ingen af dem vil vide af Lys.</span> <span class="verse"><a name="17">17</a>For dem er Mørket Morgen, thide er kendt med Mørkets Rædsler.</span> <span class="verse"><a name="18">18</a>Over Vandfladen jages han hen, hans Arvelod i Landet forbandes, han færdes ikke på Vejen til Vingården.</span> <span class="verse"><a name="19">19</a>Som Tørke og Hede tager Snevand, så Dødsriget dem, der har syndet.</span> <span class="verse"><a name="20">20</a>Han er glemt på sin Hjemstavns Torv, hans Storhed kommes ej mer i Hu, Uretten knækkes som Træet.</span> <span class="verse"><a name="21">21</a>Han var ond mod den golde, der ikke fødte, mod Enken gjorde han ikke vel;</span> <span class="verse"><a name="22">22</a>dem, det gik skævt, rev han bort i sin Vælde. Han står op og er ikke tryg på sit Liv,</span> <span class="verse"><a name="23">23</a>han styrtes uden Håb og Støtte, og på hans Veje er idel Nød.</span> <span class="verse"><a name="24">24</a>Hans Storhed er stakket, så er han ej mer, han bøjes og skrumper ind som Melde og skæres af som Aksenes Top.</span> <span class="verse"><a name="25">25</a>Og hvis ikke - hvo gør mig til Løgner, hvo gør mine Ord til intet?</span> </p></div</div></div></body></html>