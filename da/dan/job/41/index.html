<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 41</strong></div><p><span class="verse"><a name="1">1</a>Ingen drister sig til at tirre den, hvem holder Stand imod den?</span> <span class="verse"><a name="2">2</a>Hvem møder den og slipper fra det hvem under hele Himlen?</span> <span class="verse"><a name="3">3</a>Jeg tier ej om dens Lemmer, hvor stærk den er, hvor smukt den er skabt.</span> <span class="verse"><a name="4">4</a>Hvem har trukket dens Klædning af, trængt ind i dens dobbelte Panser?</span> <span class="verse"><a name="5">5</a>Hvem har åbnet dens Ansigts Døre? Rundt om dens Tænder er Rædsel.</span> <span class="verse"><a name="6">6</a>Dens Ryg er Reder af Skjolde, dens Bryst er et Segl af Sten;</span> <span class="verse"><a name="7">7</a>de sidder tæt ved hverandre, Luft kommer ikke ind derimellem;</span> <span class="verse"><a name="8">8</a>de hænger fast ved hverandre, uadskilleligt griber de ind i hverandre.</span> <span class="verse"><a name="9">9</a>Dens Nysen fremkalder strålende Lys, som Morgenrødens Øjenlåg er dens Øjne.</span> <span class="verse"><a name="10">10</a>Ud af dens Gab farer Fakler, Ildgnister spruder der frem.</span> <span class="verse"><a name="11">11</a>Em står ud af dens Næsebor som af en ophedet, kogende Kedel.</span> <span class="verse"><a name="12">12</a>Dens Ånde tænder som glødende Kul, Luer står ud af dens Gab.</span> <span class="verse"><a name="13">13</a>Styrken bor på dens Hals, og Angsten hopper foran den.</span> <span class="verse"><a name="14">14</a>Tæt sidder Kødets Knuder, som støbt til Kroppen; de rokkes ikke;</span> <span class="verse"><a name="15">15</a>fast som Sten er dens Hjerte støbt, fast som den nederste Møllesten.</span> <span class="verse"><a name="16">16</a>Når den rejser sig, gyser Helte, fra Sans og Samling går de af Skræk.</span> <span class="verse"><a name="17">17</a>Angriberens Sværd holder ikke Stand, ej Kastevåben, Spyd eller Pil.</span> <span class="verse"><a name="18">18</a>Jern regner den kun for Halm og Kobber for trøsket Træ;</span> <span class="verse"><a name="19">19</a>Buens Søn slår den ikke på Flugt, Slyngens Sten bliver Strå for den,</span> <span class="verse"><a name="20">20</a>Stridskøllen regnes for Rør, den ler ad det svirrende Spyd.</span> <span class="verse"><a name="21">21</a>På Bugen er der skarpe Rande, dens Spor i Dyndet er som Tærskeslædens;</span> <span class="verse"><a name="22">22</a>Dybet får den i Kog som en Gryde, en Salvekedel gør den af Floden;</span> <span class="verse"><a name="23">23</a>bag den er der en lysende Sti, Dybet synes som Sølverhår.</span> <span class="verse"><a name="24">24</a>Dens Lige findes ikke på Jord, den er skabt til ikke at frygte.</span> <span class="verse"><a name="25">25</a>Alt, hvad højt er, ræddes for den, den er Konge over alle stolte Dyr.</span> </p></div</div></div></body></html>