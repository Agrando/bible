<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 34</strong></div><p><span class="verse"><a name="1">1</a>Og Elihu tog til Orde og sagde: "Hør mine Ord, I vise, I forstandige Mænd, lån mig Øre!</span> <span class="verse"><a name="2">2</a>Thi Øret prøver Ord, som Ganen smager på Mad;</span> <span class="verse"><a name="3">3</a>lad os udgranske, hvad der er Ret, med hinanden skønne, hvad der er godt!</span> <span class="verse"><a name="4">4</a>Job sagde jo: "Jeg er retfærdig, min Ret har Gud sat til Side;</span> <span class="verse"><a name="5">5</a>min Ret til Trods skal jeg være en Løgner? Skønt brødefri er jeg såret til Døden!"</span> <span class="verse"><a name="6">6</a>Er der mon Mage til Job? Han drikker Spot som Vand,</span> <span class="verse"><a name="7">7</a>søger Selskab med Udådsmænd og Omgang med gudløse Folk!</span> <span class="verse"><a name="8">8</a>Thi han sagde: "Det båder ikke en Mand, at han har Venskab med Gud!"</span> <span class="verse"><a name="9">9</a>Derfor, I kloge, hør mig: Det være langt fra Gud af synde, fra den Almægtige at gøre ondt;</span> <span class="verse"><a name="10">10</a>nej, han gengælder Menneskets Gerning, handler med Manden efter hans Færd;</span> <span class="verse"><a name="11">11</a>Gud forbryder sig visselig ej, den Almægtige bøjer ej Retten!</span> <span class="verse"><a name="12">12</a>Hvo gav ham Tilsyn med Jorden, hvo vogter, mon hele Verden?</span> <span class="verse"><a name="13">13</a>Drog han sin Ånd tilbage og tog sin Ånde til sig igen,</span> <span class="verse"><a name="14">14</a>da udånded Kødet til Hobe, og atter blev Mennesket Støv!</span> <span class="verse"><a name="15">15</a>Har du Forstand, så hør derpå, lån Øre til mine Ord!</span> <span class="verse"><a name="16">16</a>Mon en, der hadede Ret, kunde styre? Dømmer du ham, den Retfærdige, Vældige?</span> <span class="verse"><a name="17">17</a>Han, som kan sige til Kongen: "Din Usling!" og "Nidding, som du er!" til Stormænd,</span> <span class="verse"><a name="18">18</a>som ikke gør Forskel til Fordel for Fyrster ej heller foretrækker rig for ringe, thi de er alle hans Hænders Værk.</span> <span class="verse"><a name="19">19</a>Brat må de dø, endda midt om Natten; de store slår han til, og borte er de, de vældige fjernes uden Menneskehånd.</span> <span class="verse"><a name="20">20</a>Thi Menneskets Veje er ham for Øje, han skuer alle dets Skridt;</span> <span class="verse"><a name="21">21</a>der er intet Mørke og intet Mulm, som Udådsmænd kan gemme sig i.</span> <span class="verse"><a name="22">22</a>Thi Mennesket sættes der ingen Frist til at møde i Retten for Gud;</span> <span class="verse"><a name="23">23</a>han knuser de vældige uden Forhør og sætter andre i Stedet.</span> <span class="verse"><a name="24">24</a>Jeg hævder derfor: Han ved deres Gerninger, og ved Nattetide styrter han dem;</span> <span class="verse"><a name="25">25</a>for deres Gudløshed slås de sønder, for alles Øjne tugter han dem,</span> <span class="verse"><a name="26">26</a>fordi de veg borf fra ham og ikke regned hans Veje det mindste,</span> <span class="verse"><a name="27">27</a>så de voldte, at ringe råbte til ham, og han måtte høre de armes Skrig.</span> <span class="verse"><a name="28">28</a>Tier han stille, hvo vil dømme ham? Skjuler han sit Åsyn, hvo vil laste ham? Over Folk og Mennesker våger han dog,</span> <span class="verse"><a name="29">29</a>for at ikke en vanhellig skal herske, en af dem, der er Folkets Snarer.</span> <span class="verse"><a name="30">30</a>Siger da en til Gud: "Fejlet har jeg, men synder ej mer,</span> <span class="verse"><a name="31">31</a>jeg ser det, lær du mig; har jeg gjort Uret, jeg gør det ej mer!"</span> <span class="verse"><a name="32">32</a>skal han da gøre Gengæld, fordi du vil det, fordi du indvender noget? Ja du, ikke jeg, skal afgøre det, så sig da nu, hvad du ved!</span> <span class="verse"><a name="33">33</a>Kloge Folk vil sige til mig som og vise Mænd, der hører mig: 35 "Job taler ikke med Indsigt, hans Ord er uoverlagte!</span> <span class="verse"><a name="34">34</a>Gid Job uden Ophør må prøves, fordi han svarer som slette Folk!</span> <span class="verse"><a name="35">35</a>Thi han dynger Synd på Synd, han optræder hovent iblandt os og fremfører mange Ord imod Gud!"</span> </p></div</div></div></body></html>