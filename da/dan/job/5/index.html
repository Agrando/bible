<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 5</strong></div><p><span class="verse"><a name="1">1</a>Råb kun! Giver nogen dig Svar? Og til hvem af de Hellige vender du dig?</span> <span class="verse"><a name="2">2</a>Thi Dårens Harme koster ham Livet, Tåbens Vrede bliver hans Død.</span> <span class="verse"><a name="3">3</a>Selv har jeg set en Dåre rykkes op, hans Bolig rådne brat;</span> <span class="verse"><a name="4">4</a>hans Sønner var uden Hjælp, trådtes ned i Porten, ingen reddede dem;</span> <span class="verse"><a name="5">5</a>sultne åd deres Høst, de tog den, selv mellem Torne, og tørstige drak deres Mælk.</span> <span class="verse"><a name="6">6</a>Thi Vanheld vokser ej op af Støvet, Kvide spirer ej frem af Jorden,</span> <span class="verse"><a name="7">7</a>men Mennesket avler Kvide, og Gnisterne flyver til Vejrs.</span> <span class="verse"><a name="8">8</a>Nej, jeg vilde søge til Gud og lægge min Sag for ham,</span> <span class="verse"><a name="9">9</a>som øver ufattelig Vælde og Undere uden Tal,</span> <span class="verse"><a name="10">10</a>som giver Regn på Jorden og nedsender Vand over Marken</span> <span class="verse"><a name="11">11</a>for at løfte de bøjede højt, så de sørgende opnår Frelse,</span> <span class="verse"><a name="12">12</a>han, som krydser de kloges Tanker, så de ikke virker noget, der varer,</span> <span class="verse"><a name="13">13</a>som fanger de vise i deres Kløgt, så de listiges Råd er forhastet;</span> <span class="verse"><a name="14">14</a>i Mørke raver de, selv om Dagen, famler ved Middag, som var det Nat.</span> <span class="verse"><a name="15">15</a>Men han frelser den arme fra Sværdet og fattig af stærkes Hånd,</span> <span class="verse"><a name="16">16</a>så der bliver Håb for den ringe og Ondskaben lukker sin Mund.</span> <span class="verse"><a name="17">17</a>Held den Mand, som revses at Gud; ringeagt ej den Almægtiges Tugt!</span> <span class="verse"><a name="18">18</a>Thi han sårer, og han forbinder, han slår, og hans Hænder læger.</span> <span class="verse"><a name="19">19</a>Seks Gange redder han dig i Trængsel, syv går Ulykken uden om dig;</span> <span class="verse"><a name="20">20</a>han frier dig fra Døden i Hungersnød, i Krig fra Sværdets Vold;</span> <span class="verse"><a name="21">21</a>du er gemt for Tungens Svøbe, har intet at frygte, når Voldsdåd kommer;</span> <span class="verse"><a name="22">22</a>du ler ad Voldsdåd og Hungersnød og frygter ej Jordens vilde dyr;</span> <span class="verse"><a name="23">23</a>du har Pagt med Markens Sten, har Fred med Markens Vilddyr;</span> <span class="verse"><a name="24">24</a>du kender at have dit Telt i Fred, du mønstrer din Bolig, og intet fattes;</span> <span class="verse"><a name="25">25</a>du kender at have et talrigt Afkom, som Jordens Urter er dine Spirer;</span> <span class="verse"><a name="26">26</a>Graven når du i Ungdomskraft, som Neg føres op, når Tid er inde.</span> <span class="verse"><a name="27">27</a>Se, det har vi gransket, således er det; det har vi hørt, så vid også du det!</span> </p></div</div></div></body></html>