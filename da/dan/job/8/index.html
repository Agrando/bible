<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 8</strong></div><p><span class="verse"><a name="1">1</a>Så tog Sjuhiten Bildad til Orde og sagde:</span> <span class="verse"><a name="2">2</a>"Hvor længe taler du så, hvor længe skal Mundens Uvejr rase?</span> <span class="verse"><a name="3">3</a>Mon Gud vel bøjer Retten, bøjer den Almægtige Retfærd?</span> <span class="verse"><a name="4">4</a>Har dine Sønner syndet imod ham, og gav han dem deres Brøde i Vold,</span> <span class="verse"><a name="5">5</a>så søg du nu hen til Gud og bed hans Almagt om Nåde!</span> <span class="verse"><a name="6">6</a>Såfremt du er ren og oprigtig, ja, da vil han våge over dig, genrejse din Retfærds Bolig;</span> <span class="verse"><a name="7">7</a>din fordums Lykke vil synes ringe, såre stor skal din Fremtid blive.</span> <span class="verse"><a name="8">8</a>Thi spørg dog den befarne Slægt, læg Mærke til Fædrenes Granskning!</span> <span class="verse"><a name="9">9</a>Vi er fra i Går, og intet ved vi, en Skygge er vore Dage på Jord.</span> <span class="verse"><a name="10">10</a>Mon ej de kan lære dig, sige dig det og give dig Svar af Hjertet:</span> <span class="verse"><a name="11">11</a>Vokser der Siv, hvor der ikke er Sump, gror Nilgræs frem, hvor der ikke er Vand?</span> <span class="verse"><a name="12">12</a>Endnu i Grøde, uden at høstes, visner det før alt andet Græs.</span> <span class="verse"><a name="13">13</a>Så går det enhver, der glemmer Gud, en vanhelliges Håb slår fejl:</span> <span class="verse"><a name="14">14</a>som Sommerspind er hans Tilflugt, hans Tillid er Spindelvæv; 15 han støtter sig til sit Hus, det falder, han klynger sig til det, ej står det fast.</span> <span class="verse"><a name="15">15</a>I Solskinnet vokser han frodigt, hans Ranker breder sig Haven over,</span> <span class="verse"><a name="16">16</a>i Stendynger fletter hans Rødder sig ind, han hager sig fast mellem Sten;</span> <span class="verse"><a name="17">17</a>men rives han bort fra sit Sted, fornægter det ham: "Jeg har ikke set dig!"</span> <span class="verse"><a name="18">18</a>Se, det er Glæden, han har af sin Vej, og af Jorden fremspirer en anden!</span> <span class="verse"><a name="19">19</a>Se, Gud agter ej den uskyldige ringe, han holder ej fast ved de ondes Hånd.</span> <span class="verse"><a name="20">20</a>End skal han fylde din Mund med Latter og dine Læber med Jubel;</span> <span class="verse"><a name="21">21</a>dine Avindsmænd skal klædes i Skam og gudløses Telt ej findes mer!</span> </p></div</div></div></body></html>