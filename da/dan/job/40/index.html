<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 40</strong></div><p><span class="verse"><a name="1">1</a>Da svarede HERREN Job ud fra Stormvejret og sagde:</span> <span class="verse"><a name="2">2</a>"Omgjord som en Mand dine Lænder, jeg vil spørge, og du skal lære mig!</span> <span class="verse"><a name="3">3</a>Mon du vil gøre min Ret til intet, dømme mig, for af du selv kan få Ret?</span> <span class="verse"><a name="4">4</a>Har du en Arm som Gud, kan du tordne med Brag som han?</span> <span class="verse"><a name="5">5</a>Smyk dig med Højhed og Storhed, klæd dig i Glans og Herlighed!</span> <span class="verse"><a name="6">6</a>Udgyd din Vredes Strømme, slå de stolte ned med et Blik,</span> <span class="verse"><a name="7">7</a>bøj med et Blik de stolte og knus på Stedet de gudløse,</span> <span class="verse"><a name="8">8</a>skjul dem i Støvet til Hobe og lænk deres Åsyn i Skjulet!</span> <span class="verse"><a name="9">9</a>Så vil jeg også love dig for Sejren, din højre har vundet.</span> <span class="verse"><a name="10">10</a>Se Nilhesten! Den har jeg skabt såvel som dig. Som Oksen æder den Græs.</span> <span class="verse"><a name="11">11</a>Se, hvilken Kraft i Lænderne og hvilken Styrke i Bugens Muskler!</span> <span class="verse"><a name="12">12</a>Halen holder den stiv som en Ceder, Bovens Sener er flettet sammen;</span> <span class="verse"><a name="13">13</a>dens Knogler er Rør af, Kobber, Benene i den som Stænger af Jern.</span> <span class="verse"><a name="14">14</a>Den er Guds ypperste Skabning, skabt til at herske over de andre;</span> <span class="verse"><a name="15">15</a>thi Foder til den bærer Bjergene, hvor Markens Vildt har Legeplads.</span> <span class="verse"><a name="16">16</a>Den lægger sig hen under Lotusbuske, i Skjul af Siv og Rør;</span> <span class="verse"><a name="17">17</a>Lotusbuskene giver den Tag og Skygge, Bækkens Pile yder den Hegn.</span> <span class="verse"><a name="18">18</a>Den taber ej Modet, når Jordan stiger, er rolig, om Strømmen end svulmer mod dens Gab.</span> <span class="verse"><a name="19">19</a>Hvem kan gribe den i dens Tænder og trække Reb igennem dens Snude?</span> <span class="verse"><a name="20">20</a>Kan du trække Krokodillen op med Krog og binde dens Tunge med Snøre?</span> <span class="verse"><a name="21">21</a>Kan du mon stikke et Siv i dens Snude, bore en Krog igennem dens Kæber?</span> <span class="verse"><a name="22">22</a>Mon den vil trygle dig længe og give dig gode Ord?</span> <span class="verse"><a name="23">23</a>Mon den vil indgå en Pagt med dig, så du får den til Træl for evigt?</span> <span class="verse"><a name="24">24</a>Han du mon lege med den som en Fugl og tøjre den for dine Pigebørn?</span> <span class="verse"><a name="25">25</a>Falbyder Fiskerlauget den og stykker den ud mellem Sælgerne?</span> <span class="verse"><a name="26">26</a>Mon du kan spække dens Hud med Kroge og med Harpuner dens Hoved?</span> <span class="verse"><a name="27">27</a>Læg dog engang din Hånd på den! Du vil huske den Kamp og gør det ej mer.</span> <span class="verse"><a name="28">28</a>Det Håb vilde blive til Skamme, alene ved Synet lå du der.</span> </p></div</div></div></body></html>