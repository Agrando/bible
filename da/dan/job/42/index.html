<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 42</strong></div><p><span class="verse"><a name="1">1</a>Så svarede Job HERREN og sagde:</span> <span class="verse"><a name="2">2</a>"Jeg ved, at du magter alt, for dig er intet umuligt!</span> <span class="verse"><a name="3">3</a>"Hvem fordunkler mit Råd med Ord, som er uden Indsigt?" Derfor: jeg talte uden Forstand om noget, som var mig for underfuldt, og som jeg ej kendte til.</span> <span class="verse"><a name="4">4</a>Hør dog, og jeg vil tale, jeg vil spørge, og du skal lære mig!</span> <span class="verse"><a name="5">5</a>Jeg havde kun hørt et Rygte om dig, men nu har mit Øje set dig;</span> <span class="verse"><a name="6">6</a>jeg tager det derfor tilbage og angrer i Støv og Aske!</span> <span class="verse"><a name="7">7</a>Men efter at HERREN havde talet disse Ord til Job, sagde han til Temaniten Elifaz: "Min Vrede er blusset op mod dig og dine to Venner, fordi I ikke talte rettelig om mig som min Tjener Job!</span> <span class="verse"><a name="8">8</a>Tag eder derfor syv Tyre og syv Vædre og gå til min Tjener Job og bring et Brændoffer for eder. Og min Tjener Job skal gå i Forbøn for eder, thi ham vil jeg bønhøre, så jeg ikke gør en Ulykke på eder, fordi I ikke talte rettelig om mig som min Tjener Job!"</span> <span class="verse"><a name="9">9</a>Så gik Temaniten Elifaz, Sjuhiten Bildad og Na'amatiten Zofar hen og gjorde, som HERREN havde sagt, og HERREN bønhørte Job.</span> <span class="verse"><a name="10">10</a>Og HERREN vendte Jobs Skæbne, da han gik i Forbøn for sine Venner; og HERREN gav Job alt, hvad han havde ejet, tvefold igen.</span> <span class="verse"><a name="11">11</a>Så kom alle hans Brødre og Søstre og alle, der kendte ham tilforn, og holdt Måltid med ham i hans Hus, og de viste ham deres Medfølelse og trøstede ham over al den Ulykke, HERREN havde bragt over ham, og de gav ham hver en Kesita og en Guldring.</span> <span class="verse"><a name="12">12</a>Og HERREN velsignede Jobs sidste Tid mere end hans første. Han fk 14000 Stykker Småkvæg, og 1000 Aseninder.</span> <span class="verse"><a name="13">13</a>Og han fik syv Sønner og tre Døtre,</span> <span class="verse"><a name="14">14</a>og han kaldte den ene Jemima, den anden Kezia og den tredje Keren-Happuk.</span> <span class="verse"><a name="15">15</a>Så smukke Kvinder som Jobs Døtre fandtes ingensteds på Jorden; og deres Fader gav dem Arv imellem deres Brødre:</span> <span class="verse"><a name="16">16</a>Siden levede Job 140 År og så sine Børn og Børnebørn, fire Slægtled.</span> <span class="verse"><a name="17">17</a>Så døde Job gammel og mæt af Dage.</span> </p></div</div></div></body></html>