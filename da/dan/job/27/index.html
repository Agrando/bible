<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 27</strong></div><p><span class="verse"><a name="1">1</a>Job vedblev at fremsætte sit Tankesprog:</span> <span class="verse"><a name="2">2</a>"Så sandt Gud lever, som satte min Ret til Side, den Almægtige, som gjorde mig mod i Hu:</span> <span class="verse"><a name="3">3</a>Så længe jeg drager Ånde og har Guds Ånde i Næsen,</span> <span class="verse"><a name="4">4</a>skal mine Læber ej tale Uret, min Tunge ej fare med Svig!</span> <span class="verse"><a name="5">5</a>Langt være det fra mig at give jer Ret; til jeg udånder, opgiver jeg ikke min Uskyld.</span> <span class="verse"><a name="6">6</a>Jeg hævder min Ret, jeg slipper den ikke, ingen af mine Dage piner mit Sind.</span> <span class="verse"><a name="7">7</a>Som den gudløse gå det min Fjende, min Modstander som den lovløse!</span> <span class="verse"><a name="8">8</a>Thi hvad er den vanhelliges Håb, når Gud bortskærer og kræver hans Sjæl?</span> <span class="verse"><a name="9">9</a>Hører mon Gud hans Skrig, når Angst kommer over ham?</span> <span class="verse"><a name="10">10</a>Mon han kan fryde sig over den Almægtige, føjer han ham, når han påkalder ham?</span> <span class="verse"><a name="11">11</a>Jeg vil lære jer om Guds Hånd, den Almægtiges Tanker dølger jeg ikke;</span> <span class="verse"><a name="12">12</a>se, selv har I alle set det, hvi har I så tomme Tanker?</span> <span class="verse"><a name="13">13</a>Det er den gudløses Lod fra Gud, Arven, som Voldsmænd får fra den Almægtige:</span> <span class="verse"><a name="14">14</a>Vokser hans Sønner, er det for Sværdet, hans Afkom mættes ikke med Brød;</span> <span class="verse"><a name="15">15</a>de øvrige bringer Pesten i Graven, deres Enker kan ej holde Klage over dem.</span> <span class="verse"><a name="16">16</a>Opdynger han Sølv som Støv og samler sig Klæder som Ler</span> <span class="verse"><a name="17">17</a>han samler, men den retfærdige klæder sig i dem, og Sølvet arver den skyldfri;</span> <span class="verse"><a name="18">18</a>han bygger sit Hus som en Edderkops, som Hytten, en Vogter gør sig;</span> <span class="verse"><a name="19">19</a>han lægger sig rig, men for sidste ang, han slår Øjnene op, og er det ej mer;</span> <span class="verse"><a name="20">20</a>Rædsler når ham som Vande, ved Nat river Stormen ham bort;</span> <span class="verse"><a name="21">21</a>løftet af Østenstorm farer han bort, den fejer ham væk fra hans Sted.</span> <span class="verse"><a name="22">22</a>Skånselsløst skyder han på ham, i Hast må han fly fra hans Hånd;</span> <span class="verse"><a name="23">23</a>man klapper i Hænderne mod ham og piber ham bort fra hans Sted!</span> </p></div</div></div></body></html>