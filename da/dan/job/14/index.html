<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 14</strong></div><p><span class="verse"><a name="1">1</a>Mennesket, født af en Kvinde, hans Liv er stakket, han mættes af Uro;</span> <span class="verse"><a name="2">2</a>han spirer som Blomsten og visner, flyr som Skyggen, står ikke fast.</span> <span class="verse"><a name="3">3</a>Og på ham vil du rette dit Øje, ham vil du stævne for Retten!</span> <span class="verse"><a name="4">4</a>Ja, kunde der komme en ren af en uren! Nej, end ikke een!</span> <span class="verse"><a name="5">5</a>Når hans Dages Tal er fastsat, hans Måneder talt hos dig, og du har sat ham en uoverskridelig Grænse,</span> <span class="verse"><a name="6">6</a>tag så dit Øje fra ham, lad ham i Fred, at han kan nyde sin Dag som en Daglejer!</span> <span class="verse"><a name="7">7</a>Thi for et Træ er der Håb: Fældes det, skyder det atter, det fattes ej nye Skud;</span> <span class="verse"><a name="8">8</a>ældes end Roden i Jorden, dør end Stubben i Mulde:</span> <span class="verse"><a name="9">9</a>lugter det Vand, får det nye Skud, skyder Grene som nyplantet Træ;</span> <span class="verse"><a name="10">10</a>men dør en Mand, er det ude med ham, udånder Mennesket, hvor er han da?</span> <span class="verse"><a name="11">11</a>Som Vand løber ud af Søen og Floden svinder og tørres,</span> <span class="verse"><a name="12">12</a>så lægger Manden sig, rejser sig ikke, vågner ikke, før Himlen forgår, aldrig vækkes han af sin Søvn.</span> <span class="verse"><a name="13">13</a>Tag dog og gem mig i Dødens Rige, skjul mig, indtil din Vrede er ovre, sæt mig en Frist og kom mig i Hu!</span> <span class="verse"><a name="14">14</a>Om Manden dog døde for atter at leve! Da vented jeg rolig al Stridens Tid, indtil min Afløsning kom;</span> <span class="verse"><a name="15">15</a>du skulde kalde - og jeg skulde svare længes imod dine Hænders Værk!</span> <span class="verse"><a name="16">16</a>Derimod tæller du nu mine Skridt, du tilgiver ikke min Synd,</span> <span class="verse"><a name="17">17</a>forseglet ligger min Brøde i Posen, og over min Skyld har du lukket til.</span> <span class="verse"><a name="18">18</a>Nej, ligesom Bjerget skrider og falder, som Klippen rokkes fra Grunden,</span> <span class="verse"><a name="19">19</a>som Vandet udhuler Sten og Plaskregn bortskyller Jord, så har du udslukt Menneskets Håb.</span> <span class="verse"><a name="20">20</a>For evigt slår du ham ned, han går bort, skamskænder hans Ansigt og lader ham fare.</span> <span class="verse"><a name="21">21</a>Hans Sønner hædres, han ved det ikke, de synker i Ringhed, han mærker det ikke;</span> <span class="verse"><a name="22">22</a>ikkun hans eget Kød volder Smerte, ikkun hans egen Sjæl volder Sorg.</span> <span class="verse"><a name="23">23</a>Og så er han dog som smuldrende Trøske, som Klæder, der ædes op af Møl,</span> </p></div</div></div></body></html>