<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 38</strong></div><p><span class="verse"><a name="1">1</a>Så svarede HERREN Job ud fra Stormvejret og sagde:</span> <span class="verse"><a name="2">2</a>"Hvem fordunkler mit Råd med Ord, som er uden Mening?</span> <span class="verse"><a name="3">3</a>Omgjord som en Mand dine Lænder, jeg vil spørge, og du skal lære mig!</span> <span class="verse"><a name="4">4</a>Hvor var du, da jeg grundede Jorden? Sig frem, om du har nogen Indsigt!  Hvem bestemte dens Mål - du kender det jo - hvem spændte Målesnor ud derover?</span> <span class="verse"><a name="5">5</a>Hvorpå blev dens Støtter sænket, hvem lagde dens Hjørnesten,</span> <span class="verse"><a name="6">6</a>mens Morgenstjernerne jubled til Hobe, og alle Gudssønner råbte af Glæde?</span> <span class="verse"><a name="7">7</a>Hvem stængte for Havet med Porte, dengang det brusende udgik af Moders Skød,</span> <span class="verse"><a name="8">8</a>dengang jeg gav det Skyen til Klædning og Tågemulm til Svøb,</span> <span class="verse"><a name="9">9</a>dengang jeg brød det en Grænse og indsatte Portslå og Døre</span> <span class="verse"><a name="10">10</a>og sagde: "Hertil og ikke længer! Her standse dine stolte Vover!"</span> <span class="verse"><a name="11">11</a>Har du nogen Sinde kaldt Morgenen frem, ladet Morgenrøden vide sit Sted,</span> <span class="verse"><a name="12">12</a>så den greb om Jordens Flige og gudløse rystedes bort,</span> <span class="verse"><a name="13">13</a>så den dannedes til som Ler under Segl, fik Farve, som var den en Klædning?</span> <span class="verse"><a name="14">14</a>De gudløses Lys toges fra dem, den løftede Arm blev knust.</span> <span class="verse"><a name="15">15</a>Har du mon været ved Havets Kilder, har du mon vandret på Dybets Bund?</span> <span class="verse"><a name="16">16</a>Mon Dødens Porte har vist sig for dig, skued du Mulmets Porte?</span> <span class="verse"><a name="17">17</a>Så du ud over Jordens Vidder? Sig frem, om du ved, hvor stor den er!</span> <span class="verse"><a name="18">18</a>Hvor er Vejen til Lysets Bolig, og hvor har Mørket mon hjemme,</span> <span class="verse"><a name="19">19</a>så du kunde hente det til dets Rige og bringe det hen på Vej til dets Bolig?</span> <span class="verse"><a name="20">20</a>Du ved det, du blev jo født dengang, dine Dages Tal er jo stort!</span> <span class="verse"><a name="21">21</a>Har du været, hvor Sneen gemmes, og skuet, hvor Hagelen vogtes,</span> <span class="verse"><a name="22">22</a>den, jeg gemmer til Trængselens Tid, til Kampens og Krigens Dag?</span> <span class="verse"><a name="23">23</a>Hvor er Vejen did, hvor Lyset deler sig, hvor Østenvinden spreder sig ud over Jorden?</span> <span class="verse"><a name="24">24</a>Hvem åbnede Regnen en Rende og Tordenens Lyn en Vej</span> <span class="verse"><a name="25">25</a>for at væde folketomt Land, Ørkenen, hvor ingen bor,</span> <span class="verse"><a name="26">26</a>for at kvæge Øde og Ødemark og fremkalde Urter i Ørkenen?</span> <span class="verse"><a name="27">27</a>Har Regnen mon en Fader, hvem avlede Duggens Dråber?</span> <span class="verse"><a name="28">28</a>Af hvilket Skød kom Isen vel frem, hvem fødte mon Himlens Rim?</span> <span class="verse"><a name="29">29</a>Vandet størkner som Sten, Dybets Flade trækker sig sammen.</span> <span class="verse"><a name="30">30</a>Knytter du Syvstjernens Bånd, kan du løse Orions Lænker?</span> <span class="verse"><a name="31">31</a>Lader du Aftenstjemen gå op i Tide, leder du Bjørnen med Unger?</span> <span class="verse"><a name="32">32</a>Kender du Himmelens Love, fastsætter du dens Magt over Jorden?</span> <span class="verse"><a name="33">33</a>Kan du løfte Røsten til Sky, så Vandskyl adlyder dig?</span> <span class="verse"><a name="34">34</a>Sender du Lynene ud, så de går, og svarer de dig: "Her er vi!"</span> <span class="verse"><a name="35">35</a>Hvem lagde Visdom i sorte Skyer, hvem gav Luftsynet Kløgt?</span> <span class="verse"><a name="36">36</a>Hvem er så viis, at han tæller Skyerne, hvem hælder Himmelens Vandsække om,</span> <span class="verse"><a name="37">37</a>når Jorden ligger i Ælte, og Leret klumper sig sammen?</span> </p></div</div></div></body></html>