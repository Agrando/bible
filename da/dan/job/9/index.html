<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 9</strong></div><p><span class="verse"><a name="1">1</a>Så tog Job til Orde og svarede:</span> <span class="verse"><a name="2">2</a>"Jeg ved forvist, at således er det, hvad Ret har en dødelig over for Gud?</span> <span class="verse"><a name="3">3</a>Vilde Gud gå i Rette med ham, kan han ikke svare på et af tusind!</span> <span class="verse"><a name="4">4</a>Viis af Hjerte og vældig i Kraft hvo trodsede ham og slap vel derfra?</span> <span class="verse"><a name="5">5</a>Han flytter Bjerge så let som intet, vælter dem om i sin Vrede,</span> <span class="verse"><a name="6">6</a>ryster Jorden ud af dens Fuger, så dens Grundstøtter bæver;</span> <span class="verse"><a name="7">7</a>han taler til solen, så skinner den ikke, for Stjernerne sætter han Segl,</span> <span class="verse"><a name="8">8</a>han udspænder Himlen ene, skrider hen over Havets Kamme,</span> <span class="verse"><a name="9">9</a>han skabte Bjørnen, Orion, Syvstjernen og Sydens Kamre,</span> <span class="verse"><a name="10">10</a>han øver ufattelig Vælde og Undere uden Tal!</span> <span class="verse"><a name="11">11</a>Går han forbi mig, ser jeg ham ikke, farer han hen, jeg mærker ham ikke;</span> <span class="verse"><a name="12">12</a>røver han, hvem mon der hindrer ham i det? Hvo siger til ham: "Hvad gør du?"</span> <span class="verse"><a name="13">13</a>Gud lægger ikke Bånd på sin Vrede, Rahabs Hjælpere bøjed sig under ham;</span> <span class="verse"><a name="14">14</a>hvor kan jeg da give ham Svar og rettelig føje min Tale for ham!</span> <span class="verse"><a name="15">15</a>Har jeg end Ret, jeg kan dog ej svare, må bede min Dommer om Nåde!</span> <span class="verse"><a name="16">16</a>Nævned jeg ham, han svared mig ikke, han hørte, tror jeg, ikke min Røst,</span> <span class="verse"><a name="17">17</a>han, som river mig bort i Stormen, giver mig - Sår på Sår uden Grund,</span> <span class="verse"><a name="18">18</a>ikke lader mig drage Ånde, men lader mig mættes med beskeing.</span> <span class="verse"><a name="19">19</a>Gælder det Kæmpekraft, melder han sig! Gælder det Ret, hvo stævner ham da!</span> <span class="verse"><a name="20">20</a>Har jeg end Ret, må min Mund dog fælde mig, er jeg end skyldfri, han gør mig dog vrang!</span> <span class="verse"><a name="21">21</a>Skyldfri er jeg, ser bort fra min Sjæl og agter mit Liv for intet!</span> <span class="verse"><a name="22">22</a>Lige meget; jeg påstår derfor: Skyldfri og skyldig gør han til intet!</span> <span class="verse"><a name="23">23</a>Når Svøben kommer med Død i et Nu, så spotter han skyldfries Hjertekval;</span> <span class="verse"><a name="24">24</a>Jorden gav han i gudløses Hånd, hylder dens Dommeres Øjne til, hvem ellers, om ikke han?</span> <span class="verse"><a name="25">25</a>Raskere end Løberen fløj mine Dage, de svandt og så ikke Lykke,</span> <span class="verse"><a name="26">26</a>gled hen som Både af Si, som en Ørn, der slår ned på Bytte.</span> <span class="verse"><a name="27">27</a>Dersom jeg siger: "Mit Suk vil jeg glemme, glatte mit Ansigt og være glad,"</span> <span class="verse"><a name="28">28</a>må jeg dog grue for al min Smerte, jeg ved, du kender mig ikke fri.</span> <span class="verse"><a name="29">29</a>Jeg skal nu engang være skyldig, hvorfor da slide til ingen Nytte?</span> <span class="verse"><a name="30">30</a>Toed jeg mig i Sne og tvætted i Lud mine Hænder,</span> <span class="verse"><a name="31">31</a>du dypped mig dog i Pølen, så Klæderne væmmedes ved mig.</span> <span class="verse"><a name="32">32</a>Thi du er ikke en Mand som jeg, så jeg kunde svare, så vi kunde gå for Retten sammen;</span> <span class="verse"><a name="33">33</a>vi savner en Voldgiftsmand til at lægge sin Hånd på os begge!</span> <span class="verse"><a name="34">34</a>Fried han mig for sin Stok, og skræmmed hans Rædsler mig ikke,</span> <span class="verse"><a name="35">35</a>da talte jeg uden at frygte ham,, thi min Dom om mig selv er en anden!</span> </p></div</div></div></body></html>