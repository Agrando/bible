<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 31</strong></div><p><span class="verse"><a name="1">1</a>Jeg sluttede en Pagt med mit Øje om ikke at se på en Jomfru;</span> <span class="verse"><a name="2">2</a>hvad var ellers min Lod fra Gud hist oppe, den Arv, den Almægtige gav fra det høje?</span> <span class="verse"><a name="3">3</a>Har ikke den lovløse Vanheld i Vente, Udådsmændene Modgang?</span> <span class="verse"><a name="4">4</a>Ser han ej mine Veje og tæller alle mine Skridt?</span> <span class="verse"><a name="5">5</a>Har jeg holdt til med Løgn, og hasted min Fod til Svig</span> <span class="verse"><a name="6">6</a>på Rettens Vægtskål veje han mig, så Gud kan kende min Uskyld</span> <span class="verse"><a name="7">7</a>er mit Skridt bøjet af fra Vejen, og har mit Hjerte fulgt mine Øjne, hang noget ved mine Hænder,</span> <span class="verse"><a name="8">8</a>da gid jeg må så og en anden fortære, og hvad jeg planted, oprykkes med Rode!</span> <span class="verse"><a name="9">9</a>Blev jeg en Dåre på Grund at en Kvinde, og har jeg luret ved Næstens Dør,</span> <span class="verse"><a name="10">10</a>så dreje min Hustru Kværn for en anden, og andre bøje sig over hende!</span> <span class="verse"><a name="11">11</a>Thi sligt var Skændselsdåd, Brøde, der drages for Retten,</span> <span class="verse"><a name="12">12</a>ja, Ild, der æder til Afgrunden og sætter hele min Høst i Brand!</span> <span class="verse"><a name="13">13</a>Har jeg ringeagtet min Træls og min Trælkvindes Ret, når de trættede med mig,</span> <span class="verse"><a name="14">14</a>hvad skulde jeg da gøre, når Gud stod op, hvad skulde jeg svare, når han så efter?</span> <span class="verse"><a name="15">15</a>Har ikke min Skaber skabt ham i Moders Skød, har en og samme ej dannet os begge i Moders Liv?</span> <span class="verse"><a name="16">16</a>Har jeg afslået ringes Ønske, ladet Enkens Øjne vansmægte,</span> <span class="verse"><a name="17">17</a>var jeg ene om at spise mit Brød, har den faderløse ej spist deraf</span> <span class="verse"><a name="18">18</a>nej, fra Barnsben fostred jeg ham som en Fader, jeg ledede hende fra min Moders Skød.</span> <span class="verse"><a name="19">19</a>Har jeg set en Stakkel blottet for Klæder, en fattig savne et Tæppe</span> <span class="verse"><a name="20">20</a>visselig nej, hans Hofter velsigned mig, når han varmed sig i Uld af mine Lam.</span> <span class="verse"><a name="21">21</a>Har jeg løftet min Bånd mod en faderløs, fordi jeg var vis på Medhold i Retten,</span> <span class="verse"><a name="22">22</a>så falde min Skulder fra Nakken, så rykkes min Arm af Led!</span> <span class="verse"><a name="23">23</a>Thi Guds Rædsel var kommet over mig, og når han rejste sig, magted jeg intet!</span> <span class="verse"><a name="24">24</a>Har jeg slået min Lid til Guld, kaldt det rene Guld min Fortrøstning,</span> <span class="verse"><a name="25">25</a>var det min Glæde, at Rigdommen voksed, og at min Hånd fik sanket så meget,</span> <span class="verse"><a name="26">26</a>så jeg, hvorledes Sollyset stråled, eller den herligt skridende Måne,</span> <span class="verse"><a name="27">27</a>og lod mit Hjerte sig dåre i Løn, så jeg hylded dem med Kys på min Hånd</span> <span class="verse"><a name="28">28</a>også det var Brøde, der drages for Retten, thi da fornægted jeg Gud hist oppe.</span> <span class="verse"><a name="29">29</a>Var min Avindsmands Fald min Glæd jubled jeg, når han ramtes af Vanheld</span> <span class="verse"><a name="30">30</a>nej, jeg tillod ikke min Gane at synde, så jeg bandende kræved hans Sjæl.</span> <span class="verse"><a name="31">31</a>Har min Husfælle ej måttet sige: "Hvem mættedes ej af Kød fra hans Bord"</span> <span class="verse"><a name="32">32</a>nej, den fremmede lå ej ude om Natten, jeg åbned min Dør for Vandringsmænd.</span> <span class="verse"><a name="33">33</a>Har jeg skjult mine Synder, som Mennesker gør, så jeg dulgte min Brøde i Brystet</span> <span class="verse"><a name="34">34</a>af Frygt for den store Hob, af Angst for Stamfrænders Ringeagt, så jeg blev inden Døre i Stilhed!</span> <span class="verse"><a name="35">35</a>Ak, var der dog en, der hørte på mig! Her er mit Bomærke - lad den Almægtige svare! Havde jeg blot min Modparts Indlæg!</span> <span class="verse"><a name="36">36</a>Sandelig, tog jeg det på min Skulder, kransed mit Hoved dermed som en Krone,</span> <span class="verse"><a name="37">37</a>svared ham for hvert eneste Skridt og mødte ham som en Fyrste.</span> <span class="verse"><a name="38">38</a>Har min Mark måttet skrige over mig og alle Furerne græde,</span> <span class="verse"><a name="39">39</a>har jeg tæret dens Kraft uden Vederlag, udslukt dens Ejeres Liv,</span> <span class="verse"><a name="40">40</a>så gro der Tjørn for Hvede og Ukrudt i Stedet for Byg! Her ender Jobs Ord.</span> </p></div</div></div></body></html>