<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/job">Job</a> &gt <strong>Chapter 28</strong></div><p><span class="verse"><a name="1">1</a>Sølvet har jo sit Leje, som renses, sit sted</span> <span class="verse"><a name="2">2</a>Jern hentes op af Jorden, og Sten smeltes om til Kobber.</span> <span class="verse"><a name="3">3</a>På Mørket gør man en Ende og ransager indtil de dybeste Kroge Mørkets og Mulmets Sten;</span> <span class="verse"><a name="4">4</a>man bryder en Skakt under Foden, og glemte, foruden Fodfæste, hænger de svævende fjernt fra Mennesker.</span> <span class="verse"><a name="5">5</a>Af Jorden fremvokser Brød, imedens dens Indre omvæltes som af Ild;</span> <span class="verse"><a name="6">6</a>i Stenen der sidder Safiren, og der er Guldstøv i den.</span> <span class="verse"><a name="7">7</a>Stien derhen er Rovfuglen ukendt, Falkens Øje udspejder den ikke;</span> <span class="verse"><a name="8">8</a>den trædes ikke af stolte Vilddyr, Løven skrider ej frem ad den.</span> <span class="verse"><a name="9">9</a>På Flinten lægger man Hånd og omvælter Bjerge fra Roden;</span> <span class="verse"><a name="10">10</a>i Klipperne hugger man Gange, alskens Klenodier skuer Øjet;</span> <span class="verse"><a name="11">11</a>man tilstopper Strømmenes Kilder og bringer det skjulte for Lyset.</span> <span class="verse"><a name="12">12</a>Men Visdommen - hvor mon den findes, og hvor er Indsigtens Sted?</span> <span class="verse"><a name="13">13</a>Mennesket kender ikke dens Vej, den findes ej i de levendes Land;</span> <span class="verse"><a name="14">14</a>Dybet siger: "I mig er den ikke!" Havet: "Ej heller hos mig!"</span> <span class="verse"><a name="15">15</a>Man får den ej for det fineste Guld, for Sølv kan den ikke købes,</span> <span class="verse"><a name="16">16</a>den opvejes ikke med Ofirguld, med kostelig Sjoham eller Safir;</span> <span class="verse"><a name="17">17</a>Guld og Glar kan ej måle sig med den, den fås ej i Bytte for gyldne Kar,</span> <span class="verse"><a name="18">18</a>Krystal og Koraller ikke at nævne. At eje Visdom er mere end Perler,</span> <span class="verse"><a name="19">19</a>Ætiopiens Topas kan ej måle sig med den, den opvejes ej med det rene Guld.</span> <span class="verse"><a name="20">20</a>Men Visdommen - hvor mon den kommer fra, og hvor er Indsigtens Sted?</span> <span class="verse"><a name="21">21</a>Den er dulgt for alt levendes Øje og skjult for Himmelens Fugle;</span> <span class="verse"><a name="22">22</a>Afgrund og Død må sige: "Vi hørte kun tale derom."</span> <span class="verse"><a name="23">23</a>Gud er kendt med dens Vej, han ved, hvor den har sit Sted;</span> <span class="verse"><a name="24">24</a>thi han skuer til Jordens Ender, alt under Himmelen ser han.</span> <span class="verse"><a name="25">25</a>Dengang han fastsatte Vindens Vægt og målte Vandet med Mål,</span> <span class="verse"><a name="26">26</a>da han satte en Lov for Regnen, afmærked Tordenskyen dens Vej,</span> <span class="verse"><a name="27">27</a>da skued og mønstred han den, han stilled den op og ransaged den.</span> <span class="verse"><a name="28">28</a>Men til Mennesket sagde han: "Se, HERRENs Frygt, det er Visdom, at sky det onde er Indsigt."</span> </p></div</div></div></body></html>