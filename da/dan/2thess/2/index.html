<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/2thess/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/2thess">2 Thessalonians</a> &gt <strong>Chapter 2</strong></div><p><span class="verse"><a name="1">1</a>Men vi bede eder, Brødre! angående vor Herres Jesu Kristi Tilkommelse og vor Samling til ham,</span> <span class="verse"><a name="2">2</a>at I ikke i en Hast må lade eder bringe fra Besindelse eller forskrække hverken ved nogen Ånd eller ved nogen Tale eller Brev, der skulde være fra os, som om Herrens Dag var lige for Hånden.</span> <span class="verse"><a name="3">3</a>Lad ingen bedrage eder i nogen Måde; thi først må jo Frafaldet komme og Syndens Menneske åbenbares, Fortabelsens Søn,</span> <span class="verse"><a name="4">4</a>han, som sætter sig imod og ophøjer sig over alt. hvad der kaldes Gud eller Helligdom, så at han sætter sig i Guds Tempel og udgiver sig selv for at være Gud.</span> <span class="verse"><a name="5">5</a>Komme I ikke i Hu, at jeg sagde eder dette, da jeg endnu var hos eder?</span> <span class="verse"><a name="6">6</a>Og nu vide I, hvad der holder ham tilbage, indtil han åbenbares i sin Tid.</span> <span class="verse"><a name="7">7</a>Thi Lovløshedens Hemmelighed virker allerede, kun at den, som nu holder tilbage, først må komme af Vejen</span> <span class="verse"><a name="8">8</a>og da skal den lovløse åbenbares, hvem den Herre Jesus skal dræbe med sin Munds Ånde og tilintetgøre ved sin Tilkommelses Åbenbarelse,</span> <span class="verse"><a name="9">9</a>han, hvis Komme sker ifølge Satans Kraft, med al Løgnens Magt og Tegn og Undere</span> <span class="verse"><a name="10">10</a>og med alt Uretfærdigheds Bedrag for dem, som fortabes, fordi de ikke toge imod Kærligheden til Sandheden, så de kunde blive frelste.</span> <span class="verse"><a name="11">11</a>Og derfor sender Gud dem kraftig Vildfarelse, så at de tro Løgnen,</span> <span class="verse"><a name="12">12</a>for at de skulle dømmes, alle de, som ikke troede Sandheden, men fandt Behag i Uretfærdigheden.</span> <span class="verse"><a name="13">13</a>Men vi ere skyldige at takke Gud altid for eder, I af Herren elskede Brødre! fordi Gud har udvalgt eder fra Begyndelsen til Frelse ved Åndens Helligelse og Tro på Sandheden,</span> <span class="verse"><a name="14">14</a>hvortil han kaldte eder ved vort Evangelium, for at I skulde vinde vor Herres Jesu Kristi Herlighed.</span> <span class="verse"><a name="15">15</a>Så står da fast, Brødre! og holder fast ved de Overleveringer, hvori I bleve oplærte, være sig ved vor Tale eller vort Brev.</span> <span class="verse"><a name="16">16</a>Men han selv, vor Herre Jesus Kristus og Gud vor Fader, som har elsket og givet os en evig Trøst og et godt Håb i Nåde,</span> <span class="verse"><a name="17">17</a>han trøste eders Hjerter og styrke eder i al god Gerning og Tale!</span> </p></div</div></div></body></html>