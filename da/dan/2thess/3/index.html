<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/2thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/2thess">2 Thessalonians</a> &gt <strong>Chapter 3</strong></div><p><span class="verse"><a name="1">1</a>I øvrigt, Brødre! beder for os, at Herrens Ord må have Løb og forherliges ligesom hos eder,</span> <span class="verse"><a name="2">2</a>og at vi må fries fra de vanartige og onde Mennesker; thi Troen er ikke alles.</span> <span class="verse"><a name="3">3</a>Men trofast er Herren, som skal styrke eder og bevare eder fra det onde;</span> <span class="verse"><a name="4">4</a>og vi have den Tillid til eder i Herren, at I både gøre og ville gøre, hvad vi byde.</span> <span class="verse"><a name="5">5</a>Men Herren styre eders Hjerter til Guds Kærlighed og til Kristi Udholdenhed!</span> <span class="verse"><a name="6">6</a>Men vi byde eder, Brødre! i vor Herres Jesu Kristi Navn, at I holde eder borte fra enhver Broder, som vandrer uskikkeligt og ikke efter den Overlevering, som de modtoge af os.</span> <span class="verse"><a name="7">7</a>I vide jo selv, hvorledes I bør efterfølge os. Thi vi have ikke levet uskikkeligt iblandt eder,</span> <span class="verse"><a name="8">8</a>ikke heller spiste vi nogens Brød for intet, men arbejdede med Møje og Anstrengelse, Nat og Dag,for ikke at være nogen af eder til Byrde.</span> <span class="verse"><a name="9">9</a>Ikke fordi vi ikke have Ret dertil; men vi vilde give eder et Forbillede i os selv, for at I skulde efterfølge os.</span> <span class="verse"><a name="10">10</a>Også da vi vare hos eder, bød vi eder jo dette, at dersom nogen ikke vil arbejde, så skal han heller ikke have Føden!</span> <span class="verse"><a name="11">11</a>Vi høre nemlig, at nogle vandre uskikkeligt iblandt eder, idet de ikke arbejde, men tage sig uvedkommende Ting for.</span> <span class="verse"><a name="12">12</a>Sådanne byde og formane vi i den Herre Jesus Kristus, at de skulle arbejde i Stilhed og således spise deres eget Brød.</span> <span class="verse"><a name="13">13</a>Men I, Brødre! bliver ikke trætte af at gøre det gode!</span> <span class="verse"><a name="14">14</a>Men dersom nogen ikke lyder vort Ord her i Brevet, da mærker eder ham; hav intet Samkvem med ham, for at han må skamme sig!</span> <span class="verse"><a name="15">15</a>Dog skulle I ikke agte ham for en Fjende, men påminde ham som en Broder!</span> <span class="verse"><a name="16">16</a>Men han selv, Fredens Herre, give eder Freden altid, i alle Måder!  Herren være med eder alle!</span> <span class="verse"><a name="17">17</a>Hilsenen med min, Paulus's, egen Hånd, hvilket er et Mærke i hvert Brev. Således skriver jeg.</span> <span class="verse"><a name="18">18</a>Vor Herres Jesu Kristi Nåde være med eder alle!</span> </p></div</div></div></body></html>