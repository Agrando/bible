<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/2cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/2cor">2 Corinthians</a> &gt <strong>Chapter 11</strong></div><p><span class="verse"><a name="1">1</a>Gid I vilde finde eder i en Smule Dårskab af mig! Dog, I gør det Jo nok.</span> <span class="verse"><a name="2">2</a>Thi jeg er nidkær for eder med Guds Nidkærhed; jeg har jo trolovet eder med een Mand for at fremstille en ren Jomfru for Kristus.</span> <span class="verse"><a name="3">3</a>Men jeg frygter for, at ligesom Slangen bedrog Eva ved sin Træskhed, således skulle eders Tanker fordærves og miste det oprigtige Sindelag over for Kristus.</span> <span class="verse"><a name="4">4</a>Thi dersom nogen kommer og prædiker en anden Jesus, som vi ikke prædikede, eller I få en anderledes Ånd, som I ikke fik, eller et anderledes Evangelium, som I ikke modtoge, da vilde I kønt finde eder deri.</span> <span class="verse"><a name="5">5</a>Thi jeg mener ikke at stå tilbage i noget for de såre store Apostle.</span> <span class="verse"><a name="6">6</a>Er jeg end ulærd i Tale, så er jeg det dog ikke i Kundskab; tværtimod på enhver Måde have vi lagt den for Dagen for eder i alle Stykker.</span> <span class="verse"><a name="7">7</a>Eller gjorde jeg Synd i at fornedre mig selv, for at I skulde ophøjes, idet jeg forkyndte eder Guds Evangelium for intet?</span> <span class="verse"><a name="8">8</a>Andre Menigheder plyndrede jeg, idet jeg tog Sold af dem for at tjene eder, og medens jeg var nærværende hos eder og kom i Trang, faldt jeg ingen til Byrde;</span> <span class="verse"><a name="9">9</a>thi min Trang afhjalp Brødrene, da de kom fra Makedonien, og i alt har jeg holdt og vil jeg holde mig uden Tynge for eder.</span> <span class="verse"><a name="10">10</a>Så vist som Kristi Sandhed er i mig, skal denne Ros ikke fratages mig i Akajas Egne.</span> <span class="verse"><a name="11">11</a>Hvorfor? mon fordi jeg ikke elsker eder? Gud ved det.</span> <span class="verse"><a name="12">12</a>Men hvad jeg gør, det vil jeg fremdeles gøre, for at jeg kan afskære dem Lejligheden, som søge en Lejlighed, til at findes os lige i det, hvoraf de rose sig.</span> <span class="verse"><a name="13">13</a>Thi sådanne ere falske Apostle, svigefulde Arbejdere, som påtage sig Skikkelse af Kristi Apostle.</span> <span class="verse"><a name="14">14</a>Og det er intet Under; thi Satan selv påtager sig Skikkelse af en Lysets Engel.</span> <span class="verse"><a name="15">15</a>Derfor er det ikke noget stort, om også hans Tjenere påtage sig Skikkelse som Retfærdigheds Tjenere; men deres Ende skal være efter deres Gerninger.</span> <span class="verse"><a name="16">16</a>Atter siger jeg: Ingen må agte mig for en Dåre; men hvis så skal være, så tåler mig endog som en Dåre, for at også jeg kan rose mig en Smule.</span> <span class="verse"><a name="17">17</a>Hvad jeg nu taler, taler jeg ikke efter Herrens Sind, men som i Dårskab, idet jeg så tillidsfuldt roser mig.</span> <span class="verse"><a name="18">18</a>Efterdi mange rose sig med Hensyn til Kødet, vil også jeg rose mig.</span> <span class="verse"><a name="19">19</a>Gerne finde I eder jo i Dårerne, efterdi I ere kloge.</span> <span class="verse"><a name="20">20</a>I finde eder jo i, om nogen gør eder til Trælle, om nogen æder eder op, om nogen tager til sig, om nogen ophøjer sig, om nogen slår eder i Ansigtet.</span> <span class="verse"><a name="21">21</a>Med Skamfuldhed siger jeg det, efterdi vi have været svage; men hvad end nogen trodser på (jeg taler i Dårskab), derpå trodser også jeg.</span> <span class="verse"><a name="22">22</a>Ere de Hebræere? Jeg også. Ere de Israeliter? Jeg også. Ere de Abrahams Sæd? Jeg også.</span> <span class="verse"><a name="23">23</a>Ere de Kristi Tjenere? Jeg taler i Vanvid: jeg er det mere. Jeg har lidt langt flere Besværligheder, fået langt flere Slag, været hyppigt i Fængsel, ofte i Dødsfare.</span> <span class="verse"><a name="24">24</a>Af Jøder har jeg fem Gange fået fyrretyve Slag mindre end eet.</span> <span class="verse"><a name="25">25</a>Tre Gange er jeg bleven pisket, een Gang stenet, tre Gange har jeg lidt Skibbrud, et Døgn har jeg tilbragt på Dybet;</span> <span class="verse"><a name="26">26</a>ofte på Rejser, i Farer fra Floder, i Farer iblandt Røvere, i Farer fra mit Folk, i Farer fra Hedninger, i Farer i By, i Farer i Ørken, i Farer på Havet, i Farer iblandt falske Brødre;</span> <span class="verse"><a name="27">27</a>i Møje og Anstrengelse, ofte i Nattevågen, i Hunger og Tørst, ofte i Faste, i Kulde og Nøgenhed;</span> <span class="verse"><a name="28">28</a>foruden hvad der kommer til, mit daglige Overløb, Bekymringen for alle Menighederne.</span> <span class="verse"><a name="29">29</a>Hvem er skrøbelig, uden at også jeg er det? hvem bliver forarget, uden at det brænder i mig?</span> <span class="verse"><a name="30">30</a>Dersom jeg skal rose mig, da vil jeg rose mig af min Magtesløshed.</span> <span class="verse"><a name="31">31</a>Gud og den Herres Jesu Fader, som er højlovet i Evighed, ved, at jeg ikke lyver.</span> <span class="verse"><a name="32">32</a>I Damaskus holdt Kong Aretas's Statholder Damaskenernes Stad bevogtet for at gribe mig;</span> <span class="verse"><a name="33">33</a>men jeg blev igennem en Luge firet ned over Muren i en Kurv og undflyede af hans Hænder.</span> </p></div</div></div></body></html>