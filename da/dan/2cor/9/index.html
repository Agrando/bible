<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/2cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/2cor">2 Corinthians</a> &gt <strong>Chapter 9</strong></div><p><span class="verse"><a name="1">1</a>Thi om Hjælpen til de hellige er det overflødigt at skrive til eder;</span> <span class="verse"><a name="2">2</a>jeg kend eders Redebonhed, for hvilken jeg roser mig af eder hos Makedonierne, at nemlig Akaja alt fra i Fjor har været beredt; og eders Nidkærhed æggede de fleste.</span> <span class="verse"><a name="3">3</a>Men jeg sender Brødrene, for at vor Ros over eder i dette Stykke ikke skal vise sig tom, og for at I.som jeg sagde, må være beredte.</span> <span class="verse"><a name="4">4</a>for at ikke, når der kommer Makedoniere med mig, og de finder eder uforberedte, vi (for ej at sige I) da skulle blive til Skamme med denne Tillidsfuldhed.</span> <span class="verse"><a name="5">5</a>Derfor har jeg anset det for nødvendigt at opfordre Brødrene til at gå i Forvejen til eder og forud bringe eders tidligere lovede Velsignelse i Stand, for at den kan være rede som Velsignelse og ikke som Karrighed.</span> <span class="verse"><a name="6">6</a>Men dette siger jeg: Den, som sår sparsomt, skal også høste sparsomt, og den, som sår med Velsignelser, skal også høste med Velsignelser.</span> <span class="verse"><a name="7">7</a>Enhver give, efter som han har sat sig for i sit Hjerte, ikke fortrædeligt eller af Tvang; thi Gud elsker en glad Giver.</span> <span class="verse"><a name="8">8</a>Men Gud er mægtig til at lade al Nåde rigeligt tilflyde eder, for at I i alting altid kunne have til fuld Tilfredshed og have rigeligt til al god Gerning,</span> <span class="verse"><a name="9">9</a>som der er skrevet: "Han spredte ud, han gav de fattige, hans Retfærdighed bliver til evig Tid."</span> <span class="verse"><a name="10">10</a>Men han, som giver "Sædemanden Sæd og Brød til at spise," han vil også skænke og mangfoldiggøre eders Udsæd og give eders Retfærdigheds Frugter Vækst,</span> <span class="verse"><a name="11">11</a>så I blive rige i alle Måder til al Gavmildhed, hvilken igennem os virker Taksigelse til Gud.</span> <span class="verse"><a name="12">12</a>Thi denne Offertjenestes Ydelse ikke alene afhjælper de helliges Trang, men giver også et Overskud ved manges Taksigelser til Gud,</span> <span class="verse"><a name="13">13</a>når de ved det prøvede Sind, som denne Ydelse viser, bringes til at prise Gud for Lydigheden i eders Bekendelse til Kristi Evangelium og for Oprigtigheden i eders Samfund med dem og med alle,</span> <span class="verse"><a name="14">14</a>også ved deres Bøn for eder, idet de længes efter eder på Grund af Guds overvættes Nåde imod eder.</span> <span class="verse"><a name="15">15</a>Gud ske Tak for hans uudsigelige Gave!</span> </p></div</div></div></body></html>