<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>Begynde vi atter at anbefale os selv? eller behøve vi, som nogle, Anbefalingsbreve til eder eller fra eder?</span> <span class="verse"><a name="2">2</a>I ere vort Brev, som er indskrevet i vore Hjerter, og som kendes og læses af alle Mennesker,</span> <span class="verse"><a name="3">3</a>idet det ligger klart som Dagen, at I ere et Kristi Brev, udfærdiget af os, indskrevet ikke med Blæk, men med den levende Guds Ånd, ikke på Stentavler, men på Hjerters Kødtavler.</span> <span class="verse"><a name="4">4</a>Men en sådan Tillid have vi til Gud ved Kristus,</span> <span class="verse"><a name="5">5</a>ikke at vi af os selv ere dygtige til at udtænke noget som ud af os selv; men vor Dygtighed er af Gud,</span> <span class="verse"><a name="6">6</a>som også gjorde os dygtige til at være en ny Pagts Tjenere, ikke Bogstavens, men Åndens; thi Bogstaven ihjelslår, men Ånden levendegør.</span> <span class="verse"><a name="7">7</a>Men når Dødens Tjeneste, med Bogstaver indristet i Sten, fremtrådte i Herlighed, så at Israels Børn ikke kunde fæste Øjet på Moses's Ansigt på Grund af hans Ansigts Herlighed, som dog forsvandt,</span> <span class="verse"><a name="8">8</a>hvorledes skal da ikke Åndens Tjeneste end mere være i Herlighed?</span> <span class="verse"><a name="9">9</a>Thi når Fordømmelsens Tjeneste havde Herlighed, er meget mere Retfærdighedens Tjeneste rig på Herlighed.</span> <span class="verse"><a name="10">10</a>Ja, det herlige er jo i dette Tilfælde endog uden Herlighed i Sammenligning med den endnu større Herlighed.</span> <span class="verse"><a name="11">11</a>Thi når det, der forsvandt, fremtrådte med Herlighed, da skal meget mere det, der bliver, være i Herlighed.</span> <span class="verse"><a name="12">12</a>Efterdi vi altså have et sådant Håb, gå vi frem med stor Frimodighed</span> <span class="verse"><a name="13">13</a>og gøre ikke som Moses, der lagde et Dække over sit Ansigt, for at Israels Børn ikke skulde fæste Øjet på, at det, der forsvandt, fik Ende.</span> <span class="verse"><a name="14">14</a>Men deres Tanker bleve forhærdede; thi indtil den Dag i Dag forbliver det samme Dække over Oplæsningen af den gamle Pagt uden at tages bort; thi i Kristus er det, at det svinder.</span> <span class="verse"><a name="15">15</a>Men der ligger indtil denne Dag et Dække over deres Hjerte, når Moses oplæses;</span> <span class="verse"><a name="16">16</a>når de derimod omvende sig til Herren, da borttages Dækket.</span> <span class="verse"><a name="17">17</a>Men Herren er Ånden, og hvor Herrens Ånd er, er der Frihed.</span> <span class="verse"><a name="18">18</a>Men alle vi, som med ubedækket Ansigt skue Herrens Herlighed som i et Spejl, blive forvandlede til det samme Billede, fra Herlighed til Herlighed, så som det er fra Åndens Herre.</span> </p></div</div></div></body></html>