<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/col/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/col">Colossians</a> &gt <strong>Chapter 1</strong></div><p><span class="verse"><a name="1">1</a>Paulus, Kristi Jesu Apostel ved Guds Villie, og Broderen Timotheus.</span> <span class="verse"><a name="2">2</a>til de hellige og troende Brødre i Kristus i Kolossæ: Nåde være med eder og Fred fra Gud vor Fader!</span> <span class="verse"><a name="3">3</a>Vi takke Gud og vor Herres Jesu Kristi Fader altid, når vi bede for eder,</span> <span class="verse"><a name="4">4</a>da vi have hørt om eders Tro på Kristus Jesus og den Kærlighed, som I have til alle de hellige</span> <span class="verse"><a name="5">5</a>på Grund af det Håb, som er henlagt til eder i Himlene, om hvilket I forud have hørt i Evangeliets Sandheds Ord,</span> <span class="verse"><a name="6">6</a>der er kommet til eder, ligesom det også er i den hele Verden, idet det bærer Frugt og vokser, ligesom det også gør iblandt eder fra den Dag, I hørte og erkendte Guds Nåde i Sandhed,</span> <span class="verse"><a name="7">7</a>således som I have lært af Epafras, vor elskede Medtjener som er en tro Kristi Tjener for eder,</span> <span class="verse"><a name="8">8</a>han, som også gav os eders Kærlighed i Ånden til Kende.</span> <span class="verse"><a name="9">9</a>Derfor have også vi fra den Dag, vi hørte det, ikke ophørt at bede for eder og begære, at I måtte fyldes med Erkendelsen af hans Villie i al Visdom og åndelige Indsigt</span> <span class="verse"><a name="10">10</a>til at vandre Herren værdigt, til alt Velbehag, idet I bære Frugt og vokse i al god Gerning ved Erkendelsen af Gud,</span> <span class="verse"><a name="11">11</a>idet I styrkes med al Styrke efter hans Herligheds Kraft til al Udholdenhed og Tålmodighed med Glæde</span> <span class="verse"><a name="12">12</a>og takke Faderen, som gjorde os dygtige til at have Del i de helliges Arvelod i Lyset,</span> <span class="verse"><a name="13">13</a>han, som friede os ud af Mørkets Magt og satte os over i sin elskede Søns Rige,</span> <span class="verse"><a name="14">14</a>i hvem vi have Forløsningen, Syndernes Forladelse,</span> <span class="verse"><a name="15">15</a>han, som er den usynlige Guds Billede, al Skabnings førstefødte;</span> <span class="verse"><a name="16">16</a>thi i ham bleve alle Ting skabte i Himlene og på Jorden, de synlige og de usynlige, være sig Troner eller Herredømmer eller Magter eller Myndigheder. Alle Ting ere skabte ved ham og til ham;</span> <span class="verse"><a name="17">17</a>og han er forud for alle Ting, og alle Ting bestå ved ham.</span> <span class="verse"><a name="18">18</a>Og han er Legemets Hoved, nemlig Menighedens, han, som er Begyndelsen, førstefødt ud af de døde, for at han skulde blive den ypperste i alle Ting;</span> <span class="verse"><a name="19">19</a>thi det behagede Gud, at i ham skulde hele Fylden bo,</span> <span class="verse"><a name="20">20</a>og ved ham at forlige alle Ting med sig, være sig dem på Jorden eller dem i Himlene, idet han stiftede Fred ved hans Kors's Blod.</span> <span class="verse"><a name="21">21</a>Også eder, som fordum vare fremmedgjorte og fjendske af Sindelag i eders onde Gerninger,</span> <span class="verse"><a name="22">22</a>har han dog nu forligt i sit Køds Legeme ved Døden for at fremstille eder hellige og ulastelige og ustraffelige for sit Åsyn,</span> <span class="verse"><a name="23">23</a>så sandt I blive i Troen, grundfæstede og faste, uden at lade eder rokke fra Håbet i det Evangelium, som I have hørt, hvilket er blevet prædiket i al Skabningen under Himmelen, og hvis Tjener jeg Paulus er bleven.</span> <span class="verse"><a name="24">24</a>Nu glæder jeg mig over mine Lidelser for eder, og hvad der fattes i Kristi Trængsler, udfylder jeg i mit Kød for hans Legeme, som er Menigheden,</span> <span class="verse"><a name="25">25</a>hvis Tjener jeg er bleven efter den Guds Husholdning, som blev given mig over for eder, nemlig fuldelig at forkynde Guds Ord,</span> <span class="verse"><a name="26">26</a>den Hemmelighed, der var skjult igennem alle Tider og Slægter, men nu er bleven åbenbaret for hans hellige,</span> <span class="verse"><a name="27">27</a>hvem Gud vilde tilkendegive, hvilken Rigdom på Herlighed iblandt Hedningerne der ligger i denne Hemmelighed, som er Kristus i eder, Herlighedens Håb,</span> <span class="verse"><a name="28">28</a>hvem vi forkynde, idet vi påminde hvert Menneske og lære hvert Menneske med al Visdom, for at vi kunne fremstille hvert Menneske som fuldkomment i Kristus;</span> <span class="verse"><a name="29">29</a>hvorpå jeg også arbejder, idet jeg kæmper ifølge hans Kraft, som virker mægtigt i mig.</span> </p></div</div></div></body></html>