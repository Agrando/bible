<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/judg/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/judg">Judges</a> &gt <strong>Chapter 3</strong></div><p><span class="verse"><a name="1">1</a>Dette var de Folkeslag, HERREN lod blive tilbage for ved dem at sætte Israel Prøve, alle de Israelitter, som ikke havde kendt til Kampene om Kana'an,</span> <span class="verse"><a name="2">2</a>alene for Israelitternes Slægters Skyld, for at øve dem i Krig, alene for deres Skyld, som ikke havde kendt noget til de tidligere Krige:</span> <span class="verse"><a name="3">3</a>De fem Filisterfyrster, alle Kana'anæerne, Zidonierne og Hetiterne, som boede i Libanons Bjerge fra Ba'al-Hermon til hen imod Hamat.</span> <span class="verse"><a name="4">4</a>De blev tilbage, for at Israel ved dem kunde blive sat på Prøve, så det kunde komme for Dagen, om de vilde lyde de Bud, HERREN havde givet deres Fædre ved Moses.</span> <span class="verse"><a name="5">5</a>Og Israelitterne boede blandt Kana'anæerne, Hetiterne, Amoriterne, Perizziterne, Hivviterne og Jebusiterne.</span> <span class="verse"><a name="6">6</a>De indgik Ægteskab med deres Døtre og gav deres Sønner deres Døtre til Ægte, og de dyrkede deres Guder.</span> <span class="verse"><a name="7">7</a>Israelitterne gjorde, hvad der var ondt i HERRENs Øjne; de glemte HERREN deres Gud og dyrkede Ba'alerne og Asjererne.</span> <span class="verse"><a name="8">8</a>Da blussede HERRENs Vrede op imod Israel, og han gav dem til Pris for Kong Kusjan-Risjatajim af Aram Naharajim, og Israelitterne stod under Kusjan Risjatajim i otte År.</span> <span class="verse"><a name="9">9</a>Da råbte Israelitterne til HERREN, og HERREN lod en Befrier fremstå iblandt Israelitterne, og han frelste dem, nemlig Kenizziten Otniel, Kalebs yngre Broder.</span> <span class="verse"><a name="10">10</a>HERRENs Ånd kom over ham, og han blev Dommer i Israel; han drog ud til Kamp, og HERREN gav Kong Kusjan Risjatajim af Aram i hans Hånd, så han fik Overtaget over ham.</span> <span class="verse"><a name="11">11</a>Og Landet havde Ro i fyrretyve År, og Kenizziten Otniel døde.</span> <span class="verse"><a name="12">12</a>Men Israelitterne blev ved at gøre, hvad der var ondt i HERRENs Øjne. Da gav HERREN Kong Eglon af Moab Magt over Israel, fordi de gjorde, hvad der var ondt i HERRENs Øjne.</span> <span class="verse"><a name="13">13</a>Han fik Ammoniterne og Amalekiterne med sig, drog ud og slog Israel og tog Palmestaden.</span> <span class="verse"><a name="14">14</a>Og Israelitterne stod under Kong Eglon af Moab i atten År.</span> <span class="verse"><a name="15">15</a>Men da Israelitterne råbte til HERREN, lod HERREN en Befrier fremstå iblandt dem, Benjaminiten Ehud, Geras Søn, som var kejthåndet. Da Israelitterne engang sendte Ehud til Kong Eglon af Moab med Skat,</span> <span class="verse"><a name="16">16</a>lavede han sig et tveægget Sværd, en Gomed langt, og bandt det til sin højre Hofte under Kappen.</span> <span class="verse"><a name="17">17</a>Derpå afleverede han Skatten til Kong Eglon af Moab Eglon var en meget fed Mand</span> <span class="verse"><a name="18">18</a>og da han var færdig dermed, ledsagede han Folkene, der havde båret Skatten, på Vej,</span> <span class="verse"><a name="19">19</a>men selv vendte han om ved Pesilim ved Gilgal og sagde: "Konge, jeg har noget at tale med dig om i Hemmelighed!" Men han bød ham tie, til alle de, der stod om ham, var gået ud.</span> <span class="verse"><a name="20">20</a>Da Ehud kom ind til ham, sad han i sin svale Stue på Taget, hvor han var alene; og Ehud sagde: "Jeg har et Gudsord til dig!"  Da rejste han sig fra sit Sæde,</span> <span class="verse"><a name="21">21</a>men idet han stod op, rakte Ehud sin venstre Hånd ud og greb Sværdet ved sin højre Side og stak det i Underlivet på ham,</span> <span class="verse"><a name="22">22</a>så endog Grebet gik i med Klingen; og Fedtet sluttede om Klingen, thi han drog ikke Sværdet ud af Livet på ham; og Skarnet gik fra ham.</span> <span class="verse"><a name="23">23</a>Så gik Ehud bort gennem Søjlegangen, lukkede Døren til Stuen for ham og låsede den.</span> <span class="verse"><a name="24">24</a>Efter at han var gået bort, kom Kongens Folk, og da de fandt Døren til Stuen låset, tænkte de, at han tildækkede sine Fødder i det svale Hammer;</span> <span class="verse"><a name="25">25</a>men da de havde biet, indtil de skammede sig, uden at han åbnede Døren til Stuen, hentede de Nøglen og lukkede op; og se, der lå deres Herre død på Gulvet.</span> <span class="verse"><a name="26">26</a>Men Ehud slap bort, medens de blev opholdt, og han satte over ved Pesilim og undslap til Seira.</span> <span class="verse"><a name="27">27</a>Så snart han derpå nåede Efraims Bjerge, lod han støde i Hornet; og Israelitterne fulgte ham ned fra Bjergene, idet han gik i Spidsen for dem.</span> <span class="verse"><a name="28">28</a>Og han sagde til dem: "Følg mig ned, thi HERREN har givet eders Fjender Moabiterne i eders Hånd!" Og de fulgte ham ned og fratog Moabiterne Vadestederne over Jordan og lod ikke en eneste komme over.</span> <span class="verse"><a name="29">29</a>Ved den Lejlighed nedhuggede de omtrent 10000 Moabiter, lutter stærke og dygtige Mænd, ikke een undslap.</span> <span class="verse"><a name="30">30</a>Således blev Moab den Gang underkuet af Israel; og Landet havde Ro i firsindstyve År.</span> <span class="verse"><a name="31">31</a>Efter ham kom Sjamgar, Anats Søn. Han nedhuggede Filisterne, 600 Mand, med en Oksedriverstav; også han frelste Israel.</span> </p></div</div></div></body></html>