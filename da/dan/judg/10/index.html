<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/judg/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/judg">Judges</a> &gt <strong>Chapter 10</strong></div><p><span class="verse"><a name="1">1</a>Efter Abimelek fremstod som Israels Befrier Tola, en Søn af Dodos Søn Pua, en Mand af Issakar, som boede i Sjamir i Efraims Bjerge.</span> <span class="verse"><a name="2">2</a>Han var Dommer i Israel i tre og tyve År. Da han døde, blev han jordet i Sjamir.</span> <span class="verse"><a name="3">3</a>Efter ham fremstod Gileaditen Jair; han var Dommer i Israel i to og tyve År.</span> <span class="verse"><a name="4">4</a>Han havde tredive Sønner, som red på tredive Æsler, og de havde tredive Byer, som endnu den Dag i Dag kaldes Jairs Teltbyer; de ligger i Gilead.</span> <span class="verse"><a name="5">5</a>Da Jair døde, blev han jordet i Kamon.</span> <span class="verse"><a name="6">6</a>Men Israelitterne blev ved at gøre, hvad der var ondt i HERRENs Øjne, idet de dyrkede Ba'alerne og Astarterne og Aramæernes, Zidons, Moabs, Ammoniternes og Filisternes Guder og faldt fra HERREN og undlod at dyrke ham.</span> <span class="verse"><a name="7">7</a>Da blussede HERRENs Vrede op mod Israel, og han gav dem til Pris for Filisterne og Ammoniterne,</span> <span class="verse"><a name="8">8</a>som kuede og mishandlede Israelitterne i det År; i atten År kuede de alle Israelitterne hinsides Jordan i Amoritemes Land i Gilead.</span> <span class="verse"><a name="9">9</a>Og Ammoniterne satte over Jordan for også at angribe Juda, Benjamin og Efraims Slægt, så at Israelitterne kom i stor Nød.</span> <span class="verse"><a name="10">10</a>Da råbte Israelitterne til HERREN og sagde: "Vi har syndet imod dig, thi vi har forladt HERREN vor Gud og dyrket Ba'alerne!"</span> <span class="verse"><a name="11">11</a>Men HERREN svarede Israelitterne: "Har ikke Ægypterne, Amoriterne, Ammoniterne, Filisterne,</span> <span class="verse"><a name="12">12</a>Zidonierne, Amalekiterne og Midjaniterne mishandlet eder? Og da I råbte til mig, frelste jeg eder af deres Hånd.</span> <span class="verse"><a name="13">13</a>Men I forlod mig og dyrkede andre Guder! Derfor vil jeg ikke mere frelse eder!</span> <span class="verse"><a name="14">14</a>Gå nu hen og råb til de Guder, I udvalgte eder, og lad dem frelse eder i eders Nød:"</span> <span class="verse"><a name="15">15</a>Da sagde Israelitterne til HERREN: "Vi har syndet! Gør med os, hvad dig tykkes godt, men frels os blot nu!"</span> <span class="verse"><a name="16">16</a>Og de skilte sig af med de fremmede Guder og dyrkede HERREN; da kunde han ikke længer holde ud at se Israels Nød.</span> <span class="verse"><a name="17">17</a>Ammoniterne stævnedes sammen, og de slog Lejr i Gilead; også Israelitterne samlede sig, og de slog Lejr i Mizpa.</span> <span class="verse"><a name="18">18</a>Da sagde Folket, Gileads Høvdinger, til hverandre: "Hvis der findes en Mand, som vil tage Kampen op med Ammoniterne, skal han være Høvding over alle Gileads Indbyggere!"</span> </p></div</div></div></body></html>