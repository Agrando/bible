<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/judg/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/judg">Judges</a> &gt <strong>Chapter 12</strong></div><p><span class="verse"><a name="1">1</a>Derpå stævnedes Efraimierne sammen, og de drog nordpå; og de sagde til Jefta: "Hvorfor drog du i Kamp mod Ammoniterne uden at opfordre os til at gå med? Nu brænder vi Huset af over Hovedet på dig!"</span> <span class="verse"><a name="2">2</a>Men Jeffa svarede dem: "Jeg og mit Folk var i Krig, og Ammoniterne trængte os hårdt; da sendte jeg Bud efter eder, men I hjalp mig ikke imod dem;</span> <span class="verse"><a name="3">3</a>og da jeg så, at ingen kom mig til Hjælp, vovede jeg Livet og drog mod Ammoniterne, og HERREN gav dem i min Hånd. Hvorfor drager I da nu i Kamp imod mig?"</span> <span class="verse"><a name="4">4</a>Derpå samlede Jefta alle Gileads Mænd og angreb Efraimiterne; og Gileads Mænd slog Efraimiterne.</span> <span class="verse"><a name="5">5</a>Og Gileaditerne afskar Efraimiterne fra Jordans Vadesteder. Hver Gang så en af de efraimitiske Flygtninge sagde: "Lad mig komme over!" spurgte Gileads Mænd: "Er du Efraimit?" Og når han svarede: "Nej!"</span> <span class="verse"><a name="6">6</a>sagde de til ham: "Sig Sjibbolet!" Og når han da sagde Sibbolet, fordi han ikke kunde udtale Ordet rigtigt, greb de ham og huggede ham ned ved Jordans Vadesteder. Ved den Lejlighed faldt 42000 Efraimiter.</span> <span class="verse"><a name="7">7</a>Jefta var Dommer i Israel i seks År. Så døde Gileaditen Jefta og blev jordet i sin By i Gilead.</span> <span class="verse"><a name="8">8</a>Efter ham var Ibzan fra Betlehem Dommer i Israel.</span> <span class="verse"><a name="9">9</a>Han havde tredive Sønner; tredive Døtre giftede han bort, og tredive Svigerdøtre hjemførte han til sine Sønner.</span> <span class="verse"><a name="10">10</a>Han var Dommer i Israel i syv År. Så døde Ibzan og blev jordet i Betlehem.</span> <span class="verse"><a name="11">11</a>Efter ham var Zebuloniten Elon Dommer i Israel. Han var Dommer i Israel i ti År.</span> <span class="verse"><a name="12">12</a>Så døde Zebuloniten Elon og blev jordet i Ajjalon i Zebulons Land.</span> <span class="verse"><a name="13">13</a>Efter ham var Abdon, Hillels Søn, fra Piraton Dommer i Israel.</span> <span class="verse"><a name="14">14</a>Han havde fyrretyve Sønner og tredive Sønnesønner, som red på halvfjerdsindstyve Æsler. Han var Dommer i Israel i otte År.</span> <span class="verse"><a name="15">15</a>Så døde Abdon, Hillels Søn, fra Piraton og blev jordet i Piraton i Efraims Land på Amalekiterbjerget.</span> </p></div</div></div></body></html>