<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/judg/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/judg">Judges</a> &gt <strong>Chapter 5</strong></div><p><span class="verse"><a name="1">1</a>Da sang Debora og Barnk, Abinoams Søn, denne Sang:</span> <span class="verse"><a name="2">2</a>Frem stod Høvdinger i Israel, Folket gav villigt Møde, lover HERREN!</span> <span class="verse"><a name="3">3</a>Hør, I Konger, lyt, I Fyrster: Synge vil jeg, synge for HERREN, lovsynge HERREN, Israels Gud!</span> <span class="verse"><a name="4">4</a>HERRE, da du brød op fra Seir, skred frem fra Edoms Mark, da rystede Jorden, Himmelen drypped, Skyerne drypped af Vand;</span> <span class="verse"><a name="5">5</a>Bjergene bæved for HERRENs Åsyn, for HERREN Israels Guds Åsyn!</span> <span class="verse"><a name="6">6</a>I Sjamgars, Anats Søns, Dage, i Jaels Dage lå Vejene øde, vejfarende sneg sig ad afsides Stier;</span> <span class="verse"><a name="7">7</a>der var ingen Fører i Israel mer, til jeg Debora stod frem, stod frem, en Moder i Israel.</span> <span class="verse"><a name="8">8</a>Ofre til Gud hørte op, med Bygbrødet fik det en Ende. Så man vel Skjold eller Spyd hos Israels fyrretyve Tusind?</span> <span class="verse"><a name="9">9</a>For Israels Førere slår mit Hjerte, for de villige af Folket! Lover HERREN!</span> <span class="verse"><a name="10">10</a>I, som rider på rødgrå Æsler, I, som sidder på Tæpper, I, som færdes på Vejene, syng!</span> <span class="verse"><a name="11">11</a>Hør, hvor de spiller mellem Vandtrugene! Der lovsynger de HERRENs Frelsesværk, hans Værk som Israels Fører. Da drog HERRENs Folk ned til Portene.</span> <span class="verse"><a name="12">12</a>Op, op, Debora, op, op, istem din Sang! Barak, stå op! Fang dig Fanger, du Abinoams Søn!</span> <span class="verse"><a name="13">13</a>Da drog Israel ned som Helte, som vældige Krigere drog HERRENs Folk frem.</span> <span class="verse"><a name="14">14</a>Fra Efraim steg de ned i Dalen, din broder Benjamin var blandt dine Skarer. Fra Makir drog Høvedsmænd ned, fra Zebulon de, der bar Herskerstav;</span> <span class="verse"><a name="15">15</a>Issakars Førere fulgte Debora, Naftali Baraks Spor, de fulgte ham ned i Dalen. Ved Rubens Bække var Betænkelighederne store.</span> <span class="verse"><a name="16">16</a>Hvorfor blev du mellem Foldene for at lytte til Hyrdernes Fløjter? Ved Rubens Bække var Betænkelighederne store!</span> <span class="verse"><a name="17">17</a>Gilead blev på hin Side Jordan, og Dan, hvi søgte han fremmed Hyre? Aser sad stille ved Havets Strand; han blev ved sine Vige.</span> <span class="verse"><a name="18">18</a>Zebulon var et Folk, der vovede Livet, Naftali med på Markens Høje.</span> <span class="verse"><a name="19">19</a>Kongerne kom, de kæmped; da kæmped Kana'ans Konger ved Ta'anak, ved Megiddos Vande de fanged ej Sølv som Bytte!</span> <span class="verse"><a name="20">20</a>Fra Himmelen kæmped Stjernerne, fra deres Baner stred de mod Sisera!</span> <span class="verse"><a name="21">21</a>Kisjon Bæk rev dem bort, Kisjons Bæk, den ældgamle Bæk. Træd frem, min Sjæl, med Styrke!</span> <span class="verse"><a name="22">22</a>Da stampede Hestenes Hove under Heltenes jagende Fart.</span> <span class="verse"><a name="23">23</a>"Forband", sagde HERRENs Engel "forband Meroz og dem, der bor deri! fordi de ikke kom HERREN til Hjælp kom HERREN til Hjælp som Helte!"</span> <span class="verse"><a name="24">24</a>Velsignet blandt Kvinder være Jael, Keniten Hebers Hustru, velsignet blandt Kvinder i Telte!</span> <span class="verse"><a name="25">25</a>Han bad om Vand, hun gav ham Mælk, frembar Surmælk i kostbar Skål.</span> <span class="verse"><a name="26">26</a>Med Hånden griber hun Pælen, med sin højre Arbejdshammeren, fælder Sisera, kløver hans Hoved, knuser, gennemborer hans Tinding.</span> <span class="verse"><a name="27">27</a>For hendes Fødder han segned og faldt; der, hvor han segned, der lå han fældet!</span> <span class="verse"><a name="28">28</a>Gennem Vinduet spejded Siseras Moder, gennem Gitteret stirred hun ud: "Hvi tøver hans Vogn med at komme? Hvi nøler hans Forspands Hovslag?"</span> <span class="verse"><a name="29">29</a>Da svarer den klogeste af hendes Fruer, og selv hun giver sig samme Svar: "Sikkert de deler det vundne Bytte, en Pige eller to til Mands,</span> <span class="verse"><a name="30">30</a>Bytte af spraglede Tøj er til Sisera, et broget Klæde eller to til hans Hals!"</span> <span class="verse"><a name="31">31</a>Således skal alle dine Fjender forgå, HERRE, men de, der elsker dig, skal være, som når Sol går op i sin Vælde! Derpå havde Landet Ro i fyrretyve År.</span> </p></div</div></div></body></html>