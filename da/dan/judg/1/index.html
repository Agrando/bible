<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/judg/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/judg">Judges</a> &gt <strong>Chapter 1</strong></div><p><span class="verse"><a name="1">1</a>Efter Josuas Død adspurgte Israelitterne HERREN og sagde: "Hvem af os skal først drage op til Kamp mod Kana'anæerne?"</span> <span class="verse"><a name="2">2</a>HERREN svarede: "Det skal Juda; se, jeg giver Landet i hans Hånd!"</span> <span class="verse"><a name="3">3</a>Juda sagde da til sin Broder Simeon: "Drag op med mig i min Lod og lad os sammen kæmpe med Kana'anæerne, så skal jeg også drage med dig ind i din Lod!" Så gik da Simeon med ham.</span> <span class="verse"><a name="4">4</a>Juda drog nu op, og HERREN gav Kana'anæerne og Perizziterne i deres Hånd, så de slog dem i Bezek, 10000 Mand.</span> <span class="verse"><a name="5">5</a>Og da de stødte på Adonibezek i Bezek, angreb de ham og slog Kana'anæerne og Perizziterne.</span> <span class="verse"><a name="6">6</a>Adonibezek flygtede, men de satte efter ham, og da de havde grebet ham, huggede de Tommelfingrene og Tommeltæerne af ham.</span> <span class="verse"><a name="7">7</a>Da sagde Adonibezek: "Halvfjerdsindstyve Konger med afhugne Tommelfingre og Tommeltæer havde jeg stadig til at sanke Smuler under mit Bord; hvad jeg har gjort, gengælder Gud mig!" Derpå førte man ham til Jerusalem, og der døde han.</span> <span class="verse"><a name="8">8</a>Og Judæerne angreb og indtog Jerusalem, huggede Indbyggerne ned og stak Ild på Byen.</span> <span class="verse"><a name="9">9</a>Senere drog Judæerne ned til Kamp mod Kana'anæerne i Bjergene, i Sydlandet og i Lavlandet.</span> <span class="verse"><a name="10">10</a>Og Juda drog mod Kana'anæerne i Hebron - Hebron hed fordum Kirjat Arba og slog Sjesjaj,Ahiman og Talmaj.</span> <span class="verse"><a name="11">11</a>Derfra drog han op mod Indbyggerne i Debir, der fordum hed Kirjaf-Sefer.</span> <span class="verse"><a name="12">12</a>Da sagde Kaleb: "Den, som slår Kirjat Sefer og indtager det, ham giver jeg min Datter Aksa til Hustru!"</span> <span class="verse"><a name="13">13</a>Og da Kenizziten Otniel,Kalebs yngre Broder, indtog det, gav han ham sin Datter Aksa til Hustru.</span> <span class="verse"><a name="14">14</a>Men da hun kom til ham, æggede han hende til at bede sin Fader om Agerland. Hun sprang da ned af Æselet, og Kaleb spurgte hende: "Hvad vil du?"</span> <span class="verse"><a name="15">15</a>Hun svarede: "Giv mig en Velsignelse! Siden du har bortgiftet mig i det tørre Sydland, må du give mig Vandkilder!" Da gav Kaleb hende de øvre og de nedre Vandkilder.</span> <span class="verse"><a name="16">16</a>Moses's Svigerfaders, Keniten Kobabs, Sønner, drog sammen med Judæerne op fra Palmestaden til Arads Ørken og bosatte sig hos Amalekiterne.</span> <span class="verse"><a name="17">17</a>Juda drog derpå ud med sin Broder Simeon, og de slog Kana'anæerne, som boede i Zefat, og lagde Band på Byen; derfor blev den kaldt Horma.</span> <span class="verse"><a name="18">18</a>Og Juda indtog Gaza med dets Område, Askalon med dets Område og Ekron med dets Område.</span> <span class="verse"><a name="19">19</a>Og HERREN var med Juda, så han tog Bjerglandet i Besiddelse; Lavlandets Indbyggere kunde han nemlig ikke drive bort, fordi de havde Jernvogne.</span> <span class="verse"><a name="20">20</a>Haleb gav de Hebron, som Moses havde sagt. Og han drev de tre Anaksønner bort derfra.</span> <span class="verse"><a name="21">21</a>Men Jebusiterne, som boede i Jerusalem, fik Judæerne ikke drevet bort, og Jebusiterne bor den Dag i Dag i Jerusalem sammen med Judæerne.</span> <span class="verse"><a name="22">22</a>Men også Josefs Hus drog op og gik mod Betel; og HERREN var med dem.</span> <span class="verse"><a name="23">23</a>Da Josefs Hus udspejdede Betel Byen hed fordum Luz</span> <span class="verse"><a name="24">24</a>fik Spejderne Øje på en Mand, der gik ud af Byen; og de sagde til ham: "Vis os, hvor vi kan komme ind i Byen, så vil vi skåne dig!"</span> <span class="verse"><a name="25">25</a>Da viste han dem, hvor de kunde komme ind i Byen. Derpå huggede de dens Indbyggere ned, men Manden og hele hans. Slægt lod de drage bort,</span> <span class="verse"><a name="26">26</a>og Manden begav sig til Hetiternes Land og byggede en By, som han kaldte Luz; og det hedder den endnu den Dag i Dag.</span> <span class="verse"><a name="27">27</a>Men Indbyggerne i Bet-Sjean og dets Småbyer og i Ta'anak og dets Småbyer, Indbyggerne i Dor og dets Småbyer, i Jibleam og dets Småbyer og i Megiddo og dets Småbyer fik Manasse ikke drevet bort; det lykkedes Kana'anæerne at blive boende i disse Egne.</span> <span class="verse"><a name="28">28</a>Da Israelitterne blev de stærkeste, gjorde de Kana'anæerne til Hoveriarbejdere, men drev dem ikke bort.</span> <span class="verse"><a name="29">29</a>Efraim fik ikke Kana'anæerne, som boede i Gezer, drevet bort; men Kana'anæerne blev boende midt iblandt dem i Gezer.</span> <span class="verse"><a name="30">30</a>Zebulon fik ikke Indbyggerne i Kitron og Nahalol drevet bort; men Kana'anæerne blev boende midt iblandt dem og blev Hoveriarbejdere.</span> <span class="verse"><a name="31">31</a>Aser fik ikke Indbyggerne i Akko drevet bort, ej heller Indbyggerne i Zidon, Mahalab, Akzib, Afik og Rehob.</span> <span class="verse"><a name="32">32</a>Men Aseriterne bosatte sig midt iblandt Kana'anæerne, der boede i Landet, thi de magtede ikke at drive dem bort.</span> <span class="verse"><a name="33">33</a>Naftali fik ikke Indbyggerne i Bet Sjemesj og Bet-Anat drevet bort, men bosatte sig midt iblandt Kana'anæerne, der boede i Landet: Men Indbyggerne i Bet Sjemesj og Bet Anat blev deres Hoveriarbejdere.</span> <span class="verse"><a name="34">34</a>Amoriterne trængte Daniterne op i Bjergene og lod dem ikke komme ned i Lavlandet;</span> <span class="verse"><a name="35">35</a>og det lykkedes Amoriterne at blive boende i Har-Heres, Ajjalon og Sja'albim. Men senere, da Josefs Hus fik Overtaget, blev de Hoveriarbejdere.</span> <span class="verse"><a name="36">36</a>Edomiternes Landemærke strakte sig fra Akrabbimpasset til Sela og højere op.</span> </p></div</div></div></body></html>