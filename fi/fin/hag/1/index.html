<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/hag/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/hag">Haggai</a> &gt <strong>Chapter 1</strong></div><p><span class="verse"><a name="1">1</a>Kuningas Daarejaveksen toisena vuotena, kuudennessa kuussa, kuukauden  ensimmäisenä päivänä, tuli tämä Herran sana profeetta Haggain kautta  Juudan käskynhaltijalle Serubbaabelille, Sealtielin pojalle, ja  ylimmäiselle papille Joosualle, Joosadakin pojalle:</span> <span class="verse"><a name="2">2</a>"Näin sanoo Herra Sebaot: Tämä kansa sanoo: Aika ei ole tullut  rakentaa Herran huonetta".</span> <span class="verse"><a name="3">3</a>Mutta profeetta Haggain kautta tuli tämä Herran sana:</span> <span class="verse"><a name="4">4</a>"Onko sitten aika teidän asua panelilla kaunistetuissa huoneissanne,  kun tämä huone on rauniona?</span> <span class="verse"><a name="5">5</a>Ja nyt sanoo Herra Sebaot näin: Ottakaa vaari teistänne.</span> <span class="verse"><a name="6">6</a>Te kylvätte paljon, mutta saatte vähän. Te syötte, mutta ette tule  ravituiksi. Te juotte, mutta jano ei sammu. Te vaatetatte itsenne, mutta  ei tule lämmin. Ja palkkatyöläinen panee työpalkan reikäiseen kukkaroon.</span> <span class="verse"><a name="7">7</a>Näin sanoo Herra Sebaot: Ottakaa vaari teistänne.</span> <span class="verse"><a name="8">8</a>Nouskaa vuorille, tuokaa puita ja rakentakaa temppeli, niin minä  siihen mielistyn ja näytän kunniani, sanoo Herra.</span> <span class="verse"><a name="9">9</a>Te odotatte paljoa, mutta se menee vähiin. Te tuotte kotiin, mutta  minä puhallan sen pois. Minkätähden? sanoo Herra Sebaot.  Minun huoneeni  tähden, kun se on rauniona ja te juoksette kukin oman huoneenne hyväksi.</span> <span class="verse"><a name="10">10</a>Sentähden teiltä taivas pidättää kasteen ja maa pidättää satonsa.</span> <span class="verse"><a name="11">11</a>Ja minä olen kutsunut kuivuuden maahan ja vuorille, viljalle,  viinille ja öljylle, ja mitä vain maa tuottaa, ja ihmisille ja eläimille  ja kaikelle kätten vaivannäölle."</span> <span class="verse"><a name="12">12</a>Niin Serubbaabel, Sealtielin poika, ja ylimmäinen pappi Joosua,  Joosadakin poika, ja kansan koko jäännös kuuli Herran, Jumalansa ääntä  ja profeetta Haggain sanoja, jota varten Herra, heidän Jumalansa, oli  hänet lähettänytkin, ja kansa pelkäsi Herraa.</span> <span class="verse"><a name="13">13</a>Haggai, Herran sanansaattaja, sanoi, saattaen Herran sanan, kansalle  näin: "Minä olen teidän kanssanne, sanoo Herra".</span> <span class="verse"><a name="14">14</a>Ja Herra herätti Juudan käskynhaltijan Serubbaabelin, Sealtielin  pojan, hengen ja ylimmäisen papin Joosuan, Joosadakin pojan, hengen ja  kansan koko jäännöksen hengen, ja he tulivat ja ryhtyivät rakentamaan  Herran Sebaotin, heidän Jumalansa, temppeliä</span> <span class="verse"><a name="15">15</a>kahdentenakymmenentenä neljäntenä päivänä kuudennessa kuussa,  kuningas Daarejaveksen toisena vuotena.</span> </p></div</div></div></body></html>