<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ruth/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ruth">Ruth</a> &gt <strong>Chapter 1</strong></div><p><span class="verse"><a name="1">1</a>Siihen aikaan kun tuomarit hallitsivat, tuli nälänhätä maahan.  Silloin muuan Juudan Beetlehemin mies lähti sieltä ja asettui vaimonsa  ja kahden poikansa kanssa muukalaisena asumaan Mooabin maahan.</span> <span class="verse"><a name="2">2</a>Miehen nimi oli Elimelek, hänen vaimonsa nimi oli Noomi ja hänen  kahden poikansa nimet Mahlon ja Kiljon; he olivat efratilaisia Juudan  Beetlehemistä. Niin he tulivat Mooabin maahan ja oleskelivat siellä.</span> <span class="verse"><a name="3">3</a>Ja Elimelek, Noomin mies, kuoli, ja Noomi jäi jälkeen kahden poikansa  kanssa.</span> <span class="verse"><a name="4">4</a>Nämä ottivat itselleen mooabilaiset vaimot; toisen nimi oli Orpa ja  toisen nimi Ruut. Ja he asuivat siellä noin kymmenen vuotta.</span> <span class="verse"><a name="5">5</a>Ja myös nuo molemmat, Mahlon ja Kiljon, kuolivat, niin että vaimo jäi  yksin jälkeen kahdesta pojastaan ja miehestään.</span> <span class="verse"><a name="6">6</a>Silloin hän nousi miniöineen palataksensa takaisin Mooabin maasta,  sillä hän oli kuullut Mooabin maassa, että Herra oli pitänyt kansastansa  huolen ja antanut sille leipää.</span> <span class="verse"><a name="7">7</a>Niin hän lähti yhdessä molempien miniäinsä kanssa siitä paikasta,  jossa oli oleskellut. Ja heidän tietä käydessään matkalla Juudan maahan</span> <span class="verse"><a name="8">8</a>sanoi Noomi molemmille miniöillensä: "Menkää, palatkaa kumpikin  äitinne kotiin. Herra tehköön teille laupeuden, niinkuin te olette  vainajille ja minulle tehneet.</span> <span class="verse"><a name="9">9</a>Herra suokoon, että saisitte turvan kumpikin miehenne kodissa." Ja  hän suuteli heitä. Mutta he korottivat äänensä ja itkivät</span> <span class="verse"><a name="10">10</a>ja sanoivat hänelle: "Me seuraamme sinua sinun kansasi luo".</span> <span class="verse"><a name="11">11</a>Mutta Noomi vastasi: "Kääntykää takaisin, tyttäreni; miksi te  lähtisitte minun kanssani? Voinko minä enää saada poikia miehiksi  teille?</span> <span class="verse"><a name="12">12</a>Kääntykää takaisin, tyttäreni, menkää, sillä minä olen liian vanha  joutuakseni miehelään. Vaikka ajattelisinkin: 'Minulla on vielä toivoa',  ja vaikka vielä tänä yönä joutuisin miehelään ja synnyttäisin poikia,</span> <span class="verse"><a name="13">13</a>ette kai te kuitenkaan odottaisi, kunnes he kasvaisivat suuriksi,  ette kai te kuitenkaan sulkeutuisi huoneeseen ja olisi miehelään  menemättä. Ei, tyttäreni; minä olen hyvin murheissani teidän tähtenne,  sillä Herran käsi on sattunut minuun."</span> <span class="verse"><a name="14">14</a>Niin he korottivat vielä äänensä ja itkivät. Silloin Orpa suuteli  anoppiaan jäähyväisiksi, mutta Ruut riippui kiinni hänessä.</span> <span class="verse"><a name="15">15</a>Ja Noomi sanoi: "Katso, kälysi on kääntynyt takaisin oman kansansa  ja jumalansa luo, käänny sinäkin kälysi kanssa".</span> <span class="verse"><a name="16">16</a>Mutta Ruut vastasi: "Älä vaadi minua jättämään sinua ja kääntymään  takaisin, pois sinun tyköäsi. Sillä mihin sinä menet, sinne minäkin  menen, ja mihin sinä jäät, sinne minäkin jään; sinun kansasi on minun  kansani, sinun Jumalasi on minun Jumalani.</span> <span class="verse"><a name="17">17</a>Missä sinä kuolet, siellä minäkin tahdon kuolla ja sinne tulla  haudatuksi. Herra rangaiskoon minua nyt ja vasta, jos muu kuin kuolema  erottaa meidät."</span> <span class="verse"><a name="18">18</a>Kun Noomi näki, että hän oli lujasti päättänyt seurata häntä, ei hän  enää puhunut siitä hänen kanssansa.</span> <span class="verse"><a name="19">19</a>Niin he kulkivat molemmat yhdessä, kunnes tulivat Beetlehemiin. Ja  kun he tulivat Beetlehemiin, joutui koko kaupunki liikkeelle heidän  tähtensä, ja vaimot sanoivat: "Onko tämä Noomi?"</span> <span class="verse"><a name="20">20</a>Mutta hän vastasi heille: "Älkää kutsuko minua Noomiksi, kutsukaa  minua Maaraksi, sillä Kaikkivaltias on antanut minulle paljon katkerata  murhetta.</span> <span class="verse"><a name="21">21</a>Rikkaana minä lähdin, mutta tyhjänä Herra antaa minun palata. Miksi  siis kutsutte minua Noomiksi, kun Herra on minua vastaan todistanut ja  Kaikkivaltias on tuottanut minulle onnettomuutta?"</span> <span class="verse"><a name="22">22</a>Niin Noomi palasi miniänsä, mooabilaisen Ruutin, kanssa, joka tuli  Mooabin maasta; ja he saapuivat Beetlehemiin ohranleikkuun alussa.</span> </p></div</div></div></body></html>