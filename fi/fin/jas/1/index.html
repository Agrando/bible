<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jas/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jas">James</a> &gt <strong>Chapter 1</strong></div><p><span class="verse"><a name="1">1</a>Jaakob, Jumalan ja Herran Jeesuksen Kristuksen palvelija, lähettää tervehdyksen kahdelletoista hajalla asuvalle sukukunnalle.</span> <span class="verse"><a name="2">2</a>Veljeni, pitäkää pelkkänä ilona, kun joudutte moninaisiin kiusauksiin,</span> <span class="verse"><a name="3">3</a>tietäen, että teidän uskonne kestäväisyys koetuksissa saa aikaan kärsivällisyyttä.</span> <span class="verse"><a name="4">4</a>Ja kärsivällisyys tuottakoon täydellisen teon, että te olisitte täydelliset ja eheät ettekä missään puuttuvaiset.</span> <span class="verse"><a name="5">5</a>Mutta jos joltakin teistä puuttuu viisautta, anokoon sitä Jumalalta, joka antaa kaikille alttiisti ja soimaamatta, niin se hänelle annetaan.</span> <span class="verse"><a name="6">6</a>Mutta anokoon uskossa, ollenkaan epäilemättä; sillä joka epäilee, on meren aallon kaltainen, jota tuuli ajaa ja heittelee.</span> <span class="verse"><a name="7">7</a>Älköön sellainen ihminen luulko Herralta mitään saavansa,</span> <span class="verse"><a name="8">8</a>kaksimielinen mies, epävakainen kaikilla teillään.</span> <span class="verse"><a name="9">9</a>Alhainen veli kerskatkoon ylhäisyydestään,</span> <span class="verse"><a name="10">10</a>mutta rikas alhaisuudestaan, sillä hän on katoava niinkuin ruohon kukka.</span> <span class="verse"><a name="11">11</a>Aurinko nousee helteineen ja kuivaa ruohon, ja sen kukka varisee, ja sen muodon sulous häviää; niin on rikaskin lakastuva retkillänsä.</span> <span class="verse"><a name="12">12</a>Autuas se mies, joka kiusauksen kestää, sillä kun hänet on koeteltu, on hän saava elämän kruunun, jonka Herra on luvannut niille, jotka häntä rakastavat!</span> <span class="verse"><a name="13">13</a>Älköön kukaan, kiusauksessa ollessaan, sanoko: "Jumala minua kiusaa"; sillä Jumala ei ole pahan kiusattavissa, eikä hän ketään kiusaa.</span> <span class="verse"><a name="14">14</a>Vaan jokaista kiusaa hänen oma himonsa, joka häntä vetää ja houkuttelee;</span> <span class="verse"><a name="15">15</a>kun sitten himo on tullut raskaaksi, synnyttää se synnin, mutta kun synti on täytetty, synnyttää se kuoleman.</span> <span class="verse"><a name="16">16</a>Älkää eksykö, rakkaat veljeni.</span> <span class="verse"><a name="17">17</a>Jokainen hyvä anti ja jokainen täydellinen lahja tulee ylhäältä, valkeuksien Isältä, jonka tykönä ei ole muutosta, ei vaihteen varjoa.</span> <span class="verse"><a name="18">18</a>Tahtonsa mukaan hän synnytti meidät totuuden sanalla, ollaksemme hänen luotujensa esikoiset.</span> <span class="verse"><a name="19">19</a>Te tiedätte sen, rakkaat veljeni. Mutta olkoon jokainen ihminen nopea kuulemaan, hidas puhumaan, hidas vihaan;</span> <span class="verse"><a name="20">20</a>sillä miehen viha ei tee sitä, mikä on oikein Jumalan edessä.</span> <span class="verse"><a name="21">21</a>Sentähden pankaa pois kaikki saastaisuus ja kaikkinainen pahuus ja ottakaa hiljaisuudella vastaan sana, joka on teihin istutettu ja joka voi teidän sielunne pelastaa.</span> <span class="verse"><a name="22">22</a>Mutta olkaa sanan tekijöitä, eikä vain sen kuulijoita, pettäen itsenne.</span> <span class="verse"><a name="23">23</a>Sillä jos joku on sanan kuulija eikä sen tekijä, niin hän on miehen kaltainen, joka katselee kuvastimessa luonnollisia kasvojaan;</span> <span class="verse"><a name="24">24</a>hän katselee itseään, lähtee pois ja unhottaa heti, millainen hän oli.</span> <span class="verse"><a name="25">25</a>Mutta joka katsoo täydelliseen lakiin, vapauden lakiin, ja pysyy siinä, eikä ole muistamaton kuulija, vaan todellinen tekijä, hän on oleva autuas tekemisessään.</span> <span class="verse"><a name="26">26</a>Jos joku luulee olevansa jumalanpalvelija, mutta ei hillitse kieltään, vaan pettää sydämensä, niin hänen jumalanpalveluksensa on turha.</span> <span class="verse"><a name="27">27</a>Puhdas ja tahraton jumalanpalvelus Jumalan ja Isän silmissä on käydä katsomassa orpoja ja leskiä heidän ahdistuksessaan ja varjella itsensä niin, ettei maailma saastuta.</span> </p></div</div></div></body></html>