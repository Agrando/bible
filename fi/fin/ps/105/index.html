<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 105</strong></div><p><span class="verse"><a name="1">1</a>Kiittäkää Herraa, julistakaa hänen nimeänsä, tehkää hänen suuret  tekonsa tiettäviksi kansojen keskuudessa.</span> <span class="verse"><a name="2">2</a>Laulakaa hänelle, veisatkaa hänelle, puhukaa kaikista hänen  ihmeistänsä.</span> <span class="verse"><a name="3">3</a>Hänen pyhä nimensä olkoon teidän kerskauksenne; iloitkoon niiden  sydän, jotka etsivät Herraa.</span> <span class="verse"><a name="4">4</a>Kysykää Herraa ja hänen voimaansa, etsikää alati hänen kasvojansa.</span> <span class="verse"><a name="5">5</a>Muistakaa hänen ihmetöitänsä, jotka hän on tehnyt, hänen ihmeitänsä  ja hänen suunsa tuomioita,</span> <span class="verse"><a name="6">6</a>te Aabrahamin, hänen palvelijansa, siemen, Jaakobin lapset, te hänen  valittunsa.</span> <span class="verse"><a name="7">7</a>Hän, Herra, on meidän Jumalamme; hänen tuomionsa käyvät yli kaiken  maan.</span> <span class="verse"><a name="8">8</a>Hän muistaa liittonsa iankaikkisesti, säätämänsä sanan hamaan  tuhansiin polviin,</span> <span class="verse"><a name="9">9</a>liittonsa, jonka hän teki Aabrahamin kanssa, ja Iisakille vannomansa  valan.</span> <span class="verse"><a name="10">10</a>Hän vahvisti sen käskyksi Jaakobille, Israelille iankaikkiseksi  liitoksi.</span> <span class="verse"><a name="11">11</a>Hän sanoi: "Sinulle minä annan Kanaanin maan, se olkoon teidän  perintöosanne".</span> <span class="verse"><a name="12">12</a>Heitä oli vähäinen joukko, vain harvoja, ja he olivat muukalaisia  siellä.</span> <span class="verse"><a name="13">13</a>Ja he vaelsivat kansasta kansaan ja yhdestä valtakunnasta toiseen  kansaan.</span> <span class="verse"><a name="14">14</a>Hän ei sallinut kenenkään heitä vahingoittaa, ja hän rankaisi  kuninkaita heidän tähtensä:</span> <span class="verse"><a name="15">15</a>"Älkää koskeko minun voideltuihini, älkää tehkö pahaa minun  profeetoilleni".</span> <span class="verse"><a name="16">16</a>Ja kun hän kutsui nälänhädän maahan ja kokonaan mursi leivän tuen,</span> <span class="verse"><a name="17">17</a>oli hän lähettänyt heidän edellänsä miehen: Joosef oli myyty  orjaksi.</span> <span class="verse"><a name="18">18</a>Hänen jalkojansa vaivattiin kahleilla, hän joutui rautoihin,</span> <span class="verse"><a name="19">19</a>siksi kunnes hänen sanansa kävi toteen ja Herran puhe osoitti hänet  puhtaaksi.</span> <span class="verse"><a name="20">20</a>Niin kuningas lähetti ja päästätti hänet, kansojen hallitsija laski  hänet irti.</span> <span class="verse"><a name="21">21</a>Hän pani hänet talonsa herraksi ja kaiken omaisuutensa haltijaksi,</span> <span class="verse"><a name="22">22</a>sitomaan mielensä mukaan hänen ruhtinaitansa ja opettamaan viisautta  vanhimmille.</span> <span class="verse"><a name="23">23</a>Niin joutui Israel Egyptiin, Jaakob muukalaiseksi Haamin maahan.</span> <span class="verse"><a name="24">24</a>Ja Herra teki kansansa hyvin hedelmälliseksi ja väkevämmäksi heidän  vihamiehiänsä.</span> <span class="verse"><a name="25">25</a>Hän käänsi näitten sydämen vihaamaan hänen kansaansa, kavalasti  kohtelemaan hänen palvelijoitaan.</span> <span class="verse"><a name="26">26</a>Hän lähetti Mooseksen, palvelijansa, ja Aaronin, jonka hän oli  valinnut.</span> <span class="verse"><a name="27">27</a>Nämä tekivät hänen tunnustekonsa heidän keskellään, tekivät ihmeitä  Haamin maassa.</span> <span class="verse"><a name="28">28</a>Hän lähetti pimeyden ja pimensi kaiken, eivätkä he vastustaneet  hänen sanojansa.</span> <span class="verse"><a name="29">29</a>Hän muutti heidän vetensä vereksi ja kuoletti heiltä kalat.</span> <span class="verse"><a name="30">30</a>Heidän maansa vilisi sammakoita aina kuningasten kammioita myöten.</span> <span class="verse"><a name="31">31</a>Hän käski, ja paarmoja tuli ja sääskiä koko heidän alueellensa.</span> <span class="verse"><a name="32">32</a>Hän antoi heille rakeita sateen sijaan, tulen leimauksia heidän  maahansa.</span> <span class="verse"><a name="33">33</a>Ja hän hävitti heidän viini- ja viikunapuunsa ja murskasi puut  heidän alueeltansa.</span> <span class="verse"><a name="34">34</a>Hän käski, ja heinäsirkkoja tuli ja tuhosirkkoja lukematon joukko;</span> <span class="verse"><a name="35">35</a>ne söivät kaiken ruohon heidän maastansa, söivät hedelmän heidän  vainioiltansa.</span> <span class="verse"><a name="36">36</a>Ja hän surmasi kaikki heidän maansa esikoiset, kaikki heidän  miehuutensa ensimmäiset.</span> <span class="verse"><a name="37">37</a>Sitten hän vei Israelin sieltä varustettuna hopealla ja kullalla,  eikä ollut hänen sukukunnissaan kompastuvaista.</span> <span class="verse"><a name="38">38</a>Egypti iloitsi heidän lähdöstänsä, koska sen oli vallannut pelko  heidän tähtensä.</span> <span class="verse"><a name="39">39</a>Hän levitti suojaksi pilven ja tulen valaisemaan yötä.</span> <span class="verse"><a name="40">40</a>He pyysivät, ja hän pani tulemaan viiriäiset, ja hän ravitsi heitä  taivaan leivällä.</span> <span class="verse"><a name="41">41</a>Hän avasi kallion, ja vettä vuoti; se juoksi virtana kautta erämaan.</span> <span class="verse"><a name="42">42</a>Sillä hän muisti pyhän sanansa, muisti Aabrahamia, palvelijaansa.</span> <span class="verse"><a name="43">43</a>Niin hän vei kansansa pois sen iloitessa, valittunsa heidän  riemuitessaan.</span> <span class="verse"><a name="44">44</a>Ja hän antoi heille pakanain maat, ja he ottivat omaksensa kansojen  vaivannäöt,</span> <span class="verse"><a name="45">45</a>että he noudattaisivat hänen käskyjänsä ja ottaisivat hänen  laeistansa vaarin. Halleluja!</span> </p></div</div></div></body></html>