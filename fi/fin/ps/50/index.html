<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 50</strong></div><p><span class="verse"><a name="1">1</a>Aasafin virsi. Jumala, Herra Jumala, puhuu ja kutsuu maan auringon  noususta hamaan sen laskuun.</span> <span class="verse"><a name="2">2</a>Siionista, jonka kauneus on täydellinen, Jumala ilmestyy  kirkkaudessa.</span> <span class="verse"><a name="3">3</a>Meidän Jumalamme tulee eikä vaikene, hänen edellänsä käy kuluttava  tuli ja hänen ympärillänsä väkevä myrsky.</span> <span class="verse"><a name="4">4</a>Hän kutsuu taivaat ylhäältä ja maan, tuomitakseen kansansa:</span> <span class="verse"><a name="5">5</a>"Kootkaa minun eteeni minun hurskaani, jotka uhreja uhraten ovat  tehneet minun kanssani liiton".</span> <span class="verse"><a name="6">6</a>Ja taivaat julistavat hänen vanhurskauttansa, sillä Jumala on  tuomari. Sela.</span> <span class="verse"><a name="7">7</a>"Kuule, minun kansani, minä puhun; kuule, Israel, minä todistan sinua  vastaan. Minä olen Jumala, sinun Jumalasi.</span> <span class="verse"><a name="8">8</a>En minä sinun teurasuhreistasi sinua nuhtele, ja sinun polttouhrisi  ovat aina minun edessäni.</span> <span class="verse"><a name="9">9</a>En minä ota härkiä sinun talostasi enkä kauriita sinun tarhoistasi.</span> <span class="verse"><a name="10">10</a>Sillä minun ovat kaikki metsän eläimet ja tuhansien vuorten karjat.</span> <span class="verse"><a name="11">11</a>Minä tunnen kaikki vuorten linnut, ja kaikki, mikä kedolla liikkuu,  on minun edessäni.</span> <span class="verse"><a name="12">12</a>Jos minä isoaisin, en minä sitä sinulle sanoisi; sillä minun on  maanpiiri ja kaikki, mitä siinä on.</span> <span class="verse"><a name="13">13</a>Minäkö söisin härkien lihaa tai joisin kauristen verta?</span> <span class="verse"><a name="14">14</a>Uhraa Jumalalle kiitos ja täytä lupauksesi Korkeimmalle.</span> <span class="verse"><a name="15">15</a>Ja avuksesi huuda minua hädän päivänä, niin minä tahdon auttaa  sinua, ja sinun pitää kunnioittaman minua."</span> <span class="verse"><a name="16">16</a>Mutta jumalattomalle Jumala sanoo: "Mikä sinä olet puhumaan minun  käskyistäni ja ottamaan minun liittoni suuhusi?</span> <span class="verse"><a name="17">17</a>Sinä, joka vihaat kuritusta ja heität minun sanani selkäsi taakse!</span> <span class="verse"><a name="18">18</a>Jos sinä näet varkaan, niin sinä mielistyt häneen, ja sinä pidät  yhtä avionrikkojain kanssa.</span> <span class="verse"><a name="19">19</a>Sinä päästät suusi puhumaan pahaa, ja sinun kielesi punoo petosta.</span> <span class="verse"><a name="20">20</a>Sinä istut ja puhut veljeäsi vastaan, sinä panettelet äitisi poikaa.</span> <span class="verse"><a name="21">21</a>Näitä sinä teet, ja minäkö olisin vaiti? Luuletko, että minä olen  sinun kaltaisesi? Minä nuhtelen sinua ja asetan nämä sinun silmäisi  eteen.</span> <span class="verse"><a name="22">22</a>Ymmärtäkää tämä te, jotka Jumalan unhotatte, etten minä raatelisi,  eikä olisi pelastajaa.</span> <span class="verse"><a name="23">23</a>Joka kiitosta uhraa, se kunnioittaa minua; joka ottaa tiestänsä  vaarin, sen minä annan nähdä Jumalan autuuden."</span> </p></div</div></div></body></html>