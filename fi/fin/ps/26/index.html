<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 26</strong></div><p><span class="verse"><a name="1">1</a>Daavidin virsi. Auta minut oikeuteeni, Herra, sillä minä olen  vaeltanut nuhteettomasti ja turvaan horjumatta Herraan.</span> <span class="verse"><a name="2">2</a>Tutki minua, Herra, ja pane minut koetukselle, koettele minun  munaskuuni ja sydämeni.</span> <span class="verse"><a name="3">3</a>Sillä sinun armosi on minun silmäini edessä, ja minä olen vaeltanut  sinun totuudessasi.</span> <span class="verse"><a name="4">4</a>En minä istu valheen miesten seurassa enkä kulje salakavalain kanssa.</span> <span class="verse"><a name="5">5</a>Minä vihaan pahojen seuraa enkä istu jumalattomien parissa.</span> <span class="verse"><a name="6">6</a>Minä pesen käteni viattomuudessa, ja astun kulkueessa sinun alttarisi  ympäri, Herra,</span> <span class="verse"><a name="7">7</a>antaakseni kuulua kiitokseni äänen ja julistaakseni kaikkia sinun  ihmeitäsi.</span> <span class="verse"><a name="8">8</a>Herra, minä rakastan sinun huonettasi, sinun asuinsijaasi, sitä  paikkaa, jossa sinun kirkkautesi asuu.</span> <span class="verse"><a name="9">9</a>Älä tempaa pois minun sieluani syntisten kanssa äläkä minun henkeäni  verenvuodattajain kanssa,</span> <span class="verse"><a name="10">10</a>joiden käsiä ilkityö tahraa, joiden oikea käsi on lahjuksia täynnä.</span> <span class="verse"><a name="11">11</a>Mutta minä vaellan nuhteettomasti; vapahda minut ja ole minulle  armollinen.</span> <span class="verse"><a name="12">12</a>Minun jalkani seisoo tasaisella maalla; seurakunnan kokouksissa minä  kiitän Herraa.</span> </p></div</div></div></body></html>