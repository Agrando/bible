<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 73</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/73"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 73</strong></div><p><span class="verse"><a name="1">1</a>Aasafin virsi. Totisesti, Jumala on hyvä Israelille, niille, joilla  on puhdas sydän.</span> <span class="verse"><a name="2">2</a>Mutta minun jalkani olivat vähällä kompastua, askeleeni olivat aivan  liukahtaa.</span> <span class="verse"><a name="3">3</a>Sillä minussa nousi kateus ylvästelijöitä kohtaan, kun minä näin  jumalattomien menestyvän.</span> <span class="verse"><a name="4">4</a>Sillä he ovat vaivoista vapaat kuolemaansa asti, he ovat voimakkaat  ja lihavat.</span> <span class="verse"><a name="5">5</a>Eivät he koe muitten kuolevaisten tuskia, eikä heitä vaivata niinkuin  muita ihmisiä.</span> <span class="verse"><a name="6">6</a>Sentähden on ylpeys heillä kaulakoristeena, väkivalta on puku, joka  heidät verhoaa.</span> <span class="verse"><a name="7">7</a>Heidän silmänsä pullistuvat ulos heidän lihavuudestaan, heidän  sydämensä kuvittelut kulkevat valtoimina.</span> <span class="verse"><a name="8">8</a>He pilkkaavat ja puhuvat väkivallan puheita pahuudessansa, he puhuvat  kuin korkeuksista.</span> <span class="verse"><a name="9">9</a>Heidän suunsa tavoittelee taivasta, ja heidän kielensä kulkee pitkin  maata.</span> <span class="verse"><a name="10">10</a>Sentähden heidän kansansa liittyy heihin ja särpii vettä kyllälti.</span> <span class="verse"><a name="11">11</a>Ja he sanovat: "Kuinka Jumala sen tietäisi, onko tietoa  Korkeimmalla?"</span> <span class="verse"><a name="12">12</a>Katso, nämä ovat jumalattomat; kuitenkin he elävät ainaisessa  rauhassa ja rikastuvat yhäti.</span> <span class="verse"><a name="13">13</a>Turhaan minä olen pitänyt sydämeni puhtaana ja pessyt käteni  viattomuudessa:</span> <span class="verse"><a name="14">14</a>minua vaivataan joka aika, ja minä saan joka aamu kuritusta.</span> <span class="verse"><a name="15">15</a>Jos olisin sanonut: "Noin minäkin puhun", katso, niin minä olisin  ollut petollinen koko sinun lastesi sukua kohtaan.</span> <span class="verse"><a name="16">16</a>Minä mietin päästäkseni tästä selvyyteen; mutta se oli minulle ylen  vaikeata,</span> <span class="verse"><a name="17">17</a>kunnes minä pääsin sisälle Jumalan pyhiin salaisuuksiin ja käsitin,  mikä heidän loppunsa on oleva.</span> <span class="verse"><a name="18">18</a>Totisesti, sinä panet heidät liukkaalle, perikatoon sinä heidät  syökset.</span> <span class="verse"><a name="19">19</a>Kuinka he joutuvatkaan äkisti turmioon! He hukkuvat, heidän loppunsa  on kauhistava.</span> <span class="verse"><a name="20">20</a>Niinkuin unen käy herätessä, niin sinä, Herra, kun heräjät, heidän  valhekuvansa hylkäät.</span> <span class="verse"><a name="21">21</a>Kun minun sydämeni katkeroitui ja minun munaskuihini pisti,</span> <span class="verse"><a name="22">22</a>silloin minä olin järjetön enkä mitään älynnyt, olin sinun edessäsi  kuin nauta.</span> <span class="verse"><a name="23">23</a>Kuitenkin minä pysyn alati sinun tykönäsi, sinä pidät minua kiinni  oikeasta kädestäni.</span> <span class="verse"><a name="24">24</a>Sinä talutat minua neuvosi mukaan ja korjaat minut viimein kunniaan.</span> <span class="verse"><a name="25">25</a>Ketä muuta minulla olisi taivaassa! Ja kun sinä olet minun kanssani,  en minä mistään maan päällä huoli.</span> <span class="verse"><a name="26">26</a>Vaikka minun ruumiini ja sieluni nääntyisi, Jumala on minun sydämeni  kallio ja minun osani iankaikkisesti.</span> <span class="verse"><a name="27">27</a>Sillä katso, jotka sinusta eriävät, ne hukkuvat, sinä tuhoat kaikki,  jotka haureudessa sinusta luopuvat.</span> <span class="verse"><a name="28">28</a>Mutta minun onneni on olla Jumalaa lähellä, minä panen turvani  Herraan, Herraan, kertoakseni kaikkia sinun tekojasi.</span> </p></div</div></div></body></html>