<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 7</strong></div><p><span class="verse"><a name="1">1</a>Daavidin virsi, jonka hän veisasi Herralle benjaminilaisen Kuusin  sanojen johdosta.</span> <span class="verse"><a name="2">2</a>Herra, minun Jumalani, sinuun minä turvaan; pelasta minut kaikista  vainoojistani ja vapahda minut,</span> <span class="verse"><a name="3">3</a>etteivät he raatelisi minua niinkuin leijona ja tempaisi pois - eikä  pelastajaa olisi.</span> <span class="verse"><a name="4">4</a>Herra, minun Jumalani, jos minä näin olen tehnyt, jos vääryys minun  käsiäni tahraa,</span> <span class="verse"><a name="5">5</a>jos olen tehnyt pahaa niille, jotka elivät rauhassa minun kanssani,  tai jos olen ryöstänyt niiltä, jotka syyttä minua ahdistivat,</span> <span class="verse"><a name="6">6</a>niin vainotkoon vihollinen minun henkeäni, saakoon minut kiinni ja  polkekoon maahan minun elämäni ja painakoon minun kunniani tomuun. Sela.</span> <span class="verse"><a name="7">7</a>Nouse, Herra, vihassasi. Kohoa minun vastustajaini raivoa vastaan ja  heräjä avukseni sinä, joka sääsit tuomion.</span> <span class="verse"><a name="8">8</a>Ympäröikööt sinua kansojen joukot, ja palaja heidän ylitsensä  korkeuteen.</span> <span class="verse"><a name="9">9</a>Herra tuomitsee kansat; auta minut oikeuteeni, Herra, minun  vanhurskauteni ja viattomuuteni mukaan.</span> <span class="verse"><a name="10">10</a>Loppukoon jumalattomain pahuus, ja vahvista vanhurskaita.  Sillä  sinä, joka tutkit sydämet ja munaskuut, olet vanhurskas Jumala.</span> <span class="verse"><a name="11">11</a>Minun kilpenäni on Jumala; hän on oikeamielisten pelastaja.</span> <span class="verse"><a name="12">12</a>Jumala on vanhurskas tuomari ja Jumala, joka vihastuu joka päivä.</span> <span class="verse"><a name="13">13</a>Jos kääntymystä ei tule, niin hän teroittaa miekkansa, jännittää  jousensa ja tähtää sillä;</span> <span class="verse"><a name="14">14</a>hän valmistaa surma-aseet ja tekee nuolensa palaviksi.</span> <span class="verse"><a name="15">15</a>Katso, tuo hautoo turmiota, kantaa tuhoa kohdussaan, mutta hän  synnyttää pettymyksen.</span> <span class="verse"><a name="16">16</a>Hän kaivoi haudan ja koversi sen, mutta itse hän kaatuu tekemäänsä  kuoppaan.</span> <span class="verse"><a name="17">17</a>Hänen turmionhankkeensa kääntyy hänen omaan päähänsä, ja  hänen vääryytensä lankeaa hänen päälaelleen.</span> <span class="verse"><a name="18">18</a>Minä kiitän Herraa hänen vanhurskaudestansa ja veisaan Herran,  Korkeimman, nimen kiitosta.</span> </p></div</div></div></body></html>