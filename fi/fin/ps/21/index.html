<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 21</strong></div><p><span class="verse"><a name="1">1</a>Veisuunjohtajalle; Daavidin virsi.</span> <span class="verse"><a name="2">2</a>Herra, sinun voimastasi kuningas iloitsee; kuinka suuresti hän  riemuitseekaan sinun avustasi!</span> <span class="verse"><a name="3">3</a>Mitä hänen sydämensä halasi, sen sinä hänelle annoit, et kieltänyt,  mitä hänen huulensa anoivat. Sela.</span> <span class="verse"><a name="4">4</a>Sinä suot hänelle onnen ja siunauksen, panet hänen päähänsä kultaisen  kruunun.</span> <span class="verse"><a name="5">5</a>Hän anoi sinulta elämää, sen sinä hänelle annoit: iän pitkän,  ainaisen, iankaikkisen.</span> <span class="verse"><a name="6">6</a>Suuri on hänen kunniansa, kun sinä häntä autoit; sinä peität hänet  loistolla ja kirkkaudella.</span> <span class="verse"><a name="7">7</a>Sillä sinä asetat hänet suureksi siunaukseksi ikuisiin aikoihin asti;  sinä ilahutat häntä riemulla kasvojesi edessä.</span> <span class="verse"><a name="8">8</a>Sillä kuningas luottaa Herraan, ja Korkeimman armo tekee hänet  horjumattomaksi.</span> <span class="verse"><a name="9">9</a>Sinun kätesi saavuttaa kaikki sinun vihollisesi, sinun oikea kätesi  saavuttaa sinun vihamiehesi.</span> <span class="verse"><a name="10">10</a>Sinä panet heidät hehkumaan kuin pätsin, kun sinä kasvosi näytät;  Herra nielee heidät vihassansa, tuli kuluttaa heidät.</span> <span class="verse"><a name="11">11</a>Sinä hävität maan päältä heidän hedelmänsä ja heidän jälkeläisensä  ihmislasten keskuudesta.</span> <span class="verse"><a name="12">12</a>Vaikka he hankkivat pahaa sinua vastaan, miettivät juonia, eivät he  mitään voi;</span> <span class="verse"><a name="13">13</a>sillä sinä ajat heidät pakoon, tähtäät heitä kasvoihin jousesi  jänteellä.</span> <span class="verse"><a name="14">14</a>Nouse voimassasi, Herra! Laulaen ja veisaten me ylistämme sinun  väkevyyttäsi.</span> </p></div</div></div></body></html>