<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 84</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/84"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 84</strong></div><p><span class="verse"><a name="1">1</a>Veisuunjohtajalle; veisataan kuin viininkorjuulaulu; koorahilaisten  virsi.</span> <span class="verse"><a name="2">2</a>Kuinka ihanat ovat sinun asuinsijasi, Herra Sebaot!</span> <span class="verse"><a name="3">3</a>Minun sieluni ikävöitsee ja halajaa Herran esikartanoihin, minun  sydämeni ja ruumiini pyrkii riemuiten elävää Jumalaa kohti.</span> <span class="verse"><a name="4">4</a>Löysihän lintunen majan ja pääskynen pesän, johon se poikasensa  laskee: sinun alttarisi, Herra Sebaot, minun kuninkaani ja minun  Jumalani.</span> <span class="verse"><a name="5">5</a>Autuaat ne, jotka sinun huoneessasi asuvat! He kiittävät sinua alati.  Sela.</span> <span class="verse"><a name="6">6</a>Autuaat ne ihmiset, joilla on voimansa sinussa, joilla on mielessänsä  pyhät matkat!</span> <span class="verse"><a name="7">7</a>Kun he käyvät Kyynellaakson kautta, he muuttavat sen lähteitten  maaksi, ja syyssade peittää sen siunauksilla.</span> <span class="verse"><a name="8">8</a>He käyvät voimasta voimaan, he astuvat Jumalan eteen Siionissa.</span> <span class="verse"><a name="9">9</a>Herra, Jumala Sebaot, kuule minun rukoukseni, ota se korviisi,  Jaakobin Jumala. Sela.</span> <span class="verse"><a name="10">10</a>Jumala, meidän kilpemme, käännä katseesi, katso voideltusi kasvoja.</span> <span class="verse"><a name="11">11</a>Sillä yksi päivä sinun esikartanoissasi on parempi kuin tuhat  muualla; mieluummin minä olen vartijana Jumalani huoneen kynnyksellä,  kuin asun jumalattomien majoissa.</span> <span class="verse"><a name="12">12</a>Sillä Herra Jumala on aurinko ja kilpi; Herra antaa armon ja  kunnian, ei hän kiellä hyvää niiltä, jotka nuhteettomasti vaeltavat.</span> <span class="verse"><a name="13">13</a>Herra Sebaot, autuas se ihminen, joka sinuun turvaa!</span> </p></div</div></div></body></html>