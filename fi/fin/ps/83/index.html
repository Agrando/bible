<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 83</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/83"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 83</strong></div><p><span class="verse"><a name="1">1</a>Laulu, Aasafin virsi.</span> <span class="verse"><a name="2">2</a>Jumala, älä ole niin ääneti, älä ole vaiti, älä ole, Jumala, niin  hiljaa.</span> <span class="verse"><a name="3">3</a>Sillä, katso, sinun vihollisesi pauhaavat, ja sinun vihaajasi  nostavat päätänsä.</span> <span class="verse"><a name="4">4</a>Heillä on kavalat hankkeet sinun kansaasi vastaan, ja he pitävät  neuvoa sinun suojattejasi vastaan.</span> <span class="verse"><a name="5">5</a>He sanovat: "Tulkaa, hävittäkäämme heidät olemasta kansa, niin ettei  Israelin nimeä enää muisteta".</span> <span class="verse"><a name="6">6</a>Sillä he neuvottelevat keskenään yksimielisesti, he tekevät liiton  sinua vastaan:</span> <span class="verse"><a name="7">7</a>Edomin teltat ja ismaelilaiset, Mooab ja hagrilaiset,</span> <span class="verse"><a name="8">8</a>Gebal, Ammon ja Amalek, Filistea ynnä Tyyron asukkaat.</span> <span class="verse"><a name="9">9</a>Myös Assur on liittynyt heihin, nämä ovat käsivartena Lootin  lapsilla. Sela.</span> <span class="verse"><a name="10">10</a>Tee heille, niinkuin teit Midianille, niinkuin Siiseralle, niinkuin  Jaabinille Kiison-joen rannalla.</span> <span class="verse"><a name="11">11</a>Heidät tuhottiin Eendorissa, he joutuivat lannaksi maahan.</span> <span class="verse"><a name="12">12</a>Anna heidän ylhäisillensä käydä, niinkuin kävi Oorebille ja  Seebille, ja kaikille heidän ruhtinaillensa niinkuin Seballe ja  Salmunnalle,</span> <span class="verse"><a name="13">13</a>koska he sanovat: "Anastakaamme itsellemme Jumalan asunnot".</span> <span class="verse"><a name="14">14</a>Jumalani, tee heidät lentäviksi lehdiksi, kuiviksi korsiksi tuulen  viedä.</span> <span class="verse"><a name="15">15</a>Niinkuin kulovalkea metsää polttaa, niinkuin liekit kärventävät  vuoria,</span> <span class="verse"><a name="16">16</a>niin aja sinä heitä rajuilmallasi ja kauhistuta heitä  tuulispäälläsi.</span> <span class="verse"><a name="17">17</a>Täytä heidän kasvonsa häpeällä, että he etsisivät sinun nimeäsi,  Herra.</span> <span class="verse"><a name="18">18</a>Joutukoot häpeään ja kauhistukoot ikuisesti, tulkoot häpeään ja  hukkukoot.</span> <span class="verse"><a name="19">19</a>Ja tulkoot tuntemaan, että sinun ainoan nimi on Herra, että sinä  olet Korkein kaikessa maassa.</span> </p></div</div></div></body></html>