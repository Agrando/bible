<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 51</strong></div><p><span class="verse"><a name="1">1</a>Veisuunjohtajalle; Daavidin virsi,</span> <span class="verse"><a name="2">2</a>kun profeetta Naatan tuli hänen luokseen, sen jälkeen kuin hän oli  yhtynyt Batsebaan.</span> <span class="verse"><a name="3">3</a>Jumala, ole minulle armollinen hyvyytesi tähden; pyyhi pois minun  syntini suuren laupeutesi tähden.</span> <span class="verse"><a name="4">4</a>Pese minut puhtaaksi rikoksestani, puhdista minut synnistäni.</span> <span class="verse"><a name="5">5</a>Sillä minä tunnen rikokseni, ja minun syntini on aina minun edessäni.</span> <span class="verse"><a name="6">6</a>Sinua ainoata vastaan minä olen syntiä tehnyt, tehnyt sitä, mikä on  pahaa sinun silmissäsi; mutta sinä olet oikea puheessasi ja puhdas  tuomitessasi.</span> <span class="verse"><a name="7">7</a>Katso, minä olen synnissä syntynyt, ja äitini on minut synnissä  siittänyt.</span> <span class="verse"><a name="8">8</a>Katso, totuutta sinä tahdot salatuimpaan saakka, ja sisimmässäni sinä  ilmoitat minulle viisauden.</span> <span class="verse"><a name="9">9</a>Puhdista minut isopilla, että minä puhdistuisin, pese minut, että  minä lunta valkeammaksi tulisin.</span> <span class="verse"><a name="10">10</a>Anna minun kuulla iloa ja riemua, että ihastuisivat ne luut, jotka  särkenyt olet.</span> <span class="verse"><a name="11">11</a>Peitä kasvosi näkemästä minun syntejäni, pyyhi pois kaikki minun  pahat tekoni.</span> <span class="verse"><a name="12">12</a>Jumala, luo minuun puhdas sydän ja anna minulle uusi, vahva henki.</span> <span class="verse"><a name="13">13</a>Älä heitä minua pois kasvojesi edestä, äläkä ota minulta pois Pyhää  Henkeäsi.</span> <span class="verse"><a name="14">14</a>Anna minulle jälleen autuutesi ilo, ja tue minua alttiuden hengellä.</span> <span class="verse"><a name="15">15</a>Minä tahdon opettaa väärille sinun tiesi, että syntiset sinun tykösi  palajaisivat.</span> <span class="verse"><a name="16">16</a>Päästä minut verenvioista, Jumala, minun autuuteni Jumala, että  minun kieleni riemuitsisi sinun vanhurskaudestasi.</span> <span class="verse"><a name="17">17</a>Herra, avaa minun huuleni, että minun suuni julistaisi sinun  kiitostasi.</span> <span class="verse"><a name="18">18</a>Sillä ei sinulle kelpaa teurasuhri, sen minä kyllä antaisin;  polttouhri ei ole sinulle mieleen.</span> <span class="verse"><a name="19">19</a>Jumalalle kelpaava uhri on särjetty henki; särjettyä ja murtunutta  sydäntä et sinä, Jumala, hylkää.</span> <span class="verse"><a name="20">20</a>Osoita armossasi hyvyyttä Siionille, rakenna Jerusalemin muurit.</span> <span class="verse"><a name="21">21</a>Silloin sinulle kelpaavat oikeat teurasuhrit, polttouhrit ja  kokonaisuhrit; silloin uhrataan härkiä sinun alttarillasi.</span> </p></div</div></div></body></html>