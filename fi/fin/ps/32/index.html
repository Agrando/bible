<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 32</strong></div><p><span class="verse"><a name="1">1</a>Daavidin mietevirsi. Autuas se, jonka rikokset ovat anteeksi annetut,  jonka synti on peitetty!</span> <span class="verse"><a name="2">2</a>Autuas se ihminen, jolle Herra ei lue hänen pahoja tekojansa ja jonka  hengessä ei ole vilppiä!</span> <span class="verse"><a name="3">3</a>Kun minä siitä vaikenin, riutuivat minun luuni jokapäiväisestä  valituksestani.</span> <span class="verse"><a name="4">4</a>Sillä yötä päivää oli sinun kätesi raskaana minun päälläni; minun  nesteeni kuivui niinkuin kesän helteessä. Sela.</span> <span class="verse"><a name="5">5</a>Minä tunnustin sinulle syntini enkä peittänyt pahoja tekojani; minä  sanoin: "Minä tunnustan Herralle rikokseni", ja sinä annoit anteeksi  minun syntivelkani. Sela.</span> <span class="verse"><a name="6">6</a>Sentähden rukoilkoot sinua kaikki hurskaat aikana, jona sinut löytää  voidaan. Vaikka suuret vedet tulvisivat, eivät ne heihin ulotu.</span> <span class="verse"><a name="7">7</a>Sinä olet minun suojani, sinä varjelet minut hädästä, sinä  ympäröitset minut pelastuksen riemulla. Sela.</span> <span class="verse"><a name="8">8</a>"Minä opetan sinua ja osoitan sinulle tien, jota sinun tulee vaeltaa;  minä neuvon sinua, minun silmäni sinua vartioitsee".</span> <span class="verse"><a name="9">9</a>Älkää olko niinkuin järjettömät orhit ja muulit, joita suitsilla ja  ohjaksilla, niiden valjailla, suistetaan; muutoin ne eivät sinua  lähesty.</span> <span class="verse"><a name="10">10</a>Jumalattomalla on monta vaivaa, mutta joka Herraan turvaa, häntä  ympäröitsee armo.</span> <span class="verse"><a name="11">11</a>Iloitkaa Herrassa ja riemuitkaa, te vanhurskaat, ja veisatkaa  ilovirsiä, kaikki te oikeamieliset.</span> </p></div</div></div></body></html>