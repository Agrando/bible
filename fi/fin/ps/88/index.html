<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 88</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/88"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 88</strong></div><p><span class="verse"><a name="1">1</a>Koorahilaisten laulu, virsi; veisuunjohtajalle; veisataan kuin:  "Sairaus"; esrahilaisen Heemanin mietevirsi.</span> <span class="verse"><a name="2">2</a>Herra, minun pelastukseni Jumala, päivin ja öin minä huudan sinun  edessäsi.</span> <span class="verse"><a name="3">3</a>Salli minun rukoukseni tulla kasvojesi eteen, kallista korvasi minun  huutoni puoleen.</span> <span class="verse"><a name="4">4</a>Sillä minun sieluni on kärsimyksistä kylläinen, ja minun elämäni on  lähellä tuonelaa.</span> <span class="verse"><a name="5">5</a>Minut luetaan hautaan menevien joukkoon, minä olen kuin mies, jolta  voima on poissa.</span> <span class="verse"><a name="6">6</a>Minä olen jätetty kuolleitten joukkoon, olen kuin kaatuneet, jotka  haudassa makaavat ja joita sinä et enää muista ja jotka ovat sinun  kädestäsi erotetut.</span> <span class="verse"><a name="7">7</a>Sinä olet laskenut minut syvimpään hautaan, pimeyteen, syviin  kuiluihin.</span> <span class="verse"><a name="8">8</a>Sinun vihasi painaa minua, ja kaikki kuohusi sinä vyörytät minun  ylitseni. Sela.</span> <span class="verse"><a name="9">9</a>Sinä olet karkoittanut tuttavani minusta kauas, olet tehnyt minut  heille inhoksi; minä olen suljettu sisään enkä pääse ulos.</span> <span class="verse"><a name="10">10</a>Minun kasvoni ovat kuihtuneet kurjuudesta. Joka päivä minä huudan  sinua, Herra, ja ojennan käteni sinun puoleesi.</span> <span class="verse"><a name="11">11</a>Teetkö sinä ihmeitä kuolleille, tai nousevatko haamut sinua  kiittämään? Sela.</span> <span class="verse"><a name="12">12</a>Kerrotaanko haudassa sinun armostasi, manalassa sinun  uskollisuudestasi?</span> <span class="verse"><a name="13">13</a>Tunnetaanko sinun ihmeitäsi pimeydessä ja sinun vanhurskauttasi  unhotuksen maassa?</span> <span class="verse"><a name="14">14</a>Mutta minä huudan avukseni sinua, Herra, ja minun rukoukseni tulee  varhain sinun eteesi.</span> <span class="verse"><a name="15">15</a>Miksi, Herra, hylkäät minun sieluni, miksi peität kasvosi minulta?</span> <span class="verse"><a name="16">16</a>Minä olen kurja ja lähellä kuolemaa hamasta nuoruudestani, minä  kärsin sinun kauhujasi, olen neuvoton.</span> <span class="verse"><a name="17">17</a>Sinun vihasi vyöryy minun ylitseni, sinun hirmusi hukuttavat minut.</span> <span class="verse"><a name="18">18</a>Ne saartavat minua kaiken päivää kuin vedet, ne kaikki yhdessä  piirittävät minua.</span> <span class="verse"><a name="19">19</a>Ystävät ja toverit sinä olet karkoittanut minusta kauas, pimeys on  minun ainoa tuttavani.</span> </p></div</div></div></body></html>