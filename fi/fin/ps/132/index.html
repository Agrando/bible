<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 132</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/132"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 132</strong></div><p><span class="verse"><a name="1">1</a>Matkalaulu. Muista, Herra, Daavidin hyväksi kaikkia hänen vaivojansa,</span> <span class="verse"><a name="2">2</a>hänen, joka vannoi valan Herralle ja teki lupauksen Jaakobin  Väkevälle:</span> <span class="verse"><a name="3">3</a>"Minä en mene majaan, joka on minun kotini, enkä nouse vuoteeseeni,  joka on minun leposijani,</span> <span class="verse"><a name="4">4</a>minä en suo silmilleni unta enkä silmäluomilleni lepoa,</span> <span class="verse"><a name="5">5</a>ennenkuin löydän sijan Herralle, asumuksen Jaakobin Väkevälle".</span> <span class="verse"><a name="6">6</a>Katso, me kuulimme sen olevan Efratassa, me löysimme sen Jaarin  kedoilta.</span> <span class="verse"><a name="7">7</a>Menkäämme hänen asumukseensa, kumartukaamme hänen jalkainsa  astinlaudan eteen.</span> <span class="verse"><a name="8">8</a>Nouse, Herra, leposijaasi, sinä ja sinun väkevyytesi arkki.</span> <span class="verse"><a name="9">9</a>Sinun pappisi olkoot puetut vanhurskaudella, ja sinun hurskaasi  riemuitkoot.</span> <span class="verse"><a name="10">10</a>Palvelijasi Daavidin tähden älä torju pois voideltusi kasvoja.</span> <span class="verse"><a name="11">11</a>Herra on vannonut Daavidille totisen valan, jota hän ei peruuta:  "Sinun ruumiisi hedelmän minä asetan sinun valtaistuimellesi.</span> <span class="verse"><a name="12">12</a>Jos sinun poikasi pitävät minun liittoni ja minun todistukseni,  jotka minä heille opetan, niin saavat heidänkin poikansa istua sinun  valtaistuimellasi iankaikkisesti."</span> <span class="verse"><a name="13">13</a>Sillä Herra on valinnut Siionin, halunnut sen asunnoksensa:</span> <span class="verse"><a name="14">14</a>"Tämä on minun leposijani iankaikkisesti; tässä minä asun, sillä  tänne on minun haluni ollut.</span> <span class="verse"><a name="15">15</a>Siionin ravinnon minä runsaasti siunaan, sen köyhät minä leivällä  ruokin.</span> <span class="verse"><a name="16">16</a>Sen papit minä puetan autuudella, ja sen hurskaat riemuiten  riemuitkoot.</span> <span class="verse"><a name="17">17</a>Siellä minä annan yletä Daavidille sarven, sytytän voidellulleni  lampun.</span> <span class="verse"><a name="18">18</a>Hänen vihollisensa minä puetan häpeällä, mutta hänen päässänsä  loistaa hänen kruununsa."</span> </p></div</div></div></body></html>