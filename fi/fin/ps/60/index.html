<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 60</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/60"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 60</strong></div><p><span class="verse"><a name="1">1</a>Veisuunjohtajalle; veisataan kuin: "Todistuksen lilja"; Daavidin  laulu, opetettavaksi,</span> <span class="verse"><a name="2">2</a>kun hän taisteli Mesopotamian aramilaisia ja Sooban aramilaisia  vastaan ja Jooab palasi ja voitti Suolalaaksossa edomilaiset,  kaksitoista tuhatta miestä.</span> <span class="verse"><a name="3">3</a>Jumala, sinä hylkäsit meidät, sinä hajotit meidät ja olit vihastunut.  Auta meidät ennallemme.</span> <span class="verse"><a name="4">4</a>Sinä saatoit maan järkkymään ja halkeilemaan, korjaa sen repeämät,  sillä se horjuu.</span> <span class="verse"><a name="5">5</a>Sinä olet antanut kansasi nähdä kovia päiviä; olet juottanut meitä  päihdyttävällä viinillä.</span> <span class="verse"><a name="6">6</a>Mutta sinä olet antanut lipun niille, jotka sinua pelkäävät, että he  kokoontuisivat sen turviin, jousta pakoon. Sela.</span> <span class="verse"><a name="7">7</a>Että sinun rakkaasi pelastetuiksi tulisivat, auta oikealla kädelläsi  ja vastaa meille.</span> <span class="verse"><a name="8">8</a>Jumala on puhunut pyhäkössänsä! Minä riemuitsen, minä jaan Sikemin ja  mittaan Sukkotin laakson.</span> <span class="verse"><a name="9">9</a>Minun on Gilead, minun on Manasse, Efraim on minun pääni suojus,  Juuda minun valtikkani.</span> <span class="verse"><a name="10">10</a>Mooab on minun pesuastiani, Edomiin minä viskaan kenkäni; Filistea,  nosta minulle riemuhuuto.</span> <span class="verse"><a name="11">11</a>Kuka vie minut varustettuun kaupunkiin? Kuka saattaa minut Edomiin?</span> <span class="verse"><a name="12">12</a>Etkö sinä, Jumala, hyljännyt meitä? Et lähtenyt, Jumala, meidän  sotajoukkojemme kanssa!</span> <span class="verse"><a name="13">13</a>Anna meille apu ahdistajaa vastaan, sillä turha on ihmisten apu.</span> <span class="verse"><a name="14">14</a>Jumalan voimalla me teemme väkeviä tekoja; hän tallaa meidän  vihollisemme maahan.</span> </p></div</div></div></body></html>