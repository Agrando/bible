<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 58</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/58"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 58</strong></div><p><span class="verse"><a name="1">1</a>Veisuunjohtajalle; veisataan kuin: "Älä turmele"; Daavidin laulu.</span> <span class="verse"><a name="2">2</a>Totisesti, onko vanhurskaus mykkä, ja te puhutte? Tekö tuomitsette  oikein, te ihmislapset?</span> <span class="verse"><a name="3">3</a>Ei, vaan te hankitsette sydämessänne vääryyttä, teidän kätenne  käyttävät maassa väkivallan vaakaa.</span> <span class="verse"><a name="4">4</a>Luopuneita ovat jumalattomat äidin kohdusta asti, eksyneitä  valhettelijat hamasta äidin helmasta.</span> <span class="verse"><a name="5">5</a>Heidän myrkkynsä on niinkuin käärmeen myrkky, he ovat kuin kuuro kyy,  joka korvansa tukitsee,</span> <span class="verse"><a name="6">6</a>ettei se kuulisi lumoojan ääntä, taitavan taikojan loitsuja.</span> <span class="verse"><a name="7">7</a>Jumala, särje hampaat heidän suustansa, Herra, murra nuorten  jalopeurain raateluhampaat.</span> <span class="verse"><a name="8">8</a>Haihtukoot he tyhjiin niinkuin vesi, joka valuu kuiviin. Kun he  ampuvat nuolensa, olkoot ne kuin kärjettömät.</span> <span class="verse"><a name="9">9</a>Olkoot he niinkuin etana, joka sulaa mataessaan, niinkuin vaimon  keskoiset, jotka eivät aurinkoa näe.</span> <span class="verse"><a name="10">10</a>Ennenkuin teidän patanne tuntevat tulen altansa orjantappuroista,  hän myrskyllään puhaltaa pois kaiken, niin raa'an kuin kypsänkin.</span> <span class="verse"><a name="11">11</a>Vanhurskas iloitsee, kun hän näkee koston, hän pesee jalkansa  jumalattoman veressä.</span> <span class="verse"><a name="12">12</a>Silloin ihmiset sanovat: "Totisesti, vanhurskaalla on hedelmä;  totisesti, on Jumala, joka tuomitsee maan päällä".</span> </p></div</div></div></body></html>