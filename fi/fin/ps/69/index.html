<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 69</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/69"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 69</strong></div><p><span class="verse"><a name="1">1</a>Veisuunjohtajalle; veisataan kuin: "Liljat"; Daavidin virsi.</span> <span class="verse"><a name="2">2</a>Pelasta minut, Jumala, sillä vedet käyvät minun sieluuni asti.</span> <span class="verse"><a name="3">3</a>Minä olen vajonnut syvään, pohjattomaan liejuun, olen joutunut vetten  syvyyksiin, ja virta tulvii minun ylitseni.</span> <span class="verse"><a name="4">4</a>Minä olen väsynyt huutamisesta, minun kurkkuni kuivettuu, minun  silmäni ovat rauenneet odottaessani Jumalaani.</span> <span class="verse"><a name="5">5</a>Enemmän kuin hiuksia päässäni on niitä, jotka minua syyttömästi  vihaavat; paljon on niitä, jotka tahtovat tuhota minut, jotka syyttä  ovat vihollisiani; mitä en ole ryöstänyt, se täytyy minun maksaa.</span> <span class="verse"><a name="6">6</a>Jumala, sinä tunnet minun hulluuteni, eivätkä minun vikani ole  sinulta salassa.</span> <span class="verse"><a name="7">7</a>Älä anna minussa häpeään joutua niiden, jotka odottavat sinua, Herra,  Herra Sebaot. Älä salli minussa pettyä niiden, jotka etsivät sinua,  Israelin Jumala.</span> <span class="verse"><a name="8">8</a>Sillä sinun tähtesi minä kärsin herjausta, pilkka peittää minun  kasvoni.</span> <span class="verse"><a name="9">9</a>Veljilleni minä olen tullut vieraaksi, olen tullut oudoksi äitini  lapsille.</span> <span class="verse"><a name="10">10</a>Sillä kiivaus sinun huoneesi puolesta on minut kuluttanut, ja niiden  herjaukset, jotka sinua herjaavat, ovat sattuneet minuun.</span> <span class="verse"><a name="11">11</a>Minä, minun sieluni itki ja paastosi, mutta siitä koitui minulle  vain herjausta.</span> <span class="verse"><a name="12">12</a>Minä pukeuduin säkkipukuun, mutta tulin sananparreksi heidän  suussaan.</span> <span class="verse"><a name="13">13</a>Porteissa-istujat minusta jaarittelevat, ja väkijuomain juojat  minusta laulavat.</span> <span class="verse"><a name="14">14</a>Mutta minä rukoilen sinua, Herra, otollisella ajalla, sinua, Jumala,  sinun suuren laupeutesi turvin. Vastaa minulle pelastavan uskollisuutesi  tähden.</span> <span class="verse"><a name="15">15</a>Päästä minut loasta, etten siihen vajoa, auta, että pääsen  vihollisistani ja syvistä vesistä.</span> <span class="verse"><a name="16">16</a>Älä anna vetten vuon minua upottaa, syvyyden minua niellä ja kuilun  sulkea suutaan minun ylitseni.</span> <span class="verse"><a name="17">17</a>Vastaa minulle, Herra, sillä sinun armosi on hyvä, käänny minun  puoleeni suuressa laupeudessasi.</span> <span class="verse"><a name="18">18</a>Älä peitä kasvojasi palvelijaltasi, sillä minä olen ahdistuksessa;  joudu, vastaa minulle.</span> <span class="verse"><a name="19">19</a>Lähesty minun sieluani ja lunasta se, vapahda minut vihollisteni  tähden.</span> <span class="verse"><a name="20">20</a>Sinä tiedät minun häväistykseni, minun häpeäni ja pilkkani, sinun  edessäsi ovat julki kaikki minun ahdistajani.</span> <span class="verse"><a name="21">21</a>Häväistys on särkenyt minun sydämeni, minä olen käynyt heikoksi;  minä odotin sääliä, mutta en saanut, ja lohduttajia, mutta en löytänyt.</span> <span class="verse"><a name="22">22</a>Koiruohoa he antoivat minun syödäkseni ja juottivat minulle janooni  hapanviiniä.</span> <span class="verse"><a name="23">23</a>Tulkoon heidän pöytänsä heille paulaksi, ansaksi noille  suruttomille.</span> <span class="verse"><a name="24">24</a>Soetkoot heidän silmänsä, niin etteivät näe, ja saata heidän  lanteensa alati horjumaan.</span> <span class="verse"><a name="25">25</a>Vuodata vihastuksesi heidän päällensä, ja yllättäköön heidät sinun  vihasi hehku.</span> <span class="verse"><a name="26">26</a>Joutukoon heidän leiripaikkansa autioksi, älköön heidän majoissansa  asukasta olko.</span> <span class="verse"><a name="27">27</a>Sillä he vainoavat sitä, jota sinä olet lyönyt, he juttelevat niiden  tuskista, joita sinä olet haavoittanut.</span> <span class="verse"><a name="28">28</a>Lisää heille rikosta rikoksen päälle, ja sinun vanhurskauteesi he  älkööt pääskö.</span> <span class="verse"><a name="29">29</a>Pyyhittäköön heidät pois elämän kirjasta, älköönkä heitä  kirjoitettako vanhurskasten lukuun.</span> <span class="verse"><a name="30">30</a>Mutta minä olen kurja ja vaivattu, suojatkoon minua sinun apusi,  Jumala,</span> <span class="verse"><a name="31">31</a>niin minä veisuulla kiitän Jumalan nimeä ja ylistän häntä  kiitosvirsillä.</span> <span class="verse"><a name="32">32</a>Se on Herralle otollisempi kuin härkä, kuin mulli, sarvipää ja  sorkkajalka.</span> <span class="verse"><a name="33">33</a>Nöyrät näkevät sen ja riemuitsevat; elpyköön teidän sydämenne,  teidän, jotka etsitte Jumalaa.</span> <span class="verse"><a name="34">34</a>Sillä Herra kuulee köyhiä eikä halveksi vankejansa.</span> <span class="verse"><a name="35">35</a>Kiittäkööt häntä taivaat ja maa, meret ja kaikki, mitä niissä  liikkuu.</span> <span class="verse"><a name="36">36</a>Sillä Jumala on pelastava Siionin ja rakentava Juudan kaupungit,  niin että he asettuvat niihin ja omistavat ne.</span> <span class="verse"><a name="37">37</a>Hänen palvelijainsa jälkeläiset saavat sen perinnökseen, ja ne,  jotka hänen nimeänsä rakastavat, saavat asua siinä.</span> </p></div</div></div></body></html>