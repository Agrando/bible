<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 80</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/80"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 80</strong></div><p><span class="verse"><a name="1">1</a>Veisuunjohtajalle; veisataan kuin: "Liljat"; Aasafin todistus; virsi.</span> <span class="verse"><a name="2">2</a>Kuuntele, Israelin paimen. Sinä, joka johdat Joosefia niinkuin  lammaslaumaa, sinä, jonka valtaistuinta kerubit kannattavat, ilmesty  kirkkaudessasi.</span> <span class="verse"><a name="3">3</a>Efraimin, Benjaminin ja Manassen edessä herätä voimasi, tule meidän  avuksemme.</span> <span class="verse"><a name="4">4</a>Jumala, saata meidät entisellemme, valista kasvosi, niin me  autetuiksi tulemme.</span> <span class="verse"><a name="5">5</a>Herra, Jumala Sebaot, kuinka kauan sinä annat vihasi suitsuta, kun  sinun kansasi rukoilee?</span> <span class="verse"><a name="6">6</a>Sinä olet syöttänyt heille kyynelten leipää, olet juottanut heille  maljoittain kyyneleitä;</span> <span class="verse"><a name="7">7</a>olet pannut meidät riidaksi naapureillemme, meidän vihollisemme  pilkkaavat meitä.</span> <span class="verse"><a name="8">8</a>Jumala Sebaot, saata meidät entisellemme, valista kasvosi, niin me  autetuiksi tulemme.</span> <span class="verse"><a name="9">9</a>Sinä siirsit viinipuun Egyptistä, sinä karkoitit pakanat ja istutit  sen.</span> <span class="verse"><a name="10">10</a>Sinä raivasit sille sijan, ja se juurtui ja täytti maan.</span> <span class="verse"><a name="11">11</a>Se peitti vuoret varjollansa ja oksillansa Jumalan setrit.</span> <span class="verse"><a name="12">12</a>Se levitti köynnöksensä mereen asti ja vesansa Eufrat-virtaan  saakka.</span> <span class="verse"><a name="13">13</a>Miksi sinä särjit aidan sen ympäriltä, niin että kaikki tienkulkijat  sitä repivät?</span> <span class="verse"><a name="14">14</a>Metsäkarju sitä jyrsii, ja kedon eläimet sitä syövät.</span> <span class="verse"><a name="15">15</a>Jumala Sebaot, käänny takaisin, katso alas taivaasta ja näe; ota  hoitaaksesi tämä viinipuu</span> <span class="verse"><a name="16">16</a>ja suojaa se, minkä sinun oikea kätesi istutti, tämä taimi, jonka  kasvatit suureksi itseäsi varten.</span> <span class="verse"><a name="17">17</a>Se on tulen polttama, se on karsittu. He hukkuvat sinun kasvojesi  uhkauksesta.</span> <span class="verse"><a name="18">18</a>Kätesi suojelkoon sinun oikean kätesi miestä, ihmislasta, jonka  kasvatit suureksi itseäsi varten.</span> <span class="verse"><a name="19">19</a>Silloin me emme sinusta luovu. Suo meidän elää, niin me huudamme  sinun nimeäsi avuksemme.</span> <span class="verse"><a name="20">20</a>Herra, Jumala Sebaot, saata meidät entisellemme, valista kasvosi,  niin me autetuiksi tulemme.</span> </p></div</div></div></body></html>