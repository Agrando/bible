<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 143</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/143"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 143</strong></div><p><span class="verse"><a name="1">1</a>Daavidin virsi. Herra, kuule minun rukoukseni, ota korviisi minun  anomiseni. Vastaa minulle uskollisuudessasi ja vanhurskaudessasi.</span> <span class="verse"><a name="2">2</a>Älä käy tuomiolle palvelijasi kanssa, sillä ei yksikään elävä ole  vanhurskas sinun edessäsi.</span> <span class="verse"><a name="3">3</a>Sillä vihollinen vainoaa minun sieluani, hän on ruhjonut minun  elämäni maahan ja pannut minut pimeään niinkuin ammoin kuolleet.</span> <span class="verse"><a name="4">4</a>Minun henkeni nääntyy minussa, sydäntäni kouristaa minun rinnassani.</span> <span class="verse"><a name="5">5</a>Minä muistelen muinaisia päiviä, tutkistelen kaikkia sinun töitäsi ja  ajattelen sinun kättesi tekoja.</span> <span class="verse"><a name="6">6</a>Minä levitän käteni sinun puoleesi. Niinkuin janoinen maa, niin minun  sieluni halajaa sinua. Sela.</span> <span class="verse"><a name="7">7</a>Vastaa minulle pian, Herra, minun henkeni nääntyy. Älä peitä minulta  kasvojasi, etten tulisi niiden kaltaiseksi, jotka hautaan vaipuvat.</span> <span class="verse"><a name="8">8</a>Suo minun varhain kuulla sinun armoasi, sillä sinuun minä turvaan.  Osoita minulle tie, jota minun tulee käydä, sillä sinun tykösi minä  ylennän sieluni.</span> <span class="verse"><a name="9">9</a>Pelasta minut vihollisistani, Herra. Sinun tykösi minä pyrin suojaan.</span> <span class="verse"><a name="10">10</a>Opeta minut tekemään sitä, mikä sinulle kelpaa, sillä sinä olet  minun Jumalani. Sinun hyvä Henkesi johdattakoon minua tasaista maata.</span> <span class="verse"><a name="11">11</a>Herra, virvoita nimesi tähden, vanhurskaudessasi auta minun sieluni  ahdistuksesta.</span> <span class="verse"><a name="12">12</a>Tuhoa minun viholliseni armosi tähden ja hukuta kaikki, jotka minun  sieluani ahdistavat, sillä minä olen sinun palvelijasi.</span> </p></div</div></div></body></html>