<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 103</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/103"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 103</strong></div><p><span class="verse"><a name="1">1</a>Daavidin virsi. Kiitä Herraa, minun sieluni, ja kaikki, mitä minussa  on, hänen pyhää nimeänsä.</span> <span class="verse"><a name="2">2</a>Kiitä Herraa, minun sieluni, äläkä unhota, mitä hyvää hän on sinulle  tehnyt,</span> <span class="verse"><a name="3">3</a>hän, joka antaa kaikki sinun syntisi anteeksi ja parantaa kaikki  sinun sairautesi,</span> <span class="verse"><a name="4">4</a>joka lunastaa sinun henkesi tuonelasta ja kruunaa sinut armolla ja  laupeudella,</span> <span class="verse"><a name="5">5</a>joka sinun halajamisesi tyydyttää hyvyydellään, niin että sinun  nuoruutesi uudistuu kuin kotkan.</span> <span class="verse"><a name="6">6</a>Herra tekee vanhurskauden ja hankkii oikeuden kaikille sorretuille.</span> <span class="verse"><a name="7">7</a>Hän on tehnyt Moosekselle tunnetuksi tiensä, Israelin lapsille suuret  tekonsa.</span> <span class="verse"><a name="8">8</a>Laupias ja armahtavainen on Herra, pitkämielinen ja suuri armossa.</span> <span class="verse"><a name="9">9</a>Ei hän aina riitele eikä pidä vihaa iankaikkisesti.</span> <span class="verse"><a name="10">10</a>Ei hän tee meille syntiemme mukaan eikä kosta meille pahain  tekojemme mukaan.</span> <span class="verse"><a name="11">11</a>Sillä niin korkealla kuin taivas on maasta, niin voimallinen on  hänen armonsa niitä kohtaan, jotka häntä pelkäävät.</span> <span class="verse"><a name="12">12</a>Niin kaukana kuin itä on lännestä, niin kauas hän siirtää meistä  rikkomuksemme.</span> <span class="verse"><a name="13">13</a>Niinkuin isä armahtaa lapsiansa, niin Herrakin armahtaa  pelkääväisiänsä.</span> <span class="verse"><a name="14">14</a>Sillä hän tietää, minkäkaltaista tekoa me olemme: hän muistaa meidät  tomuksi.</span> <span class="verse"><a name="15">15</a>Ihmisen elinpäivät ovat niinkuin ruoho, hän kukoistaa niinkuin  kukkanen kedolla.</span> <span class="verse"><a name="16">16</a>Kun tuuli käy hänen ylitsensä, ei häntä enää ole, eikä hänen  asuinsijansa häntä enää tunne.</span> <span class="verse"><a name="17">17</a>Mutta Herran armo pysyy iankaikkisesta iankaikkiseen niille, jotka  häntä pelkäävät, ja hänen vanhurskautensa lasten lapsille,</span> <span class="verse"><a name="18">18</a>niille, jotka pitävät hänen liittonsa ja muistavat hänen käskynsä ja  noudattavat niitä.</span> <span class="verse"><a name="19">19</a>Herra on pystyttänyt istuimensa taivaisiin, ja hänen kuninkuutensa  hallitsee kaikkia.</span> <span class="verse"><a name="20">20</a>Kiittäkää Herraa, te hänen enkelinsä, te väkevät sankarit, jotka  hänen käskynsä täytätte, kun kuulette hänen sanansa äänen.</span> <span class="verse"><a name="21">21</a>Kiittäkää Herraa, kaikki hänen sotaväkensä, te hänen palvelijansa,  jotka hänen tahtonsa teette.</span> <span class="verse"><a name="22">22</a>Kiittäkää Herraa, kaikki hänen tekonsa, hänen valtakuntansa kaikissa  paikoissa. Kiitä, minun sieluni, Herraa.</span> </p></div</div></div></body></html>