<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 78</strong></div><p><span class="verse"><a name="1">1</a>Aasafin mietevirsi. Kuuntele, kansani, minun opetustani, kallistakaa  korvanne minun suuni sanoille.</span> <span class="verse"><a name="2">2</a>Minä avaan suuni mietelmiin, tuon ilmi muinaisaikojen arvoituksia.</span> <span class="verse"><a name="3">3</a>Mitä olemme kuulleet, minkä olemme saaneet tietää ja mitä isämme ovat  meille kertoneet,</span> <span class="verse"><a name="4">4</a>sitä me emme heidän lapsiltansa salaa, vaan me kerromme tulevalle  polvelle Herran ylistettävistä teoista, hänen voimastansa ja  ihmeistänsä, jotka hän on tehnyt.</span> <span class="verse"><a name="5">5</a>Hän asetti todistuksen Jaakobiin, hän sääti Israeliin lain ja käski  meidän isiemme julistaa ne lapsillensa,</span> <span class="verse"><a name="6">6</a>että jälkipolvi saisi ne tietää, saisivat tietää vastedes syntyvät  lapset, ja nekin nousisivat ja kertoisivat niistä lapsillensa.</span> <span class="verse"><a name="7">7</a>Niin nämä panisivat uskalluksensa Jumalaan eivätkä unhottaisi Jumalan  tekoja, vaan ottaisivat hänen käskyistänsä vaarin.</span> <span class="verse"><a name="8">8</a>Ja niin ei heistä tulisi, niinkuin heidän isistänsä, kapinoitseva ja  niskoitteleva polvi, sukupolvi, jonka sydän ei pysynyt lujana ja jonka  henki ei pysynyt uskollisena Jumalalle.</span> <span class="verse"><a name="9">9</a>Efraimin lapset, asestetut jousimiehet, kääntyivät pakoon taistelun  päivänä.</span> <span class="verse"><a name="10">10</a>Eivät he pitäneet Jumalan liittoa, eivät tahtoneet vaeltaa hänen  lakinsa mukaan,</span> <span class="verse"><a name="11">11</a>vaan he unhottivat hänen suuret tekonsa ja hänen ihmeensä, jotka hän  heille näytti.</span> <span class="verse"><a name="12">12</a>Heidän isiensä nähden hän ihmeitä teki Egyptin maassa, Sooanin  kedolla.</span> <span class="verse"><a name="13">13</a>Hän halkaisi meren ja vei heidät sen läpi, hän seisotti vedet  roukkioksi.</span> <span class="verse"><a name="14">14</a>Hän johdatti heitä päivän aikaan pilvellä ja tulen valolla kaiket  yöt.</span> <span class="verse"><a name="15">15</a>Hän halkoi kalliot erämaassa ja juotti heitä runsaasti, kuin syvistä  vesistä.</span> <span class="verse"><a name="16">16</a>Hän juoksutti puroja kalliosta ja vuodatti virtanaan vettä.</span> <span class="verse"><a name="17">17</a>Yhä he kuitenkin tekivät syntiä häntä vastaan ja olivat  uppiniskaisia Korkeimmalle erämaassa.</span> <span class="verse"><a name="18">18</a>He kiusasivat Jumalaa sydämessänsä, vaatien ruokaa himonsa  tyydyttämiseksi.</span> <span class="verse"><a name="19">19</a>Ja he puhuivat Jumalaa vastaan sanoen: "Voikohan Jumala kattaa  pöydän erämaassa?</span> <span class="verse"><a name="20">20</a>Katso, hän kyllä kallioon iski, ja vedet vuotivat ja purot tulvivat;  mutta voiko hän antaa myös leipää tai hankkia kansallensa lihaa?"</span> <span class="verse"><a name="21">21</a>Sentähden Herra, kun hän sen kuuli, julmistui; ja tuli syttyi  Jaakobissa, ja Israelia vastaan nousi viha,</span> <span class="verse"><a name="22">22</a>koska he eivät uskoneet Jumalaan eivätkä luottaneet hänen apuunsa.</span> <span class="verse"><a name="23">23</a>Hän käski pilviä korkeudessa ja avasi taivaan ovet;</span> <span class="verse"><a name="24">24</a>hän satoi heille ruuaksi mannaa, hän antoi heille taivaan viljaa.</span> <span class="verse"><a name="25">25</a>Ihmiset söivät enkelien leipää; hän lähetti heille evästä yllin  kyllin.</span> <span class="verse"><a name="26">26</a>Hän nosti taivaalle itätuulen ja ajoi voimallaan esiin etelätuulen;</span> <span class="verse"><a name="27">27</a>hän antoi sataa heille lihaa kuin tomua, siivekkäitä lintuja kuin  meren hiekkaa;</span> <span class="verse"><a name="28">28</a>hän pudotti ne leirinsä keskeen, yltympäri asuntonsa.</span> <span class="verse"><a name="29">29</a>Niin he söivät ja tulivat kylläisiksi; mitä he olivat himoinneet,  sitä hän salli heidän saada.</span> <span class="verse"><a name="30">30</a>Eivät olleet he vielä himoansa tyydyttäneet, ja ruoka oli vielä  heidän suussaan,</span> <span class="verse"><a name="31">31</a>kun heitä vastaan jo nousi Jumalan viha: hän tappoi heidän  voimakkaimpansa ja kaatoi maahan Israelin nuoret miehet.</span> <span class="verse"><a name="32">32</a>Mutta sittenkin he yhä vielä tekivät syntiä eivätkä uskoneet hänen  ihmeitänsä.</span> <span class="verse"><a name="33">33</a>Sentähden hän lopetti heidän päivänsä niinkuin tuulahduksen, antoi  heidän vuottensa päättyä äkilliseen perikatoon.</span> <span class="verse"><a name="34">34</a>Kun hän surmasi heitä, kysyivät he häntä, kääntyivät ja etsivät  Jumalaa.</span> <span class="verse"><a name="35">35</a>He muistivat, että Jumala oli heidän kallionsa, ja että Jumala,  Korkein, oli heidän lunastajansa.</span> <span class="verse"><a name="36">36</a>Mutta he pettivät häntä suullaan ja valhettelivat hänelle  kielellänsä;</span> <span class="verse"><a name="37">37</a>sillä heidän sydämensä ei ollut vakaa häntä kohtaan, eivätkä he  olleet uskolliset hänen liitossansa.</span> <span class="verse"><a name="38">38</a>Mutta hän on laupias, antaa anteeksi rikkomukset eikä tahdo  hukuttaa.  Sentähden hän usein kääntyi vihastansa eikä antanut kaiken  kiivautensa nousta.</span> <span class="verse"><a name="39">39</a>Sillä hän muisti, että he ovat liha, tuulahdus, joka menee eikä enää  palaja.</span> <span class="verse"><a name="40">40</a>Kuinka usein he niskoittelivat häntä vastaan korvessa ja  murehduttivat hänen mielensä erämaassa!</span> <span class="verse"><a name="41">41</a>Ja yhä edelleen he kiusasivat Jumalaa ja vihoittivat Israelin Pyhän.</span> <span class="verse"><a name="42">42</a>He eivät muistaneet hänen kättänsä, eivät sitä päivää, jona hän  päästi heidät ahdistajasta,</span> <span class="verse"><a name="43">43</a>jona hän teki tunnustekonsa Egyptissä ja ihmeensä Sooanin kedolla,</span> <span class="verse"><a name="44">44</a>muutti heidän virtansa vereksi, niin etteivät he voineet  vesiojistaan juoda;</span> <span class="verse"><a name="45">45</a>lähetti heidän sekaansa paarmoja, jotka heitä söivät, ja sammakoita,  jotka tuottivat heille häviötä;</span> <span class="verse"><a name="46">46</a>antoi heidän satonsa tuhosirkoille ja heinäsirkoille heidän  vaivannäkönsä;</span> <span class="verse"><a name="47">47</a>hävitti rakeilla heidän viiniköynnöksensä ja raekivillä heidän  metsäviikunapuunsa;</span> <span class="verse"><a name="48">48</a>antoi heidän karjansa alttiiksi rakeille ja heidän laumansa  salamoille.</span> <span class="verse"><a name="49">49</a>Hän lähetti heitä vastaan vihansa hehkun, kiivastuksen, vihastuksen  ja ahdistuksen, parven pahoja enkeleitä.</span> <span class="verse"><a name="50">50</a>Hän raivasi tien vihallensa, ei säästänyt heidän sielujansa  kuolemasta, vaan antoi heidän henkensä ruton valtaan.</span> <span class="verse"><a name="51">51</a>Hän surmasi kaikki esikoiset Egyptistä, miehuuden ensimmäiset Haamin  majoista.</span> <span class="verse"><a name="52">52</a>Mutta kansansa hän pani liikkeelle kuin lampaat ja johdatti heitä  erämaassa kuin laumaa.</span> <span class="verse"><a name="53">53</a>Hän johti heitä turvallisesti, heidän ei tarvinnut peljätä; mutta  heidän vihollisensa peitti meri.</span> <span class="verse"><a name="54">54</a>Ja hän vei heidät pyhälle alueellensa, vuorelle, jonka hänen oikea  kätensä oli hankkinut.</span> <span class="verse"><a name="55">55</a>Hän karkoitti pakanat pois heidän tieltänsä, jakoi ne heille arvalla  perintöosaksi ja antoi Israelin sukukuntain asua niiden majoissa.</span> <span class="verse"><a name="56">56</a>Mutta niskoittelullaan he kiusasivat Jumalaa, Korkeinta, eivätkä  ottaneet hänen todistuksistansa vaaria,</span> <span class="verse"><a name="57">57</a>vaan luopuivat pois ja olivat uskottomia isiensä lailla, kävivät  kelvottomiksi kuin veltto jousi.</span> <span class="verse"><a name="58">58</a>He vihoittivat hänet uhrikukkuloillansa ja herättivät hänen  kiivautensa epäjumaliensa kuvilla.</span> <span class="verse"><a name="59">59</a>Jumala kuuli sen ja julmistui, ja hän hylkäsi Israelin peräti.</span> <span class="verse"><a name="60">60</a>Hän hylkäsi asumuksensa Siilossa, majan, jonka hän oli pystyttänyt  ihmisten keskelle.</span> <span class="verse"><a name="61">61</a>Hän salli väkevyytensä joutua vankeuteen ja kunniansa vihollisten  käsiin.</span> <span class="verse"><a name="62">62</a>Hän antoi kansansa alttiiksi miekalle ja julmistui perintöosaansa.</span> <span class="verse"><a name="63">63</a>Heidän nuorukaisensa kulutti tuli, ja heidän neitsyensä jäivät  häälauluja vaille.</span> <span class="verse"><a name="64">64</a>Heidän pappinsa kaatuivat miekkaan, eivätkä heidän leskensä voineet  itkuja itkeä.</span> <span class="verse"><a name="65">65</a>Silloin Herra heräsi niinkuin nukkuja, niinkuin viinin voittama  sankari.</span> <span class="verse"><a name="66">66</a>Hän löi vihollisensa pakoon, tuotti heille ikuisen häpeän.</span> <span class="verse"><a name="67">67</a>Hän hylkäsi myös Joosefin majan eikä valinnut Efraimin sukukuntaa,</span> <span class="verse"><a name="68">68</a>vaan valitsi Juudan sukukunnan, Siionin vuoren, jota hän rakastaa.</span> <span class="verse"><a name="69">69</a>Ja hän rakensi pyhäkkönsä korkeuksien tasalle, rakensi sen kuin  maan, jonka hän on perustanut ikiajoiksi.</span> <span class="verse"><a name="70">70</a>Hän valitsi Daavidin, palvelijansa, ja otti hänet lammastarhoista.</span> <span class="verse"><a name="71">71</a>Hän toi hänet imettäväisten lammasten jäljestä kaitsemaan kansaansa,  Jaakobia, ja Israelia, perintöosaansa.</span> <span class="verse"><a name="72">72</a>Ja Daavid kaitsi heitä vilpittömin sydämin ja johti heitä taitavalla  kädellä.</span> </p></div</div></div></body></html>