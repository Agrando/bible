<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 38</strong></div><p><span class="verse"><a name="1">1</a>Daavidin virsi; syntiä tunnustettaessa.</span> <span class="verse"><a name="2">2</a>Herra, älä rankaise minua vihassasi, älä kiivastuksessasi kurita  minua.</span> <span class="verse"><a name="3">3</a>Sillä sinun nuolesi ovat uponneet minuun, sinun kätesi painaa minua.</span> <span class="verse"><a name="4">4</a>Ei ole lihassani tervettä paikkaa sinun vihastuksesi tähden eikä  luissani rauhaa minun syntieni tähden.</span> <span class="verse"><a name="5">5</a>Sillä minun pahat tekoni käyvät pääni ylitse, niinkuin raskas kuorma  ne ovat minulle liian raskaat.</span> <span class="verse"><a name="6">6</a>Minun haavani haisevat ja märkivät minun hulluuteni tähden.</span> <span class="verse"><a name="7">7</a>Minä käyn kumarassa, aivan kyyryssä, kuljen murheellisena kaiken  päivää.</span> <span class="verse"><a name="8">8</a>Sillä minun lanteeni ovat polttoa täynnä, eikä ole lihassani tervettä  paikkaa.</span> <span class="verse"><a name="9">9</a>Minä olen voimaton ja peräti runneltu, minä parun sydämeni tuskassa.</span> <span class="verse"><a name="10">10</a>Herra, sinun edessäsi on kaikki minun halajamiseni, eikä minun  huokaukseni ole sinulta salassa.</span> <span class="verse"><a name="11">11</a>Minun sydämeni värisee, minun voimani on minusta luopunut, minun  silmieni valo - sekin on minulta mennyt.</span> <span class="verse"><a name="12">12</a>Minun ystäväni ja läheiseni pysyvät syrjässä minun vitsauksestani,  ja minun omaiseni seisovat kaukana.</span> <span class="verse"><a name="13">13</a>Jotka minun henkeäni etsivät, ne virittävät pauloja; ja jotka  minulle pahaa suovat, ne puhuvat turmion puheita ja miettivät petosta  kaiket päivät.</span> <span class="verse"><a name="14">14</a>Mutta minä olen kuin kuuro, en mitään kuule, kuin mykkä, joka ei  suutansa avaa.</span> <span class="verse"><a name="15">15</a>Minä olen kuin mies, joka ei mitään kuule ja jonka suussa ei  vastausta ole.</span> <span class="verse"><a name="16">16</a>Sillä sinua, Herra, minä odotan, sinä vastaat, Herra, minun  Jumalani.</span> <span class="verse"><a name="17">17</a>Minä sanon: älkööt iloitko minusta, älkööt ylvästelkö minua vastaan,  kun jalkani horjuu.</span> <span class="verse"><a name="18">18</a>Sillä minä olen kaatumaisillani, ja minun tuskani on aina edessäni;</span> <span class="verse"><a name="19">19</a>sillä minä tunnustan pahat tekoni, murehdin syntieni tähden.</span> <span class="verse"><a name="20">20</a>Mutta minun viholliseni elävät ja ovat väkevät, ja paljon on niitä,  jotka minua syyttä vihaavat,</span> <span class="verse"><a name="21">21</a>jotka hyvän pahalla palkitsevat ja vihaavat minua, koska minä hyvään  pyrin.</span> <span class="verse"><a name="22">22</a>Älä hylkää minua, Herra, minun Jumalani, älä ole kaukana minusta.</span> <span class="verse"><a name="23">23</a>Riennä avukseni, Herra, minun pelastukseni.</span> </p></div</div></div></body></html>