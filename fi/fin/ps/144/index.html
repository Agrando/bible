<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 144</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/144"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 144</strong></div><p><span class="verse"><a name="1">1</a>Daavidin virsi. Kiitetty olkoon Herra, minun kallioni, joka opettaa  minun käteni taistelemaan, minun sormeni sotimaan,</span> <span class="verse"><a name="2">2</a>hän, joka antaa minulle armon; minun linnani, varustukseni ja  pelastajani, minun kilpeni, jonka turviin minä pakenen, hän, joka laskee  kansani minun valtani alle.</span> <span class="verse"><a name="3">3</a>Herra, mikä on ihminen, että hänestä lukua pidät, mikä ihmislapsi,  että häntä ajattelet!</span> <span class="verse"><a name="4">4</a>Ihminen on kuin tuulen henkäys, hänen päivänsä niinkuin pakeneva  varjo.</span> <span class="verse"><a name="5">5</a>Herra, notkista taivaasi ja astu alas, kosketa vuoria, niin että ne  suitsuavat.</span> <span class="verse"><a name="6">6</a>Iske salamoita ja hajota heidät, lennätä nuolesi ja kauhistuta  heidät.</span> <span class="verse"><a name="7">7</a>Ojenna kätesi korkeudesta, tempaa ja pelasta minut suurista vesistä,  muukalaisten kädestä,</span> <span class="verse"><a name="8">8</a>joiden suu puhuu vilppiä ja joiden oikea käsi on valheen käsi!</span> <span class="verse"><a name="9">9</a>Jumala, minä veisaan sinulle uuden virren, soitan sinulle  kymmenkielisellä harpulla,</span> <span class="verse"><a name="10">10</a>sinulle, joka annat kuninkaille voiton ja tempaat palvelijasi  Daavidin turvaan pahalta miekalta.</span> <span class="verse"><a name="11">11</a>Tempaa ja pelasta minut muukalaisten käsistä, joiden suu puhuu  vilppiä ja joiden oikea käsi on valheen käsi.</span> <span class="verse"><a name="12">12</a>Niin meidän poikamme ovat nuoruudessaan kuin korkealle kohoavat  kasvit, tyttäremme kuin temppelin veistetyt kulmapatsaat;</span> <span class="verse"><a name="13">13</a>meidän aittamme ovat täynnä, ja antavat kaikkinaista viljaa, meidän  lampaamme lisääntyvät laitumillamme tuhansin ja kymmenin tuhansin;</span> <span class="verse"><a name="14">14</a>meidän härkiemme kuormat ovat runsaat, ei ole aukkoa muurissa, ei  ole pakolaista, ei kuulu valitushuutoa kaduillamme.</span> <span class="verse"><a name="15">15</a>Autuas se kansa, jolle näin käy, autuas se kansa, jonka Jumala Herra  on!</span> </p></div</div></div></body></html>