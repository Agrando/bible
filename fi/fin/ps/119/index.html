<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 119</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/119"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 119</strong></div><p><span class="verse"><a name="1">1</a>Autuaat ne, joiden tie on nuhteeton, jotka Herran laissa vaeltavat!</span> <span class="verse"><a name="2">2</a>Autuaat ne, jotka ottavat vaarin hänen todistuksistaan, jotka etsivät  häntä kaikesta sydämestänsä,</span> <span class="verse"><a name="3">3</a>jotka eivät vääryyttä tee, vaan vaeltavat hänen teillään!</span> <span class="verse"><a name="4">4</a>Sinä olet asetuksesi säätänyt, että niitä tarkasti noudatettaisiin.</span> <span class="verse"><a name="5">5</a>Oi, jospa minun vaellukseni olisi vakaa, niin että noudattaisin sinun  käskyjäsi!</span> <span class="verse"><a name="6">6</a>Silloin minä en joudu häpeään, kun katselen kaikkia sinun käskyjäsi.</span> <span class="verse"><a name="7">7</a>Minä kiitän sinua vilpittömällä sydämellä, kun opin sinun  vanhurskautesi oikeudet.</span> <span class="verse"><a name="8">8</a>Minä noudatan sinun käskyjäsi, älä minua peräti hylkää.</span> <span class="verse"><a name="9">9</a>Kuinka voi nuorukainen pitää tiensä puhtaana? Siten, että hän  noudattaa sinun sanaasi.</span> <span class="verse"><a name="10">10</a>Minä etsin sinua kaikesta sydämestäni, älä salli minun eksyä pois  sinun käskyistäsi.</span> <span class="verse"><a name="11">11</a>Minä kätken sinun sanasi sydämeeni, etten tekisi syntiä sinua  vastaan.</span> <span class="verse"><a name="12">12</a>Kiitetty ole sinä, Herra, opeta minulle käskysi.</span> <span class="verse"><a name="13">13</a>Huulillani minä julistan kaikki sinun suusi oikeudet.</span> <span class="verse"><a name="14">14</a>Minä iloitsen sinun todistustesi tiestä, niinkuin kaikkinaisesta  rikkaudesta.</span> <span class="verse"><a name="15">15</a>Minä tutkistelen sinun asetuksiasi ja katselen sinun polkujasi.</span> <span class="verse"><a name="16">16</a>Minä iloitsen sinun käskyistäsi enkä sinun sanaasi unhota.</span> <span class="verse"><a name="17">17</a>Tee palvelijallesi hyvin, että minä eläisin ja noudattaisin sinun  sanaasi.</span> <span class="verse"><a name="18">18</a>Avaa minun silmäni näkemään sinun lakisi ihmeitä.</span> <span class="verse"><a name="19">19</a>Minä olen muukalainen maan päällä; älä salaa minulta käskyjäsi.</span> <span class="verse"><a name="20">20</a>Minun sieluni hiukeaa ikävöidessäni alati sinun oikeuksiasi.</span> <span class="verse"><a name="21">21</a>Sinä nuhtelet julkeita, kirotuita, jotka poikkeavat pois sinun  käskyistäsi.</span> <span class="verse"><a name="22">22</a>Poista minun päältäni häväistys ja ylenkatse, sillä minä otan sinun  todistuksistasi vaarin.</span> <span class="verse"><a name="23">23</a>Ruhtinaatkin istuvat ja pitävät neuvoa minua vastaan, mutta  palvelijasi tutkistelee sinun käskyjäsi.</span> <span class="verse"><a name="24">24</a>Sinun todistuksesi ovat minun iloni, ne ovat minun neuvonantajani.</span> <span class="verse"><a name="25">25</a>Minun sieluni on vaipunut tomuun; virvoita minua sanasi jälkeen.</span> <span class="verse"><a name="26">26</a>Minä kerron vaellukseni, ja sinä vastaat minulle; opeta minulle  käskysi.</span> <span class="verse"><a name="27">27</a>Saata minut ymmärtämään asetustesi tie, niin minä tutkistelen sinun  ihmeitäsi.</span> <span class="verse"><a name="28">28</a>Minun sieluni itkee murheesta; vahvista minua sanasi jälkeen.</span> <span class="verse"><a name="29">29</a>Käännä minusta pois valheen tie, ja anna armostasi minulle lakisi.</span> <span class="verse"><a name="30">30</a>Minä olen valinnut totuuden tien, olen asettanut eteeni sinun  oikeutesi.</span> <span class="verse"><a name="31">31</a>Minä riipun kiinni sinun todistuksissasi, Herra, älä anna minun  joutua häpeään.</span> <span class="verse"><a name="32">32</a>Minä juoksen sinun käskyjesi tietä, sillä sinä avarrat minun  sydämeni.</span> <span class="verse"><a name="33">33</a>Opeta minulle, Herra, käskyjesi tie, niin minä seuraan sitä loppuun  asti.</span> <span class="verse"><a name="34">34</a>Anna minulle ymmärrys ottaakseni sinun laistasi vaarin ja  noudattaakseni sitä kaikesta sydämestäni.</span> <span class="verse"><a name="35">35</a>Anna minun vaeltaa sinun käskyjesi polkua, sillä sitä minä halajan.</span> <span class="verse"><a name="36">36</a>Anna minun sydämeni taipua sinun todistuksiisi, ei väärän voiton  puoleen.</span> <span class="verse"><a name="37">37</a>Käännä silmäni pois turhuutta katselemasta, anna minun saada  virvoitus sinun teilläsi.</span> <span class="verse"><a name="38">38</a>Anna palvelijallesi toteutua lupauksesi, joka on annettu sinua  pelkääville.</span> <span class="verse"><a name="39">39</a>Poista minusta häväistys, jota pelkään, sillä sinun oikeutesi ovat  hyvät.</span> <span class="verse"><a name="40">40</a>Katso, minä ikävöitsen sinun asetuksiasi; virvoita minua  vanhurskaudellasi.</span> <span class="verse"><a name="41">41</a>Tulkoon minulle sinun armosi, Herra, sinun apusi, sinun lupauksesi  jälkeen,</span> <span class="verse"><a name="42">42</a>että minä voisin vastata herjaajalleni; sillä sinun sanaasi minä  turvaan.</span> <span class="verse"><a name="43">43</a>Älä ota peräti pois minun suustani totuuden sanaa, sillä sinun  oikeuteesi minä panen toivoni.</span> <span class="verse"><a name="44">44</a>Minä tahdon alati noudattaa sinun lakiasi, aina ja iankaikkisesti.</span> <span class="verse"><a name="45">45</a>Silloin minä vaellan avaralla paikalla; sillä sinun asetuksiasi minä  kysyn.</span> <span class="verse"><a name="46">46</a>Minä puhun sinun todistuksistasi kuningasten edessä, enkä häpeään  joudu.</span> <span class="verse"><a name="47">47</a>Minä iloitsen sinun käskyistäsi, jotka ovat minulle rakkaat.</span> <span class="verse"><a name="48">48</a>Minä kohotan käteni sinun käskyjesi puoleen, jotka ovat minulle  rakkaat, ja tutkistelen sinun säädöksiäsi.</span> <span class="verse"><a name="49">49</a>Muista sana, jonka olet palvelijallesi puhunut, sillä sinä olet  antanut minulle toivon.</span> <span class="verse"><a name="50">50</a>Se on minun lohdutukseni kurjuudessani, että sinun lupauksesi minua  virvoittaa.</span> <span class="verse"><a name="51">51</a>Julkeat pilkkaavat minua kovin, mutta sinun laistasi minä en  poikkea.</span> <span class="verse"><a name="52">52</a>Herra, minä ajattelen sinun tuomioitasi, tuomioitasi hamasta  ikiajoista asti, ja minä saan lohdutuksen.</span> <span class="verse"><a name="53">53</a>Minut valtaa palava vihastus jumalattomien tähden, jotka hylkäävät  sinun lakisi.</span> <span class="verse"><a name="54">54</a>Sinun käskysi ovat minun ylistysvirteni minun muukalaisuuteni  majassa.</span> <span class="verse"><a name="55">55</a>Yöllä minä ajattelen sinun nimeäsi, Herra, ja minä noudatan sinun  lakiasi.</span> <span class="verse"><a name="56">56</a>Tämä on minun osakseni suotu: että otan vaarin sinun asetuksistasi.</span> <span class="verse"><a name="57">57</a>Herra on minun osani; minä olen päättänyt noudattaa sinun sanojasi.</span> <span class="verse"><a name="58">58</a>Minä etsin sinun mielisuosiotasi kaikesta sydämestäni; ole minulle  armollinen lupauksesi mukaan.</span> <span class="verse"><a name="59">59</a>Minä tutkin teitäni, ja käännän askeleeni sinun todistustesi  puoleen.</span> <span class="verse"><a name="60">60</a>Minä riennän viivyttelemättä noudattamaan sinun käskyjäsi.</span> <span class="verse"><a name="61">61</a>Jumalattomain paulat piirittävät minua, mutta minä en unhota sinun  lakiasi.</span> <span class="verse"><a name="62">62</a>Puoliyöstä minä nousen kiittämään sinua sinun vanhurskautesi  oikeuksista.</span> <span class="verse"><a name="63">63</a>Minä olen kaikkien niiden ystävä, jotka sinua pelkäävät ja  noudattavat sinun asetuksiasi.</span> <span class="verse"><a name="64">64</a>Maa on täynnä sinun laupeuttasi, Herra; opeta minulle käskysi.</span> <span class="verse"><a name="65">65</a>Sinä osoitat palvelijallesi hyvyyttä sanasi jälkeen, Herra.</span> <span class="verse"><a name="66">66</a>Opeta minulle hyvä ymmärrys ja tieto, sillä sinun käskyihisi minä  panen uskallukseni.</span> <span class="verse"><a name="67">67</a>Ennenkuin minut nöyryytettiin, minä eksyin, mutta nyt minä noudatan  sinun sanaasi.</span> <span class="verse"><a name="68">68</a>Sinä olet hyvä, ja hyvin sinä teet; opeta minulle käskysi.</span> <span class="verse"><a name="69">69</a>Julkeat tahraavat minua valheillansa, mutta minä otan sinun  asetuksistasi vaarin kaikesta sydämestäni.</span> <span class="verse"><a name="70">70</a>Heidän sydämensä on turta kuin ihra, mutta minä iloitsen sinun  laistasi.</span> <span class="verse"><a name="71">71</a>Hyvä oli minulle, että minut nöyryytettiin: niin minä opin sinun  käskysi.</span> <span class="verse"><a name="72">72</a>Sinun suusi laki on minulle kalliimpi kuin tuhannet kappaleet kultaa  ja hopeata.</span> <span class="verse"><a name="73">73</a>Sinun kätesi ovat minut tehneet ja valmistaneet; anna minulle  ymmärrys oppiakseni sinun käskysi.</span> <span class="verse"><a name="74">74</a>Sinua pelkääväiset näkevät minut ja iloitsevat, sillä minä panen  toivoni sinun sanaasi.</span> <span class="verse"><a name="75">75</a>Herra, minä tiedän, että sinun tuomiosi ovat vanhurskaat, ja  uskollisuudessasi sinä olet minut nöyryyttänyt.</span> <span class="verse"><a name="76">76</a>Sinun armosi olkoon minun lohdutukseni, niinkuin sinä olet  palvelijallesi luvannut.</span> <span class="verse"><a name="77">77</a>Tulkoon minulle sinun laupeutesi, että minä eläisin; sillä sinun  lakisi on minun iloni.</span> <span class="verse"><a name="78">78</a>Joutukoot julkeat häpeään, sillä he sortavat minua syyttä; minä  tutkistelen sinun asetuksiasi.</span> <span class="verse"><a name="79">79</a>Kääntykööt minun puolelleni ne, jotka sinua pelkäävät ja jotka sinun  todistuksesi tuntevat.</span> <span class="verse"><a name="80">80</a>Pysyköön sydämeni vakaana sinun käskyissäsi, etten minä häpeään  joutuisi.</span> <span class="verse"><a name="81">81</a>Sinun apuasi minun sieluni ikävöitsee, sinun sanaasi minä panen  toivoni.</span> <span class="verse"><a name="82">82</a>Minun silmäni ikävöitsevät sinun sanaasi; minä kysyn: "Milloin  lohdutat minua?"</span> <span class="verse"><a name="83">83</a>Sillä minä olen kuin nahkaleili savussa, mutta sinun käskyjäsi minä  en unhota.</span> <span class="verse"><a name="84">84</a>Kuinka harvat ovat palvelijasi päivät! Milloin sinä tuomitset minun  vainoojani?</span> <span class="verse"><a name="85">85</a>Julkeat kaivavat minulle kuoppia, ne, jotka eivät elä sinun lakisi  mukaan.</span> <span class="verse"><a name="86">86</a>Kaikki sinun käskysi ovat todet; syyttä he minua vainoavat; auta  minua.</span> <span class="verse"><a name="87">87</a>He ovat minut miltei tuhonneet tässä maassa, mutta minä en ole  hyljännyt sinun asetuksiasi.</span> <span class="verse"><a name="88">88</a>Virvoita minua armosi jälkeen, niin minä noudatan sinun suusi  todistuksia.</span> <span class="verse"><a name="89">89</a>Iankaikkisesti pysyy sinun sanasi, Herra, vahvana taivaissa.</span> <span class="verse"><a name="90">90</a>Sinun uskollisuutesi kestää polvesta polveen, sinä perustit maan, ja  se pysyy.</span> <span class="verse"><a name="91">91</a>Sinun järjestyksesi mukaan ne pysyvät vielä tänä päivänä, sillä ne  kaikki ovat sinun palvelijoitasi.</span> <span class="verse"><a name="92">92</a>Ellei sinun lakisi olisi ollut minun iloni, olisin menehtynyt  kurjuuteeni.</span> <span class="verse"><a name="93">93</a>En minä ikinä unhota sinun asetuksiasi, sillä niillä sinä minua  virvoitat.</span> <span class="verse"><a name="94">94</a>Sinun omasi minä olen, pelasta minut, sillä sinun asetuksiasi minä  kysyn.</span> <span class="verse"><a name="95">95</a>Jumalattomat väijyvät minua, tuhotakseen minut, mutta minä tarkkaan  sinun todistuksiasi.</span> <span class="verse"><a name="96">96</a>Kaikella täydellisellä on rajansa - sen olen nähnyt - mutta sinun  käskysi ovat ylen avarat.</span> <span class="verse"><a name="97">97</a>Kuinka sinun lakisi onkaan minulle rakas! Kaiken päivää minä sitä  tutkistelen.</span> <span class="verse"><a name="98">98</a>Sinun käskysi tekevät minut vihollisiani viisaammaksi, sillä ne ovat  minun omani iankaikkisesti.</span> <span class="verse"><a name="99">99</a>Minä olen kaikkia opettajiani taitavampi, sillä minä tutkistelen  sinun todistuksiasi.</span> <span class="verse"><a name="100">100</a>Minä olen ymmärtäväisempi kuin vanhat, sillä minä otan vaarin sinun  asetuksistasi.</span> <span class="verse"><a name="101">101</a>Minä pidätän jalkani kaikilta pahoilta teiltä, noudattaakseni sinun  sanaasi.</span> <span class="verse"><a name="102">102</a>Minä en poikkea sinun oikeuksistasi, sillä sinä neuvot minua.</span> <span class="verse"><a name="103">103</a>Kuinka makeat ovat minulle sinun lupauksesi! Ne ovat hunajaa  makeammat minun suussani.</span> <span class="verse"><a name="104">104</a>Sinun asetuksistasi minä saan ymmärrystä; sentähden minä vihaan  kaikkia valheen teitä.</span> <span class="verse"><a name="105">105</a>Sinun sanasi on minun jalkaini lamppu ja valkeus minun tielläni.</span> <span class="verse"><a name="106">106</a>Minä olen vannonut ja tahdon sen täyttää: noudattaa sinun  vanhurskautesi oikeuksia.</span> <span class="verse"><a name="107">107</a>Minä olen kovin vaivattu; Herra, virvoita minua sanasi jälkeen.</span> <span class="verse"><a name="108">108</a>Kelvatkoot sinulle, Herra, minun suuni vapaaehtoiset uhrit, ja  opeta minulle oikeutesi.</span> <span class="verse"><a name="109">109</a>Minun henkeni häälyy alati kämmenelläni, mutta sinun lakiasi minä  en unhota.</span> <span class="verse"><a name="110">110</a>Jumalattomat virittävät pauloja minun eteeni, mutta sinun  asetuksistasi minä en eksy.</span> <span class="verse"><a name="111">111</a>Sinun todistuksesi ovat minun ikuinen perintöosani, sillä ne ovat  minun sydämeni ilo.</span> <span class="verse"><a name="112">112</a>Minä olen taivuttanut sydämeni pitämään sinun käskysi, aina ja  loppuun asti.</span> <span class="verse"><a name="113">113</a>Kaksimielisiä minä vihaan, mutta sinun lakiasi minä rakastan.</span> <span class="verse"><a name="114">114</a>Sinä olet minun suojani ja kilpeni, sinun sanaasi minä panen  toivoni.</span> <span class="verse"><a name="115">115</a>Luopukaa minusta, te pahantekijät, minä tahdon ottaa Jumalani  käskyistä vaarin.</span> <span class="verse"><a name="116">116</a>Tue minua lupauksesi jälkeen, että minä eläisin, äläkä anna minun  joutua toivossani häpeään.</span> <span class="verse"><a name="117">117</a>Vahvista minua, että minä pelastuisin, niin minä katselen alati  sinun käskyjäsi.</span> <span class="verse"><a name="118">118</a>Sinä hylkäät kaikki, jotka sinun käskyistäsi eksyvät, sillä heidän  kavaluutensa on turha.</span> <span class="verse"><a name="119">119</a>Kaikki maan jumalattomat sinä heität pois niinkuin kuonan;  sentähden minä rakastan sinun todistuksiasi.</span> <span class="verse"><a name="120">120</a>Sinun peljättävyytesi edessä minun ruumiini vapisee, ja minä  pelkään sinun tuomioitasi.</span> <span class="verse"><a name="121">121</a>Minä teen oikeuden ja vanhurskauden, älä jätä minua sortajaini  käsiin.</span> <span class="verse"><a name="122">122</a>Ole palvelijasi puolusmies hänen parhaaksensa, älä salli julkeain  minua sortaa.</span> <span class="verse"><a name="123">123</a>Minun silmäni hiueten halajavat sinun apuasi ja sinun vanhurskaita  lupauksiasi.</span> <span class="verse"><a name="124">124</a>Tee palvelijallesi armosi jälkeen ja opeta minulle käskysi.</span> <span class="verse"><a name="125">125</a>Minä olen sinun palvelijasi, anna minulle ymmärrys, että minä sinun  todistuksesi tuntisin.</span> <span class="verse"><a name="126">126</a>On aika Herran tehdä tekonsa: he ovat rikkoneet sinun lakisi.</span> <span class="verse"><a name="127">127</a>Sentähden minä rakastan sinun käskyjäsi enemmän kuin kultaa,  enemmän kuin puhtainta kultaa.</span> <span class="verse"><a name="128">128</a>Sentähden minä vaellan kaikessa suoraan, kaikkien sinun asetuksiesi  mukaan; kaikkia valheen teitä minä vihaan.</span> <span class="verse"><a name="129">129</a>Ihmeelliset ovat sinun todistuksesi, sentähden minun sieluni ottaa  niistä vaarin.</span> <span class="verse"><a name="130">130</a>Kun sinun sanasi avautuvat, niin ne valaisevat ja antavat  yksinkertaiselle ymmärrystä.</span> <span class="verse"><a name="131">131</a>Minä avaan suuni ja huohotan, sillä minä halajan sinun käskyjäsi.</span> <span class="verse"><a name="132">132</a>Käänny minun puoleeni, ole minulle armollinen, niinkuin on oikein  niitä kohtaan, jotka sinun nimeäsi rakastavat.</span> <span class="verse"><a name="133">133</a>Tee minun askeleeni vakaviksi sanallasi äläkä salli minkään  vääryyden minua hallita.</span> <span class="verse"><a name="134">134</a>Päästä minut ihmisten sorrosta, niin minä noudatan sinun  asetuksiasi.</span> <span class="verse"><a name="135">135</a>Kirkasta kasvosi palvelijallesi ja opeta minulle käskysi.</span> <span class="verse"><a name="136">136</a>Minun silmistäni vuotavat kyynelvirrat, kun sinun lakiasi ei  noudateta.</span> <span class="verse"><a name="137">137</a>Sinä olet vanhurskas, Herra, ja sinun tuomiosi ovat oikeat.</span> <span class="verse"><a name="138">138</a>Sinä olet säätänyt todistuksesi vanhurskaudessa ja suuressa  uskollisuudessa.</span> <span class="verse"><a name="139">139</a>Minun kiivauteni kuluttaa minut, sillä minun vihamieheni unhottavat  sinun sanasi.</span> <span class="verse"><a name="140">140</a>Sinun sanasi on hyvin koeteltu, ja sinun palvelijasi rakastaa sitä.</span> <span class="verse"><a name="141">141</a>Minä olen vähäinen ja halveksittu, mutta minä en unhota sinun  asetuksiasi.</span> <span class="verse"><a name="142">142</a>Sinun vanhurskautesi on iankaikkinen vanhurskaus, ja sinun lakisi  on totuus.</span> <span class="verse"><a name="143">143</a>Hätä ja ahdistus ovat minut saavuttaneet, mutta sinun käskysi ovat  minun iloni.</span> <span class="verse"><a name="144">144</a>Sinun todistuksesi ovat iankaikkisesti vanhurskaat; anna minulle  ymmärrys, että minä eläisin.</span> <span class="verse"><a name="145">145</a>Kaikesta sydämestäni minä huudan; vastaa minulle, Herra.  Minä  tahdon ottaa sinun käskyistäsi vaarin.</span> <span class="verse"><a name="146">146</a>Minä huudan sinua, pelasta minut, niin minä noudatan sinun  todistuksiasi.</span> <span class="verse"><a name="147">147</a>Jo ennen aamun valkenemista minä huudan, sinun sanoihisi minä panen  toivoni.</span> <span class="verse"><a name="148">148</a>Jo ennen yön vartiohetkiä minun silmäni tutkistelevat sinun  puhettasi.</span> <span class="verse"><a name="149">149</a>Kuule minun ääneni armosi jälkeen; Herra, virvoita minua oikeutesi  mukaan.</span> <span class="verse"><a name="150">150</a>Lähellä ovat ilkeät vainoojat, jotka ovat kaukana sinun laistasi.</span> <span class="verse"><a name="151">151</a>Lähellä olet sinä, Herra, ja kaikki sinun käskysi ovat todet.</span> <span class="verse"><a name="152">152</a>Jo aikoja minä olen tiennyt sinun todistuksistasi, että sinä olet  ne perustanut iäti pysyviksi.</span> <span class="verse"><a name="153">153</a>Katso minun kurjuuttani ja pelasta minut, sillä minä en unhota  sinun lakiasi.</span> <span class="verse"><a name="154">154</a>Aja minun asiani ja lunasta minut, virvoita minua lupauksesi  jälkeen.</span> <span class="verse"><a name="155">155</a>Kaukana on pelastus jumalattomista, sillä he eivät kysy sinun  käskyjäsi.</span> <span class="verse"><a name="156">156</a>Herra, sinun armahtavaisuutesi on suuri, virvoita minua oikeutesi  mukaan.</span> <span class="verse"><a name="157">157</a>Monta on minulla vainoojaa ja vihamiestä, mutta sinun  todistuksistasi minä en poikkea.</span> <span class="verse"><a name="158">158</a>Minä näen uskottomat, ja minua iljettää, sillä he eivät noudata  sinun sanaasi.</span> <span class="verse"><a name="159">159</a>Huomaa, että minä rakastan sinun asetuksiasi. Herra, virvoita minua  armosi jälkeen.</span> <span class="verse"><a name="160">160</a>Sinun sanasi on kokonansa totuus, ja kaikki sinun vanhurskautesi  oikeudet pysyvät iankaikkisesti.</span> <span class="verse"><a name="161">161</a>Ruhtinaat vainoavat minua syyttä, mutta minun sydämeni pelkää sinun  sanojasi.</span> <span class="verse"><a name="162">162</a>Minä riemuitsen sinun puheestasi, niinkuin suuren saaliin saanut.</span> <span class="verse"><a name="163">163</a>Valhetta minä vihaan ja inhoan, mutta sinun lakiasi minä rakastan.</span> <span class="verse"><a name="164">164</a>Seitsemästi päivässä minä ylistän sinua sinun vanhurskautesi  oikeuksien tähden.</span> <span class="verse"><a name="165">165</a>Suuri rauha on niillä, jotka rakastavat sinun lakiasi, eikä heille  kompastusta tule.</span> <span class="verse"><a name="166">166</a>Minä odotan sinulta pelastusta, Herra, ja täytän sinun käskysi.</span> <span class="verse"><a name="167">167</a>Minun sieluni noudattaa sinun todistuksiasi, ja suuresti minä niitä  rakastan.</span> <span class="verse"><a name="168">168</a>Minä noudatan sinun asetuksiasi ja sinun todistuksiasi, sillä  kaikki minun tieni ovat sinun edessäsi.</span> <span class="verse"><a name="169">169</a>Herra, suo minun valitukseni tulla sinun kasvojesi eteen, anna  minulle ymmärrys sanasi jälkeen.</span> <span class="verse"><a name="170">170</a>Tulkoon minun anomiseni sinun kasvojesi eteen, pelasta minut  lupauksesi mukaan.</span> <span class="verse"><a name="171">171</a>Vuodattakoot minun huuleni ylistystä, sillä sinä opetat minulle  käskysi.</span> <span class="verse"><a name="172">172</a>Minun kieleni veisatkoon sinun lupauksistasi, sillä kaikki sinun  käskysi ovat vanhurskaat.</span> <span class="verse"><a name="173">173</a>Sinun kätesi olkoon minun apuni, sillä minä olen valinnut sinun  asetuksesi.</span> <span class="verse"><a name="174">174</a>Minä ikävöitsen pelastusta sinulta, Herra, ja sinun lakisi on minun  iloni.</span> <span class="verse"><a name="175">175</a>Saakoon minun sieluni elää ja ylistää sinua, ja sinun oikeutesi  minua auttakoot.</span> <span class="verse"><a name="176">176</a>Minä olen eksyksissä kuin kadonnut lammas; etsi palvelijaasi, sillä  minä en unhota sinun käskyjäsi.</span> </p></div</div></div></body></html>