<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 104</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/104"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 104</strong></div><p><span class="verse"><a name="1">1</a>Kiitä Herraa, minun sieluni, Herra, minun Jumalani, sinä olet ylen  suuri; valkeus ja kirkkaus on sinun pukusi.</span> <span class="verse"><a name="2">2</a>Sinä verhoudut valoon niinkuin viittaan, sinä levität taivaat  niinkuin teltan;</span> <span class="verse"><a name="3">3</a>sinä rakennat salisi vetten päälle, teet pilvet vaunuiksesi ja kuljet  tuulen siivillä.</span> <span class="verse"><a name="4">4</a>Sinä teet tuulet sanasi saattajiksi, palvelijoiksesi tulen liekit.</span> <span class="verse"><a name="5">5</a>Sinä asetit maan perustuksillensa, niin että se pysyy horjumatta  iankaikkisesti.</span> <span class="verse"><a name="6">6</a>Sinä peitit sen syvyyden vesillä kuin vaatteella: vuoria ylempänä  seisoivat vedet.</span> <span class="verse"><a name="7">7</a>Mutta ne pakenivat sinun nuhteluasi, sinun jylinääsi ne juoksivat  pakoon;</span> <span class="verse"><a name="8">8</a>vuoret kohosivat ja laaksot laskeutuivat paikkoihin, jotka sinä olit  niille valmistanut.</span> <span class="verse"><a name="9">9</a>Sinä panit rajan, jonka yli vedet eivät käy eivätkä palaja peittämään  maata.</span> <span class="verse"><a name="10">10</a>Sinä kuohutit laaksoista lähteet, jotka vuorten välillä vuotavat.</span> <span class="verse"><a name="11">11</a>Ne antavat juoman kaikille metsän eläimille, villiaasit niistä  janonsa sammuttavat.</span> <span class="verse"><a name="12">12</a>Niiden partailla asuvat taivaan linnut ja visertävät lehvien  välissä.</span> <span class="verse"><a name="13">13</a>Saleistasi sinä kastelet vuoret, sinun töittesi hedelmistä maa saa  ravintonsa.</span> <span class="verse"><a name="14">14</a>Sinä kasvatat ruohon karjalle ja kasvit ihmisen tarpeeksi.  Niin  sinä tuotat maasta leivän</span> <span class="verse"><a name="15">15</a>ja viinin, joka ilahuttaa ihmisen sydämen; niin sinä saatat kasvot  öljystä kiiltäviksi, ja leipä vahvistaa ihmisen sydäntä.</span> <span class="verse"><a name="16">16</a>Ravintonsa saavat myös Herran puut, Libanonin setrit, jotka hän on  istuttanut.</span> <span class="verse"><a name="17">17</a>Niissä lintuset pesivät, ja haikaroilla on majansa kypresseissä.</span> <span class="verse"><a name="18">18</a>Korkeat vuoret ovat kauristen hallussa, kallionkolot ovat tamaanien  suoja.</span> <span class="verse"><a name="19">19</a>Kuun sinä olet tehnyt näyttämään aikoja; aurinko tietää laskunsa.</span> <span class="verse"><a name="20">20</a>Sinä teet pimeän, niin tulee yö; silloin lähtevät liikkeelle kaikki  metsän eläimet.</span> <span class="verse"><a name="21">21</a>Nuoret jalopeurat kiljuvat saalista ja pyytävät Jumalalta  elatustansa.</span> <span class="verse"><a name="22">22</a>Aurinko nousee, ne vetäytyvät pois ja laskeutuvat luoliinsa maata.</span> <span class="verse"><a name="23">23</a>Silloin ihminen menee töihinsä ja askaroitsee iltaan asti.</span> <span class="verse"><a name="24">24</a>Kuinka moninaiset ovat sinun tekosi, Herra! Sinä olet ne kaikki  viisaasti tehnyt, maa on täynnä sinun luotujasi.</span> <span class="verse"><a name="25">25</a>Merikin, suuri ja aava - siinä vilisee lukemattomat laumat pieniä ja  suuria eläviä.</span> <span class="verse"><a name="26">26</a>Siellä kulkevat laivat, siellä Leviatan, jonka sinä olet luonut  siinä leikitsemään.</span> <span class="verse"><a name="27">27</a>Ne kaikki odottavat sinua, että antaisit heille ruuan ajallansa.</span> <span class="verse"><a name="28">28</a>Sinä annat niille, ja ne kokoavat, sinä avaat kätesi, ja ne ravitaan  hyvyydellä.</span> <span class="verse"><a name="29">29</a>Sinä peität kasvosi, ja ne peljästyvät, sinä otat pois niiden  hengen, ne kuolevat ja palajavat tomuun jälleen.</span> <span class="verse"><a name="30">30</a>Sinä lähetät henkesi, ja ne luodaan; ja sinä uudistat maan muodon.</span> <span class="verse"><a name="31">31</a>Pysyköön Herran kunnia iankaikkisesti. Saakoon Herra teoistansa  iloita,</span> <span class="verse"><a name="32">32</a>hän, joka katsahtaa maahan, ja se vapisee, joka koskettaa vuoria, ja  ne suitsuavat.</span> <span class="verse"><a name="33">33</a>Kaiken ikäni minä ylistän Herraa, minä veisaan Jumalani kiitosta,  niin kauan kuin elän.</span> <span class="verse"><a name="34">34</a>Olkoot minun tutkisteluni hänelle otolliset; minä iloitsen Herrassa.</span> <span class="verse"><a name="35">35</a>Hävitkööt syntiset maasta, älköön jumalattomia enää olko.  Kiitä  Herraa, minun sieluni. Halleluja!</span> </p></div</div></div></body></html>