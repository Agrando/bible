<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 71</strong></div><p><span class="verse"><a name="1">1</a>Sinuun, Herra, minä turvaan, älä salli minun joutua häpeään  iankaikkisesti.</span> <span class="verse"><a name="2">2</a>Pelasta minut, vapahda minut vanhurskaudessasi, kallista korvasi  minun puoleeni ja auta minua.</span> <span class="verse"><a name="3">3</a>Ole minulle kallio, jolla saan asua ja jonne aina saan mennä, sinä,  joka olet säätänyt minulle pelastuksen. Sillä sinä olet minun kallioni  ja linnani.</span> <span class="verse"><a name="4">4</a>Jumalani, vapauta minut jumalattoman kädestä, väärän ja väkivaltaisen  kourista.</span> <span class="verse"><a name="5">5</a>Sillä sinä olet minun toivoni, Herra, Herra, minun turvani hamasta  nuoruudestani.</span> <span class="verse"><a name="6">6</a>Sinä olet minun tukeni syntymästäni saakka, sinä päästit minut äitini  kohdusta; sinua minä alati ylistän.</span> <span class="verse"><a name="7">7</a>Monelle minä olen kuin kummitus, mutta sinä olet minun vahva suojani.</span> <span class="verse"><a name="8">8</a>Minun suuni on täynnä sinun kiitostasi, täynnä sinun ylistystäsi  kaiken päivää.</span> <span class="verse"><a name="9">9</a>Älä heitä minua pois minun vanhalla iälläni, älä hylkää minua, kun  voimani loppuu.</span> <span class="verse"><a name="10">10</a>Sillä minun viholliseni puhuvat minusta; ne, jotka väijyvät minun  henkeäni, neuvottelevat keskenänsä:</span> <span class="verse"><a name="11">11</a>"Jumala on hänet hyljännyt; ajakaa häntä takaa ja ottakaa kiinni,  sillä auttajaa ei ole".</span> <span class="verse"><a name="12">12</a>Jumala, älä ole minusta kaukana, Jumalani, riennä minun avukseni.</span> <span class="verse"><a name="13">13</a>Joutukoot häpeään ja hukkukoot ne, jotka vainoavat minun sieluani;  peittäköön häpeä ja pilkka ne, jotka hankkivat minulle onnettomuutta.</span> <span class="verse"><a name="14">14</a>Mutta minä odotan alati, ja yhäti minä sinua kiitän.</span> <span class="verse"><a name="15">15</a>Minun suuni on julistava sinun vanhurskauttasi, sinun  pelastustekojasi kaiken päivää, sillä niiden määrää en minä tunne.</span> <span class="verse"><a name="16">16</a>Herran, Herran väkeviä tekoja minä tuon julki, minä ylistän sinun  vanhurskauttasi, sinun ainoan.</span> <span class="verse"><a name="17">17</a>Jumala, sinä olet opettanut minua hamasta nuoruudestani, ja yhä  vielä minä sinun ihmeitäsi julistan.</span> <span class="verse"><a name="18">18</a>Älä, Jumala, minua hylkää vanhaksi ja harmaaksi tultuani, niin minä  julistan sinun käsivartesi voimaa nousevalle polvelle, sinun  väkevyyttäsi kaikille vielä tuleville.</span> <span class="verse"><a name="19">19</a>Jumala, sinun vanhurskautesi ulottuu hamaan korkeuksiin, sinun, joka  teet niin suuria. Jumala, kuka on sinun vertaisesi?</span> <span class="verse"><a name="20">20</a>Sinä, joka olet antanut meidän kokea paljon ahdistusta ja  onnettomuutta, sinä virvoitat meidät jälleen henkiin, ja maan  syvyyksistä sinä tuot meidät takaisin.</span> <span class="verse"><a name="21">21</a>Anna minun arvoni kasvaa ja lohduta minua jälleen.</span> <span class="verse"><a name="22">22</a>Niin minä myös ylistän harpulla sinua, sinun uskollisuuttasi, minun  Jumalani, soitan kanteleella kiitosta sinulle, sinä Israelin Pyhä.</span> <span class="verse"><a name="23">23</a>Minun huuleni riemuitsevat, kun minä sinulle soitan, ja myös minun  sieluni, jonka sinä olet lunastanut.</span> <span class="verse"><a name="24">24</a>Minun kieleni julistaa sinun vanhurskauttasi kaiken päivää, sillä  häpeään ja pilkkaan ovat joutuneet ne, jotka hankkivat minulle  onnettomuutta.</span> </p></div</div></div></body></html>