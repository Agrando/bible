<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 31</strong></div><p><span class="verse"><a name="1">1</a>Veisuunjohtajalle; Daavidin virsi.</span> <span class="verse"><a name="2">2</a>Herra, sinuun minä turvaan. Älä salli minun ikinä häpeään tulla,  vapahda minut vanhurskaudessasi.</span> <span class="verse"><a name="3">3</a>Kallista korvasi minun puoleeni, riennä, pelasta minut. Ole minulle  turvakallio, vuorilinna, johon minut pelastat.</span> <span class="verse"><a name="4">4</a>Sillä sinä olet minun kallioni ja linnani, ja nimesi tähden sinä  minua johdat ja talutat.</span> <span class="verse"><a name="5">5</a>Sinä päästät minut verkosta, jonka he ovat eteeni virittäneet, sillä  sinä olet minun turvani.</span> <span class="verse"><a name="6">6</a>Sinun käteesi minä annan henkeni, sinä, Herra, lunastat minut, sinä  uskollinen Jumala.</span> <span class="verse"><a name="7">7</a>Minä vihaan niitä, jotka seuraavat turhia epäjumalia, mutta minä  turvaan Herraan.</span> <span class="verse"><a name="8">8</a>Minä iloitsen ja riemuitsen sinun armostasi, kun sinä katsoit minun  kurjuuttani, tunsit minun sieluni ahdistukset,</span> <span class="verse"><a name="9">9</a>etkä jättänyt minua vihollisen valtaan, vaan asetit minun jalkani  aukealle.</span> <span class="verse"><a name="10">10</a>Armahda minua, Herra, sillä minulla on ahdistus; minun silmäni on  surusta riutunut, niin myös minun sieluni ja ruumiini.</span> <span class="verse"><a name="11">11</a>Sillä minun elämäni kuluu murheessa ja minun vuoteni huokauksissa.  Minun voimani on rauennut pahain tekojeni tähden, ja minun luuni ovat  riutuneet.</span> <span class="verse"><a name="12">12</a>Kaikkien ahdistajaini tähden minä olen pilkaksi tullut,  ylenpalttiseksi pilkaksi naapureilleni, peljätykseksi tuttavilleni;  jotka minut kadulla näkevät, pakenevat minua.</span> <span class="verse"><a name="13">13</a>Minä olen unhottunut ihmisten mielistä niinkuin kuollut, minä olen  kuin rikottu astia.</span> <span class="verse"><a name="14">14</a>Sillä minä kuulen monen parjaukset, kauhua kaikkialta, kun he  keskenänsä pitävät neuvoa minua vastaan, aikovat ottaa minulta hengen.</span> <span class="verse"><a name="15">15</a>Mutta sinuun, Herra, minä turvaan; minä sanon: "Sinä olet minun  Jumalani".</span> <span class="verse"><a name="16">16</a>Minun aikani ovat sinun kädessäsi, pelasta minut vihollisteni  kädestä ja vainoojistani.</span> <span class="verse"><a name="17">17</a>Valista kasvosi palvelijallesi, pelasta minut armossasi.</span> <span class="verse"><a name="18">18</a>Herra, älä salli minun tulla häpeään, sillä sinua minä huudan  avukseni. Jumalattomat tulkoot häpeään, vaietkoot ja vaipukoot  tuonelaan.</span> <span class="verse"><a name="19">19</a>Mykistykööt valheen huulet, jotka puhuvat vanhurskasta vastaan  röyhkeästi, ylpeästi ja ylenkatseellisesti.</span> <span class="verse"><a name="20">20</a>Kuinka suuri on sinun hyvyytesi, jonka talletat pelkääväisillesi ja  jota osoitat sinuun turvaaville ihmislasten edessä!</span> <span class="verse"><a name="21">21</a>Sinä peität heidät kasvojesi suojaan ihmisten salavehkeiltä; sinä  kätket heidät turvaan kielten riidalta.</span> <span class="verse"><a name="22">22</a>Kiitetty olkoon Herra, sillä hän osoitti minulle ihmeellisen armonsa  piiritetyssä kaupungissa.</span> <span class="verse"><a name="23">23</a>Minä sanoin hädässäni: "Minä olen sysätty pois sinun silmiesi  edestä". Kuitenkin sinä kuulit minun rukousteni äänen, kun minä sinua  huusin.</span> <span class="verse"><a name="24">24</a>Rakastakaa Herraa, kaikki hänen hurskaansa. Herra varjelee  uskolliset, mutta ylpeileväisille hän kostaa monin kerroin.</span> <span class="verse"><a name="25">25</a>Olkaa lujat, ja olkoon teidän sydämenne rohkea, te kaikki, jotka  Herraa odotatte.</span> </p></div</div></div></body></html>