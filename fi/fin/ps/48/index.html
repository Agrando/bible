<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 48</strong></div><p><span class="verse"><a name="1">1</a>Laulu, koorahilaisten virsi.</span> <span class="verse"><a name="2">2</a>Suuri on Herra ja korkeasti ylistettävä meidän Jumalamme kaupungissa,  pyhällä vuorellansa.</span> <span class="verse"><a name="3">3</a>Kauniina kohoaa, kaiken maan ilona, pohjan puolella Siionin vuori,  suuren kuninkaan kaupunki.</span> <span class="verse"><a name="4">4</a>Jumala on sen linnoissa turvaksi tunnettu.</span> <span class="verse"><a name="5">5</a>Sillä katso, kuninkaat kokoontuivat, hyökkäsivät yhdessä.</span> <span class="verse"><a name="6">6</a>Mutta he näkivät sen, hämmästyivät, peljästyivät ja pakenivat pois.</span> <span class="verse"><a name="7">7</a>Vavistus valtasi heidät siellä, tuska niinkuin synnyttäväisen.</span> <span class="verse"><a name="8">8</a>Itätuulella sinä särjet Tarsiin-laivat.</span> <span class="verse"><a name="9">9</a>Niinkuin me olimme kuulleet, niin me sen nyt näimme Herran Sebaotin  kaupungissa, meidän Jumalamme kaupungissa: Jumala pitää sen lujana  iankaikkisesti. Sela.</span> <span class="verse"><a name="10">10</a>Jumala, me tutkistelemme sinun armoasi sinun temppelissäsi.</span> <span class="verse"><a name="11">11</a>Jumala, niinkuin sinun nimesi, niin ulottuu sinun ylistyksesi maan  ääriin saakka; sinun oikea kätesi on vanhurskautta täynnä.</span> <span class="verse"><a name="12">12</a>Siionin vuori iloitsee, Juudan tyttäret riemuitsevat sinun  tuomioistasi.</span> <span class="verse"><a name="13">13</a>Kiertäkää Siion, käykää sen ympäri, lukekaa sen tornit.</span> <span class="verse"><a name="14">14</a>Tarkatkaa sen muurit, kulkekaa sen linnat, kertoaksenne niistä  tulevalle polvelle.</span> <span class="verse"><a name="15">15</a>Sillä tämä on Jumala, meidän Jumalamme, aina ja iankaikkisesti; hän  johdattaa meitä kuolemaan asti.</span> </p></div</div></div></body></html>