<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 109</strong></div><p><span class="verse"><a name="1">1</a>Veisuunjohtajalle; Daavidin virsi. Jumala, minun ylistykseni, älä ole  vaiti.</span> <span class="verse"><a name="2">2</a>Sillä he ovat avanneet minua vastaan jumalattoman ja petollisen suun,  he puhuttelevat minua valheen kielellä.</span> <span class="verse"><a name="3">3</a>Vihan sanoilla he ovat minut piirittäneet, ja syyttä he sotivat minua  vastaan.</span> <span class="verse"><a name="4">4</a>Rakkauteni palkaksi he minua vainoavat, mutta minä ainoastaan  rukoilen.</span> <span class="verse"><a name="5">5</a>He kostavat minulle hyvän pahalla ja rakkauteni vihalla.</span> <span class="verse"><a name="6">6</a>Aseta jumalaton mies häntä vastaan, ja seisokoon syyttäjä hänen  oikealla puolellansa.</span> <span class="verse"><a name="7">7</a>Oikeuden edessä hän joutukoon syyhyn, ja hänen rukouksensa tulkoon  synniksi.</span> <span class="verse"><a name="8">8</a>Hänen päivänsä olkoot harvat, ottakoon toinen hänen kaitsijatoimensa.</span> <span class="verse"><a name="9">9</a>Tulkoot hänen lapsensa orvoiksi ja hänen vaimonsa leskeksi.</span> <span class="verse"><a name="10">10</a>Kierrelkööt hänen lapsensa alati kerjäten, anelkoot kaukana kotinsa  raunioilta.</span> <span class="verse"><a name="11">11</a>Anastakoon koronkiskuri kaiken hänen omansa, ja riistäkööt vieraat  hänen vaivannäkönsä.</span> <span class="verse"><a name="12">12</a>Älköön kukaan osoittako hänelle laupeutta, älköönkä kukaan armahtako  hänen orpojansa.</span> <span class="verse"><a name="13">13</a>Hänen jälkeläisensä hävitkööt sukupuuttoon, pyyhittäköön heidän  nimensä pois toisessa polvessa.</span> <span class="verse"><a name="14">14</a>Hänen isiensä rikkomukset pysykööt Herran muistossa, älköönkä hänen  äitinsä syntiä pyyhittäkö pois.</span> <span class="verse"><a name="15">15</a>Olkoot ne Herran edessä alati, ja hävittäköön hän heidän muistonsa  maan päältä.</span> <span class="verse"><a name="16">16</a>Sillä se mies ei ajatellutkaan tehdä laupeutta, vaan vainosi kurjaa  ja köyhää ja sydämen tuskassa olevaa, tappaaksensa hänet.</span> <span class="verse"><a name="17">17</a>Hän rakasti kirousta, ja se kohtasi häntä; hän ei huolinut  siunauksesta, ja se väistyi hänestä kauas.</span> <span class="verse"><a name="18">18</a>Hän puki kirouksen yllensä niinkuin vaatteensa, ja se meni hänen  sisuksiinsa niinkuin vesi ja hänen luihinsa niinkuin öljy.</span> <span class="verse"><a name="19">19</a>Se olkoon hänellä viittana, johon hän verhoutuu, ja vyönä, johon hän  aina vyöttäytyy.</span> <span class="verse"><a name="20">20</a>Tämä olkoon Herralta minun vainoojaini palkka ja niiden, jotka  puhuvat pahaa minua vastaan.</span> <span class="verse"><a name="21">21</a>Mutta sinä, Herra, Herra, auta minua nimesi tähden, sillä sinun  armosi on hyvä, pelasta minut.</span> <span class="verse"><a name="22">22</a>Sillä minä olen kurja ja köyhä, ja sydämeni on haavoitettu minun  rinnassani.</span> <span class="verse"><a name="23">23</a>Minä katoan pois kuin pitenevä varjo, minut pudistetaan pois kuin  heinäsirkka.</span> <span class="verse"><a name="24">24</a>Polveni horjuvat paastoamisesta, ja minun ruumiini on laihtunut  lihattomaksi.</span> <span class="verse"><a name="25">25</a>Ja minä olen joutunut heidän herjattavakseen, minut nähdessään he  nyökyttävät päätänsä.</span> <span class="verse"><a name="26">26</a>Auta minua, Herra, minun Jumalani, pelasta minut armosi jälkeen;</span> <span class="verse"><a name="27">27</a>ja he saakoot tuta, että tämä on sinun kätesi, että sinä, Herra, sen  teit.</span> <span class="verse"><a name="28">28</a>Jos he kiroavat, siunaa sinä, jos he nousevat, joutukoot häpeään,  mutta palvelijasi saakoon iloita.</span> <span class="verse"><a name="29">29</a>Olkoon häväistys minun vainoojaini pukuna, ja verhotkoon heitä  heidän häpeänsä niinkuin viitta.</span> <span class="verse"><a name="30">30</a>Minä suullani kiitän suuresti Herraa, ja monien keskellä minä  ylistän häntä.</span> <span class="verse"><a name="31">31</a>Sillä hän seisoo köyhän oikealla puolella pelastaakseen hänet  niistä, jotka hänet tuomitsevat.</span> </p></div</div></div></body></html>