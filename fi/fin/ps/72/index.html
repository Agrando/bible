<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 72</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/72"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 72</strong></div><p><span class="verse"><a name="1">1</a>Salomon virsi. Jumala, anna kuninkaan tuomita, niinkuin sinä  tuomitset, anna vanhurskautesi kuninkaan pojalle.</span> <span class="verse"><a name="2">2</a>Tuomitkoon hän sinun kansaasi vanhurskaasti ja sinun kurjiasi  oikeuden mukaan.</span> <span class="verse"><a name="3">3</a>Vuoret kantakoot rauhaa kansalle, niin myös kukkulat, vanhurskauden  voimasta.</span> <span class="verse"><a name="4">4</a>Auttakoon hän kansan kurjat oikeuteen, pelastakoon köyhäin lapset ja  musertakoon sortajan.</span> <span class="verse"><a name="5">5</a>Niin he pelkäävät sinua, niin kauan kuin aurinko paistaa ja kuu  kumottaa, polvesta polveen.</span> <span class="verse"><a name="6">6</a>Hän olkoon niinkuin sade, joka nurmikolle vuotaa, niinkuin sadekuuro,  joka kostuttaa maan.</span> <span class="verse"><a name="7">7</a>Hänen päivinänsä vanhurskas kukoistaa, ja rauha on oleva runsas  siihen saakka, kunnes kuuta ei enää ole.</span> <span class="verse"><a name="8">8</a>Hallitkoon hän merestä mereen ja Eufrat-virrasta maan ääriin saakka.</span> <span class="verse"><a name="9">9</a>Hänen edessänsä erämaan asujat polvistuvat, ja hänen vihollisensa  nuolevat tomua.</span> <span class="verse"><a name="10">10</a>Tarsiin ja saarten kuninkaat tuovat lahjoja, Saban ja Seban  kuninkaat veroa maksavat.</span> <span class="verse"><a name="11">11</a>Häntä kumartavat kaikki kuninkaat, kaikki kansakunnat palvelevat  häntä.</span> <span class="verse"><a name="12">12</a>Sillä hän pelastaa köyhän, joka apua huutaa, kurjan ja sen, jolla ei  auttajaa ole.</span> <span class="verse"><a name="13">13</a>Hän armahtaa vaivaista ja köyhää ja pelastaa köyhäin sielun.</span> <span class="verse"><a name="14">14</a>Hän lunastaa heidän sielunsa sorrosta ja väkivallasta, ja heidän  verensä on hänen silmissään kallis.</span> <span class="verse"><a name="15">15</a>Hän eläköön, ja hänelle tuotakoon Saban kultaa; hänen puolestansa  rukoiltakoon alati, ja siunattakoon häntä lakkaamatta.</span> <span class="verse"><a name="16">16</a>Maa kasvakoon runsaasti viljaa, vuorten huippuja myöten, sen hedelmä  huojukoon niinkuin Libanon; ja kansaa nouskoon kaupungeista niinkuin  kasveja maasta.</span> <span class="verse"><a name="17">17</a>Pysyköön hänen nimensä iankaikkisesti, ja versokoon hänen nimensä,  niin kauan kuin aurinko paistaa. Hänessä he itseänsä siunatkoot, ja  kaikki kansakunnat ylistäkööt häntä onnelliseksi.</span> <span class="verse"><a name="18">18</a>Kiitetty olkoon Herra Jumala, Israelin Jumala, ainoa, joka ihmeitä  tekee.</span> <span class="verse"><a name="19">19</a>Kiitetty olkoon hänen kunniansa nimi iankaikkisesti, ja kaikki maa  olkoon täynnä hänen kunniaansa. Amen, amen.</span> <span class="verse"><a name="20">20</a>Daavidin, Iisain pojan, rukoukset päättyvät.</span> </p></div</div></div></body></html>