<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 65</strong></div><p><span class="verse"><a name="1">1</a>Veisuunjohtajalle; Daavidin virsi, laulu.</span> <span class="verse"><a name="2">2</a>Jumala, hiljaisuudessa kiitetään sinua Siionissa, ja sinulle  täytetään lupaus.</span> <span class="verse"><a name="3">3</a>Sinä kuulet rukouksen: sinun tykösi tulee kaikki liha.</span> <span class="verse"><a name="4">4</a>Minun syntivelkani ovat ylen raskaat, mutta sinä annat anteeksi  meidän rikoksemme.</span> <span class="verse"><a name="5">5</a>Autuas se, jonka sinä valitset ja otat tykösi, esikartanoissasi  asumaan! Salli meidän tulla ravituiksi sinun huoneesi hyvyydellä, sinun  temppelisi pyhyydellä.</span> <span class="verse"><a name="6">6</a>Ihmeellisillä teoilla sinä vastaat meille vanhurskaudessa, sinä,  meidän autuutemme Jumala, sinä, kaikkien maan äärten ja kaukaisen meren  turva,</span> <span class="verse"><a name="7">7</a>joka voimallasi vahvistat vuoret ja olet vyötetty väkevyydellä;</span> <span class="verse"><a name="8">8</a>sinä, joka asetat merten pauhinan ja niiden aaltojen pauhinan ja  kansojen metelin,</span> <span class="verse"><a name="9">9</a>niin että ne, jotka niiden äärillä asuvat, hämmästyvät sinun  ihmeitäsi; aamun ja ehtoon ääret sinä täytät riemulla.</span> <span class="verse"><a name="10">10</a>Sinä pidät maasta huolen, kastelet sen runsaasti, sinä teet sen ylen  rikkaaksi. Jumalan virta on vettä täynnä. Sinä valmistat heidän  viljansa, sillä niin sinä valmistat maan.</span> <span class="verse"><a name="11">11</a>Sinä kastelet sen vaot, sinä muhennat sen multapaakut, sadekuuroilla  sinä sen pehmität ja siunaat sen laihon.</span> <span class="verse"><a name="12">12</a>Sinä kaunistat vuoden hyvyydelläsi, ja sinun askeleesi tiukkuvat  lihavuutta.</span> <span class="verse"><a name="13">13</a>Erämaan laitumet tiukkuvat, ja kukkulat vyöttäytyvät riemuun.</span> <span class="verse"><a name="14">14</a>Kedot verhoutuvat lammaslaumoihin, ja vilja peittää laaksot.  Riemuitaan ja lauletaan!</span> </p></div</div></div></body></html>