<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 74</strong></div><p><span class="verse"><a name="1">1</a>Aasafin mietevirsi. Miksi sinä, Jumala, hylkäsit meidät ainiaaksi,  miksi suitsuaa sinun vihasi laitumesi lampaita vastaan?</span> <span class="verse"><a name="2">2</a>Muista seurakuntaasi, jonka muinoin omaksesi otit, jonka lunastit  perintösuvuksesi. Muista Siionin vuorta, jolla sinä asut.</span> <span class="verse"><a name="3">3</a>Ohjaa askeleesi ikuisille raunioille. Vihollinen on raiskannut kaiken  pyhäkössä.</span> <span class="verse"><a name="4">4</a>Sinun vihollisesi huusivat kokoushuoneessasi, he pystyttivät omat  merkkinsä merkeiksi sinne.</span> <span class="verse"><a name="5">5</a>Näytti, kuin olisi tiheässä metsässä kirveitä heilutettu korkealle.</span> <span class="verse"><a name="6">6</a>Niin he löivät kaikki sen veistokset kirveillä ja nuijilla rikki.</span> <span class="verse"><a name="7">7</a>He pistivät sinun pyhäkkösi tuleen, he häväisivät, panivat maan  tasalle sinun nimesi asumuksen.</span> <span class="verse"><a name="8">8</a>He sanoivat sydämessään: "Me hävitämme heidät kaikki tyynni".  He  polttivat kaikki jumalanpalvelushuoneet maasta.</span> <span class="verse"><a name="9">9</a>Merkkejämme me emme näe, ei ole enää profeettaa, eikä ole joukossamme  ketään, joka tietäisi, kuinka kauan -.</span> <span class="verse"><a name="10">10</a>Kuinka kauan, Jumala, vihollinen saa herjata, vihamies pilkata sinun  nimeäsi lakkaamatta?</span> <span class="verse"><a name="11">11</a>Miksi pidätät kättäsi, oikeata kättäsi? Vedä se povestasi ja hävitä  heidät.</span> <span class="verse"><a name="12">12</a>Jumala on minun kuninkaani ammoisista ajoista, hän toimittaa  pelastuksen maan päällä.</span> <span class="verse"><a name="13">13</a>Sinä voimallasi halkaisit meren, sinä musersit lohikäärmeitten päät  vetten päällä.</span> <span class="verse"><a name="14">14</a>Sinä ruhjoit rikki Leviatanin päät, sinä annoit hänet ruuaksi  erämaan eläinten laumalle.</span> <span class="verse"><a name="15">15</a>Sinä puhkaisit kuohumaan lähteen ja puron, sinä kuivasit väkevät  virrat.</span> <span class="verse"><a name="16">16</a>Sinun on päivä, sinun on yö, sinä valmistit valon ja auringon.</span> <span class="verse"><a name="17">17</a>Sinä määräsit kaikki maan rajat, sinä asetit kesän ja talven.</span> <span class="verse"><a name="18">18</a>Niin muista tämä: vihollinen herjaa Herraa, houkkiokansa pilkkaa  sinun nimeäsi.</span> <span class="verse"><a name="19">19</a>Älä anna pedolle alttiiksi metsäkyyhkysesi sielua, älä iäksi unhota  kurjiesi elämää.</span> <span class="verse"><a name="20">20</a>Katso liittoasi. Sillä maan pimennot ovat väkivallan pesiä täynnä.</span> <span class="verse"><a name="21">21</a>Älä salli sorretun kääntyä häväistynä takaisin. Kurja ja köyhä  saakoot ylistää sinun nimeäsi.</span> <span class="verse"><a name="22">22</a>Nouse, Jumala, aja asiasi. Muista, miten houkat herjaavat sinua  kaiken aikaa.</span> <span class="verse"><a name="23">23</a>Älä unhota vihollistesi huutoa, älä vastustajaisi melua, joka kohoaa  lakkaamatta.</span> </p></div</div></div></body></html>