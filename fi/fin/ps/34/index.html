<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 34</strong></div><p><span class="verse"><a name="1">1</a>Daavidin virsi, kun hän tekeytyi mielipuoleksi Abimelekin edessä ja  tämä karkoitti hänet luotansa ja hän meni pois.</span> <span class="verse"><a name="2">2</a>Minä kiitän Herraa joka aika, hänen ylistyksensä on alati minun  suussani.</span> <span class="verse"><a name="3">3</a>Herra on minun sieluni kerskaus, nöyrät sen kuulevat ja iloitsevat.</span> <span class="verse"><a name="4">4</a>Ylistäkää minun kanssani Herraa, kiittäkäämme yhdessä hänen nimeänsä.</span> <span class="verse"><a name="5">5</a>Minä etsin Herraa, ja hän vastasi minulle, hän vapahti minut kaikista  peljätyksistäni.</span> <span class="verse"><a name="6">6</a>Jotka häneen katsovat, ne säteilevät iloa, heidän kasvonsa eivät  häpeästä punastu.</span> <span class="verse"><a name="7">7</a>Tässä on kurja, joka huusi, ja Herra kuuli ja pelasti hänet kaikista  hänen ahdistuksistansa.</span> <span class="verse"><a name="8">8</a>Herran enkeli asettuu niiden ympärille, jotka häntä pelkäävät, ja  pelastaa heidät.</span> <span class="verse"><a name="9">9</a>Maistakaa ja katsokaa, kuinka Herra on hyvä. Autuas se mies, joka  häneen turvaa!</span> <span class="verse"><a name="10">10</a>Peljätkää Herraa, te hänen pyhänsä, sillä häntä pelkääväisiltä ei  mitään puutu.</span> <span class="verse"><a name="11">11</a>Nuoret leijonat kärsivät puutetta ja näkevät nälkää, mutta Herraa  etsiväisiltä ei mitään hyvää puutu.</span> <span class="verse"><a name="12">12</a>Tulkaa, lapset, kuulkaa minua: Herran pelkoon minä teidät opetan.</span> <span class="verse"><a name="13">13</a>Kuka oletkin, joka elää tahdot ja rakastat elämän päiviä,  nauttiaksesi onnea:</span> <span class="verse"><a name="14">14</a>varjele kielesi pahasta ja huulesi vilppiä puhumasta;</span> <span class="verse"><a name="15">15</a>vältä pahaa ja tee hyvää, etsi rauhaa ja pyri siihen.</span> <span class="verse"><a name="16">16</a>Herran silmät tarkkaavat vanhurskaita ja hänen korvansa heidän  huutoansa.</span> <span class="verse"><a name="17">17</a>Herran kasvot ovat pahantekijöitä vastaan, hävittääksensä maasta  heidän muistonsa.</span> <span class="verse"><a name="18">18</a>Vanhurskaat huutavat, ja Herra kuulee ja vapahtaa heidät kaikista  heidän ahdistuksistansa.</span> <span class="verse"><a name="19">19</a>Lähellä on Herra niitä, joilla on särjetty sydän, ja hän pelastaa  ne, joilla on murtunut mieli.</span> <span class="verse"><a name="20">20</a>Monta on vanhurskaalla kärsimystä, mutta Herra vapahtaa hänet niistä  kaikista.</span> <span class="verse"><a name="21">21</a>Hän varjelee kaikki hänen luunsa: ei yksikään niistä murru.</span> <span class="verse"><a name="22">22</a>Pahuus tappaa jumalattoman, ja jotka vanhurskasta vihaavat, ne  tulevat syynalaisiksi.</span> <span class="verse"><a name="23">23</a>Herra lunastaa palvelijainsa sielut, eikä yksikään, joka häneen  turvaa, tule syynalaiseksi.</span> </p></div</div></div></body></html>