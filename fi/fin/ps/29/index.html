<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 29</strong></div><p><span class="verse"><a name="1">1</a>Daavidin virsi. Antakaa Herralle, te Jumalan pojat, antakaa Herralle  kunnia ja väkevyys.</span> <span class="verse"><a name="2">2</a>Antakaa Herralle hänen nimensä kunnia, kumartakaa Herraa pyhässä  kaunistuksessa.</span> <span class="verse"><a name="3">3</a>Herran ääni käy vetten päällä; kunnian Jumala jylisee, Herra suurten  vetten päällä.</span> <span class="verse"><a name="4">4</a>Herran ääni käy voimallisesti, Herran ääni käy valtavasti.</span> <span class="verse"><a name="5">5</a>Herran ääni särkee setrit, Herra särkee Libanonin setrit.</span> <span class="verse"><a name="6">6</a>Hän hypittää niitä niinkuin vasikkaa, Libanonia ja Sirjonia niinkuin  nuorta villihärkää.</span> <span class="verse"><a name="7">7</a>Herran ääni halkoo tulen liekit.</span> <span class="verse"><a name="8">8</a>Herran ääni vapisuttaa erämaan, Herra vapisuttaa Kaadeksen erämaan.</span> <span class="verse"><a name="9">9</a>Herran ääni saattaa peurat poikimaan, se raastaa paljaiksi metsät. Ja  kaikki hänen temppelissänsä sanoo: "Kunnia!"</span> <span class="verse"><a name="10">10</a>Herra istui valtaistuimellaan, ja vedenpaisumus tuli.  Herra istuu  kuninkaana iankaikkisesti.</span> <span class="verse"><a name="11">11</a>Herra antaa kansallensa väkevyyden, Herra siunaa kansaansa rauhalla.</span> </p></div</div></div></body></html>