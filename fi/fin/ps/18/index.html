<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 18</strong></div><p><span class="verse"><a name="1">1</a>Veisuunjohtajalle; Herran palvelijan Daavidin virsi, jonka sanat hän  puhui Herralle sinä päivänä, jona Herra oli pelastanut hänet kaikkien  hänen vihollistensa vallasta ja Saulin kädestä.</span> <span class="verse"><a name="2">2</a>Hän sanoi: Sydämestäni minä rakastan sinua, Herra, minun voimani,</span> <span class="verse"><a name="3">3</a>Herra, minun kallioni, linnani ja pelastajani, minun Jumalani,  vuoreni, jonka turviin minä pakenen, minun kilpeni, autuuteni sarvi ja  varustukseni.</span> <span class="verse"><a name="4">4</a>Ylistetty olkoon Herra! - niin minä huudan, ja vihollisistani minä  pelastun.</span> <span class="verse"><a name="5">5</a>Kuoleman paulat piirittivät minut, turmion virrat peljästyttivät  minut.</span> <span class="verse"><a name="6">6</a>Tuonelan paulat kietoivat minut, kuoleman ansat yllättivät minut.</span> <span class="verse"><a name="7">7</a>Ahdistuksessani minä rukoilin Herraa ja huusin avuksi Jumalaani; hän  kuuli minun ääneni temppelistänsä, ja minun huutoni hänen edessään  kohosi hänen korviinsa.</span> <span class="verse"><a name="8">8</a>Silloin maa huojui ja järisi, vuorten perustukset järkkyivät; ne  horjuivat, sillä hänen vihansa syttyi.</span> <span class="verse"><a name="9">9</a>Savu suitsusi hänen sieraimistaan, kuluttava tuli hänen suustansa,  palavat hiilet hehkuivat hänestä.</span> <span class="verse"><a name="10">10</a>Hän notkisti taivaat ja astui alas, synkkä pilvi jalkojensa alla.</span> <span class="verse"><a name="11">11</a>Ja hän ajoi kerubin kannattamana ja lensi, ja hän liiti tuulen  siivillä;</span> <span class="verse"><a name="12">12</a>hän pani pimeyden verhoksensa, majaksensa yltympäri: mustat vedet,  paksut pilvet.</span> <span class="verse"><a name="13">13</a>Hohteesta, joka kävi hänen edellänsä, purkautuivat pilvet rakeiksi  ja palaviksi hiiliksi.</span> <span class="verse"><a name="14">14</a>Ja Herra jylisi taivaassa, Korkein antoi äänensä kaikua, tulla  rakeita ja palavia hiiliä.</span> <span class="verse"><a name="15">15</a>Hän lennätti nuolensa ja hajotti heidät, paljon salamoita ja  kauhistutti heidät.</span> <span class="verse"><a name="16">16</a>Silloin vetten syvyydet tulivat näkyviin, ja maanpiirin perustukset  paljastuivat sinun nuhtelustasi, Herra, sinun vihasi hengen  puuskauksesta.</span> <span class="verse"><a name="17">17</a>Hän ojensi kätensä korkeudesta ja tarttui minuun, veti minut ylös  suurista vesistä;</span> <span class="verse"><a name="18">18</a>hän pelasti minut voimallisesta vihollisestani, minun  vihamiehistäni, sillä he olivat minua väkevämmät.</span> <span class="verse"><a name="19">19</a>He hyökkäsivät minun kimppuuni hätäni päivänä, mutta Herra tuli  minun tuekseni.</span> <span class="verse"><a name="20">20</a>Hän toi minut avaraan paikkaan, hän vapautti minut, sillä hän oli  mielistynyt minuun.</span> <span class="verse"><a name="21">21</a>Herra tekee minulle minun vanhurskauteni mukaan, minun kätteni  puhtauden mukaan hän minulle maksaa.</span> <span class="verse"><a name="22">22</a>Sillä minä olen noudattanut Herran teitä enkä ole luopunut pois  Jumalastani, jumalattomuuteen.</span> <span class="verse"><a name="23">23</a>Kaikki hänen oikeutensa ovat minun silmieni edessä, enkä minä hänen  käskyjänsä syrjään sysää.</span> <span class="verse"><a name="24">24</a>Minä olen vilpitön häntä kohtaan ja varon itseni pahoista teoista.</span> <span class="verse"><a name="25">25</a>Sentähden Herra palkitsee minulle minun vanhurskauteni mukaan, sen  mukaan kuin käteni ovat puhtaat hänen silmiensä edessä.</span> <span class="verse"><a name="26">26</a>Hurskasta kohtaan sinä olet hurskas, nuhteetonta kohtaan nuhteeton;</span> <span class="verse"><a name="27">27</a>puhdasta kohtaan sinä olet puhdas, mutta kieroa kohtaan nurja.</span> <span class="verse"><a name="28">28</a>Sillä sinä pelastat nöyrän kansan, mutta ylpeät silmät sinä painat  alas.</span> <span class="verse"><a name="29">29</a>Sillä sinä annat minun lamppuni loistaa; Herra, minun Jumalani,  valaisee minun pimeyteni.</span> <span class="verse"><a name="30">30</a>Sinun avullasi minä hyökkään rosvojoukkoa vastaan; Jumalani avulla  minä ryntään ylitse muurin.</span> <span class="verse"><a name="31">31</a>Jumalan tie on nuhteeton, Herran sana tulessa koeteltu.  Hän on  kaikkien kilpi, jotka häneen turvaavat.</span> <span class="verse"><a name="32">32</a>Sillä kuka muu on Jumala kuin Herra, ja kuka pelastuksen kallio,  paitsi meidän Jumalamme -</span> <span class="verse"><a name="33">33</a>se Jumala, joka minut voimalla vyöttää ja tekee minun tieni  nuhteettomaksi,</span> <span class="verse"><a name="34">34</a>tekee minun jalkani nopeiksi niinkuin peurat ja asettaa minut  kukkuloilleni,</span> <span class="verse"><a name="35">35</a>joka opettaa minun käteni sotimaan ja käsivarteni vaskijousta  jännittämään!</span> <span class="verse"><a name="36">36</a>Sinä annat minulle pelastuksen kilven, ja sinun oikea kätesi minua  tukee; sinun laupeutesi tekee minut suureksi.</span> <span class="verse"><a name="37">37</a>Sinä annat minun askeleilleni avaran tilan, ja minun jalkani eivät  horju.</span> <span class="verse"><a name="38">38</a>Minä ajan vihollisiani takaa ja saavutan heidät enkä palaja,  ennenkuin teen heistä lopun;</span> <span class="verse"><a name="39">39</a>minä murskaan heidät, niin etteivät voi nousta, he sortuvat minun  jalkojeni alle.</span> <span class="verse"><a name="40">40</a>Sinä vyötät minut voimalla sotaan, sinä painat vastustajani minun  alleni.</span> <span class="verse"><a name="41">41</a>Sinä ajat minun viholliseni pakoon, ja vihamieheni minä hukutan.</span> <span class="verse"><a name="42">42</a>He huutavat, mutta pelastajaa ei ole, huutavat Herraa, mutta hän ei  heille vastaa.</span> <span class="verse"><a name="43">43</a>Minä survon heidät tomuksi tuuleen, viskaan heidät niinkuin loan  kadulle.</span> <span class="verse"><a name="44">44</a>Sinä pelastat minut kansan riidoista, sinä asetat minut pakanain  pääksi, kansat, joita minä en tunne, palvelevat minua.</span> <span class="verse"><a name="45">45</a>Jo korvan kuulemalta he minua tottelevat; muukalaiset matelevat  minun edessäni.</span> <span class="verse"><a name="46">46</a>Muukalaiset masentuvat ja tulevat vavisten varustuksistansa.</span> <span class="verse"><a name="47">47</a>Herra elää! Kiitetty olkoon minun kallioni ja ylistetty minun  pelastukseni Jumala,</span> <span class="verse"><a name="48">48</a>Jumala, joka hankkii minulle koston ja saattaa kansat minun valtani  alle;</span> <span class="verse"><a name="49">49</a>sinä, joka pelastat minut vihollisistani ja korotat minut  vastustajaini ylitse ja päästät minut väkivaltaisesta miehestä.</span> <span class="verse"><a name="50">50</a>Sentähden minä ylistän sinua, Herra, kansojen keskuudessa ja veisaan  sinun nimesi kiitosta,</span> <span class="verse"><a name="51">51</a>sinun, joka annat kuninkaallesi suuren avun ja teet laupeuden  voidellullesi, Daavidille ja hänen jälkeläisilleen, iankaikkisesti.</span> </p></div</div></div></body></html>