<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 57</strong></div><p><span class="verse"><a name="1">1</a>Veisuunjohtajalle; veisataan kuin: "Älä turmele"; Daavidin laulu, kun  hän pakeni Saulia luolaan.</span> <span class="verse"><a name="2">2</a>Jumala, ole minulle armollinen, ole minulle armollinen; sillä sinuun  minun sieluni turvaa. Minä turvaan sinun siipiesi suojaan, kunnes  onnettomuudet ovat ohitse.</span> <span class="verse"><a name="3">3</a>Minä huudan Jumalaa, Korkeinta, avukseni, Jumalaa, joka vie minun  asiani päätökseen.</span> <span class="verse"><a name="4">4</a>Hän lähettää taivaasta minulle pelastuksen, kun minua herjaavat minun  polkijani. Sela. Jumala lähettää armonsa ja totuutensa.</span> <span class="verse"><a name="5">5</a>Minun sieluni on jalopeurain keskellä, minun täytyy maata  tultasuitsevaisten seassa, ihmisten, joiden hampaat ovat keihäitä ja  nuolia ja joiden kieli on terävä miekka.</span> <span class="verse"><a name="6">6</a>Korota itsesi yli taivasten, Jumala, ja kunniasi yli kaiken maan.</span> <span class="verse"><a name="7">7</a>Verkon he virittivät minun askelteni tielle, painoivat minun sieluni  maahan, kaivoivat eteeni kuopan, mutta itse he siihen suistuivat. Sela.</span> <span class="verse"><a name="8">8</a>Jumala, minun sydämeni on valmis, minun sydämeni on valmis: minä  tahdon veisata ja soittaa.</span> <span class="verse"><a name="9">9</a>Heräjä, minun sieluni; heräjä, harppu ja kannel. Minä tahdon herättää  aamuruskon.</span> <span class="verse"><a name="10">10</a>Herra, sinua minä kiitän kansojen joukossa, veisaan sinun kiitostasi  kansakuntien keskellä.</span> <span class="verse"><a name="11">11</a>Sillä suuri on sinun armosi ja ulottuu hamaan taivaisiin, ja sinun  totuutesi pilviin asti.</span> <span class="verse"><a name="12">12</a>Korota itsesi yli taivasten, Jumala, ja kunniasi yli kaiken maan.</span> </p></div</div></div></body></html>