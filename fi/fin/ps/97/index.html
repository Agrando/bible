<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 97</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/97"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 97</strong></div><p><span class="verse"><a name="1">1</a>Herra on kuningas! Riemuitkoon maa; iloitkoot saaret, niin monta kuin  niitä on.</span> <span class="verse"><a name="2">2</a>Pilvi ja pimeys on hänen ympärillänsä, vanhurskaus ja oikeus on hänen  valtaistuimensa perustus.</span> <span class="verse"><a name="3">3</a>Tuli käy hänen edellänsä ja polttaa hänen vihollisensa, yltympäri.</span> <span class="verse"><a name="4">4</a>Hänen salamansa valaisevat maanpiirin; maa näkee sen ja vapisee.</span> <span class="verse"><a name="5">5</a>Vuoret sulavat niinkuin vaha Herran edessä, kaiken maan Herran  edessä.</span> <span class="verse"><a name="6">6</a>Taivaat julistavat hänen vanhurskauttansa, ja kaikki kansat näkevät  hänen kunniansa.</span> <span class="verse"><a name="7">7</a>Kaikki kuvain kumartajat joutuvat häpeään, kaikki, jotka epäjumalista  kerskaavat. Kumartakaa häntä, kaikki jumalat.</span> <span class="verse"><a name="8">8</a>Siion kuulee sen ja iloitsee, ja Juudan tyttäret riemuitsevat sinun  tuomioistasi, Herra.</span> <span class="verse"><a name="9">9</a>Sillä sinä, Herra, olet Korkein yli kaiken maan, sinä olet ylen  korkea, ylitse kaikkien jumalain.</span> <span class="verse"><a name="10">10</a>Te, jotka Herraa rakastatte, vihatkaa pahaa. Hän varjelee hurskasten  sielut, jumalattomien kädestä hän heidät pelastaa.</span> <span class="verse"><a name="11">11</a>Vanhurskaalle koittaa valkeus ja oikeamielisille ilo.</span> <span class="verse"><a name="12">12</a>Iloitkaa Herrassa, te vanhurskaat; kiittäkää hänen pyhää nimeänsä.</span> </p></div</div></div></body></html>