<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 44</strong></div><p><span class="verse"><a name="1">1</a>Veisuunjohtajalle; koorahilaisten mietevirsi.</span> <span class="verse"><a name="2">2</a>Jumala, me olemme omin korvin kuulleet, meidän isämme ovat meille  kertoneet, minkä teon sinä teit heidän päivinänsä, muinaisina päivinä.</span> <span class="verse"><a name="3">3</a>Sinä karkoitit kädelläsi pakanat, mutta heidät sinä istutit, sinä  hävitit kansat, mutta heidät sinä levitit.</span> <span class="verse"><a name="4">4</a>Sillä eivät he miekallansa valloittaneet maata, eikä heidän  käsivartensa heitä auttanut, vaan sinun oikea kätesi, sinun käsivartesi  ja sinun kasvojesi valkeus, koska sinä olit heihin mielistynyt.</span> <span class="verse"><a name="5">5</a>Sinä, Jumala, sinä olet minun kuninkaani, toimita Jaakobille apu.</span> <span class="verse"><a name="6">6</a>Sinun avullasi me syöksemme ahdistajamme maahan, sinun nimessäsi me  tallaamme vastustajamme.</span> <span class="verse"><a name="7">7</a>Sillä en minä jouseeni luota, eikä miekkani minua auta;</span> <span class="verse"><a name="8">8</a>vaan sinä pelastat meidät vihollisistamme, ja saatat vihamiehemme  häpeään.</span> <span class="verse"><a name="9">9</a>Jumala on meidän kerskauksemme kaikkina päivinä, ja sinun nimeäsi me  ylistämme iankaikkisesti. Sela.</span> <span class="verse"><a name="10">10</a>Kuitenkin sinä meidät hylkäsit ja saatoit meidät häpeään, et  lähtenyt sotaan meidän joukkojemme kanssa.</span> <span class="verse"><a name="11">11</a>Sinä käänsit meidät vihollista pakoon, ja meidän vihamiehemme  ryöstivät saalista.</span> <span class="verse"><a name="12">12</a>Sinä annoit meidät syötäviksi kuin lampaat, ja hajotit meidät  pakanain sekaan.</span> <span class="verse"><a name="13">13</a>Sinä myit kansasi halvasta etkä heidän hinnastaan paljoa hyötynyt.</span> <span class="verse"><a name="14">14</a>Sinä annat meidät naapuriemme häväistäviksi, ympärillämme asuvaisten  pilkaksi ja ivaksi.</span> <span class="verse"><a name="15">15</a>Sinä saatat meidät sananparreksi pakanoille, pään pudistukseksi  kansoille.</span> <span class="verse"><a name="16">16</a>Joka päivä on häväistykseni minun edessäni, ja kasvojeni häpeä  peittää minut,</span> <span class="verse"><a name="17">17</a>herjaajan ja pilkkaajan puheen tähden, vihollisen ja kostonhimoisen  katseitten tähden.</span> <span class="verse"><a name="18">18</a>Tämä kaikki on meitä kohdannut, vaikka emme ole sinua unhottaneet  emmekä sinun liittoasi rikkoneet.</span> <span class="verse"><a name="19">19</a>Ei ole meidän sydämemme sinusta luopunut, eivät meidän askeleemme  sinun polultasi poikenneet.</span> <span class="verse"><a name="20">20</a>Kuitenkin sinä runtelit meidät aavikkosutten asuinsijoilla ja peitit  meidät synkeydellä.</span> <span class="verse"><a name="21">21</a>Jos me olisimme unhottaneet Jumalamme nimen ja ojentaneet kätemme  vieraan jumalan puoleen,</span> <span class="verse"><a name="22">22</a>eikö Jumala olisi sitä tutkituksi saanut, sillä hän tuntee sydämen  salaisuudet?</span> <span class="verse"><a name="23">23</a>Ei, vaan sinun tähtesi meitä surmataan kaiken päivää, meitä pidetään  teuraslampaina.</span> <span class="verse"><a name="24">24</a>Heräjä, miksi nukut, Herra? Nouse, älä iäksi hylkää.</span> <span class="verse"><a name="25">25</a>Miksi peität kasvosi, unhotat meidän kurjuutemme ja ahdistuksemme?</span> <span class="verse"><a name="26">26</a>Sillä meidän sielumme on vaipunut tomuun, meidän ruumiimme painunut  maahan.</span> <span class="verse"><a name="27">27</a>Nouse, auta meitä ja lunasta meidät armosi tähden.</span> </p></div</div></div></body></html>