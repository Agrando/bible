<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 63</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/63"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 63</strong></div><p><span class="verse"><a name="1">1</a>Daavidin virsi, kun hän oli Juudan erämaassa.</span> <span class="verse"><a name="2">2</a>Jumala, sinä olet minun Jumalani, sinua minä etsin varhain; sinua  minun sieluni janoaa, sinua halajaa minun ruumiini kuivassa ja  nääntyvässä, vedettömässä maassa.</span> <span class="verse"><a name="3">3</a>Niin minä katselin sinua pyhäkössä, nähdäkseni sinun voimasi ja  kunniasi.</span> <span class="verse"><a name="4">4</a>Sillä sinun armosi on parempi kuin elämä, minun huuleni ylistäkööt  sinua.</span> <span class="verse"><a name="5">5</a>Niin minä kiitän sinua elinaikani, nostan käteni sinun nimeesi.</span> <span class="verse"><a name="6">6</a>Minun sieluni ravitaan niinkuin lihavuudella ja rasvalla, ja minun  suuni ylistää sinua riemuitsevilla huulilla,</span> <span class="verse"><a name="7">7</a>kun minä vuoteessani sinua muistan ja ajattelen sinua yön  vartiohetkinä.</span> <span class="verse"><a name="8">8</a>Sillä sinä olet minun apuni, ja sinun siipiesi suojassa minä  riemuitsen.</span> <span class="verse"><a name="9">9</a>Minun sieluni riippuu sinussa kiinni, sinun oikea kätesi tukee minua.</span> <span class="verse"><a name="10">10</a>Mutta he etsivät minun henkeäni omaksi turmiokseen, he menevät maan  syvyyksiin.</span> <span class="verse"><a name="11">11</a>Heidät annetaan miekalle alttiiksi, he joutuvat aavikkosutten  osaksi.</span> <span class="verse"><a name="12">12</a>Mutta kuningas on iloitseva Jumalassa; hän on jokaisen kerskaus,  joka hänen kauttansa vannoo. Sillä valhettelijain suu tukitaan.</span> </p></div</div></div></body></html>