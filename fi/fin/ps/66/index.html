<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 66</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/66"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 66</strong></div><p><span class="verse"><a name="1">1</a>Veisuunjohtajalle; laulu, virsi. Kohottakaa Jumalalle riemuhuuto,  kaikki maa,</span> <span class="verse"><a name="2">2</a>veisatkaa hänen nimensä kunniaa, antakaa hänelle kunnia ja ylistys.</span> <span class="verse"><a name="3">3</a>Sanokaa Jumalalle: "Kuinka peljättävät ovat sinun tekosi!"  Sinun  suuren voimasi tähden sinun vihollisesi matelevat sinun edessäsi.</span> <span class="verse"><a name="4">4</a>Kaikki maa kumartakoon sinua ja veisatkoon sinun kiitostasi,  veisatkoon sinun nimesi kiitosta. Sela.</span> <span class="verse"><a name="5">5</a>Tulkaa ja katsokaa Jumalan töitä: hän on peljättävä teoissansa  ihmisten lapsia kohtaan.</span> <span class="verse"><a name="6">6</a>Meren hän muutti kuivaksi maaksi, jalkaisin käytiin virran poikki;  silloin me iloitsimme hänestä.</span> <span class="verse"><a name="7">7</a>Hän hallitsee voimallansa iankaikkisesti, hänen silmänsä  vartioitsevat kansoja; niskoittelijat älkööt nostako päätänsä.  Sela.</span> <span class="verse"><a name="8">8</a>Kiittäkää, te kansat, meidän Jumalaamme, korkealle kaiuttakaa hänen  ylistystänsä.</span> <span class="verse"><a name="9">9</a>Hän antaa meidän sielullemme elämän eikä salli meidän jalkamme  horjua.</span> <span class="verse"><a name="10">10</a>Sillä sinä, Jumala, olet koetellut meitä, olet sulattanut meitä,  niinkuin hopea sulatetaan.</span> <span class="verse"><a name="11">11</a>Sinä veit meidät verkkoon, panit kuorman meidän lanteillemme.</span> <span class="verse"><a name="12">12</a>Sinä annoit ihmisten ajaa päämme päällitse, me jouduimme tuleen ja  veteen. Mutta sinä veit meidät yltäkylläisyyteen.</span> <span class="verse"><a name="13">13</a>Minä tuon sinun huoneeseesi polttouhreja, täytän sinulle lupaukseni,</span> <span class="verse"><a name="14">14</a>joihin minun huuleni avautuivat ja jotka minun suuni hädässäni  lausui.</span> <span class="verse"><a name="15">15</a>Lihavat polttouhrit minä sinulle uhraan ynnä oinasten uhrituoksun;  minä uhraan sinulle härkiä ja kauriita. Sela.</span> <span class="verse"><a name="16">16</a>Tulkaa, kuulkaa, niin minä kerron teille, kaikki te Jumalaa  pelkääväiset, mitä hän on minun sielulleni tehnyt.</span> <span class="verse"><a name="17">17</a>Häntä minä suullani huusin, ja ylistys tuli minun kielelleni.</span> <span class="verse"><a name="18">18</a>Jos minulla olisi vääryys sydämessäni, ei Herra minua kuulisi.</span> <span class="verse"><a name="19">19</a>Mutta Jumala kuuli minua ja otti vaarin minun rukoukseni äänestä.</span> <span class="verse"><a name="20">20</a>Kiitetty olkoon Jumala, joka ei hyljännyt minun rukoustani eikä  ottanut minulta pois armoansa.</span> </p></div</div></div></body></html>