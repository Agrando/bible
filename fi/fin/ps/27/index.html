<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 27</strong></div><p><span class="verse"><a name="1">1</a>Daavidin virsi. Herra on minun valkeuteni ja autuuteni: ketä minä  pelkään! Herra on minun elämäni turva: ketä minä vapisen!</span> <span class="verse"><a name="2">2</a>Kun pahat käyvät minun kimppuuni, syömään minun lihaani, niin he,  minun ahdistajani ja vihamieheni, kompastuvat ja kaatuvat.</span> <span class="verse"><a name="3">3</a>Vaikka sotajoukko asettuisi minua vastaan, ei minun sydämeni  pelkäisi; vaikka sota nousisi minua vastaan, siinäkin minä olisin  turvassa.</span> <span class="verse"><a name="4">4</a>Yhtä minä rukoilen Herralta, sitä minä pyydän: että saisin asua  Herran huoneessa kaiken elinaikani, katsella Herran suloisuutta ja  tutkistella hänen temppelissänsä.</span> <span class="verse"><a name="5">5</a>Sillä hän kätkee minut majaansa pahana päivänä, hän suojaa minua  telttansa suojassa, korottaa minut kalliolle.</span> <span class="verse"><a name="6">6</a>Niin kohoaa nyt minun pääni vihollisteni yli, jotka minua ympäröivät,  ja minä uhraan riemu-uhreja hänen majassansa, Herralle minä veisaan ja  soitan.</span> <span class="verse"><a name="7">7</a>Herra, kuule minun ääneni, kun minä huudan, armahda minua ja vastaa  minulle.</span> <span class="verse"><a name="8">8</a>Minun sydämeni vetoaa sinun omaan sanaasi: "Etsikää minun kasvojani".  Herra, minä etsin sinun kasvojasi.</span> <span class="verse"><a name="9">9</a>Älä kätke minulta kasvojasi, älä työnnä vihassa pois palvelijaasi.  Sinä olet minun apuni, älä minua jätä, älä minua hylkää, pelastukseni  Jumala.</span> <span class="verse"><a name="10">10</a>Vaikka minun isäni ja äitini minut hyljätkööt, niin Herra minut  korjaa.</span> <span class="verse"><a name="11">11</a>Neuvo, Herra, minulle tiesi ja johdata minua tasaista polkua minun  vihamiesteni tähden.</span> <span class="verse"><a name="12">12</a>Älä anna minua alttiiksi ahdistajaini vimmalle, sillä väärät  todistajat nousevat minua vastaan ja puuskuvat väkivaltaa.</span> <span class="verse"><a name="13">13</a>Mutta minä totisesti uskon näkeväni Herran hyvyyden elävien maassa.</span> <span class="verse"><a name="14">14</a>Odota Herraa. Ole luja, ja vahva olkoon sinun sydämesi.  Odota  Herraa.</span> </p></div</div></div></body></html>