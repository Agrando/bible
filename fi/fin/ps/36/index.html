<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 36</strong></div><p><span class="verse"><a name="1">1</a>Veisuunjohtajalle; Herran palvelijan Daavidin virsi.</span> <span class="verse"><a name="2">2</a>Synti sanoo jumalattomalle: minun sydämessäni ei ole Jumalan pelkoa  hänen silmäinsä edessä.</span> <span class="verse"><a name="3">3</a>Sillä se tekee kaiken sileäksi hänen silmissään, että hänen  pahuutensa havaittaisiin ja häntä vihattaisiin.</span> <span class="verse"><a name="4">4</a>Hänen suunsa sanat ovat vääryyttä ja petosta; hän on lakannut  tekemästä sitä, mikä taidollista ja hyvää on.</span> <span class="verse"><a name="5">5</a>Hän miettii turmiota vuoteessansa, hän pysyy tiellä, joka ei ole  hyvä, hän ei kammo pahaa.</span> <span class="verse"><a name="6">6</a>Herra, sinun armosi ulottuu taivaisiin, sinun totuutesi pilviin asti.</span> <span class="verse"><a name="7">7</a>Sinun vanhurskautesi on kuin Jumalan vuoret, sinun tuomiosi niinkuin  suuri syvyys, ihmistä ja eläintä sinä autat, Herra.</span> <span class="verse"><a name="8">8</a>Kuinka kallis on sinun armosi, Jumala! Ihmislapset etsivät sinun  siipiesi suojaa.</span> <span class="verse"><a name="9">9</a>Heidät ravitaan sinun huoneesi lihavuudella, sinä annat heidän juoda  suloisuutesi virrasta.</span> <span class="verse"><a name="10">10</a>Sillä sinun tykönäsi on elämän lähde; sinun valkeudessasi me näemme  valkeuden.</span> <span class="verse"><a name="11">11</a>Säilytä armosi niille, jotka sinut tuntevat, ja vanhurskautesi  oikeamielisille.</span> <span class="verse"><a name="12">12</a>Älköön ylpeyden jalka minua tallatko, älköönkä jumalattomain käsi  minua karkoittako.</span> <span class="verse"><a name="13">13</a>Katso, pahantekijät kaatuvat, he suistuvat maahan, eivätkä voi  nousta.</span> </p></div</div></div></body></html>