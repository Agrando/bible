<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 92</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/92"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 92</strong></div><p><span class="verse"><a name="1">1</a>Virsi, sapatinpäivä-laulu.</span> <span class="verse"><a name="2">2</a>Hyvä on Herraa kiittää ja veisata kiitosta sinun nimellesi, sinä  Korkein,</span> <span class="verse"><a name="3">3</a>aamulla julistaa sinun armoasi ja yön tullen sinun totuuttasi</span> <span class="verse"><a name="4">4</a>kymmenkielisillä soittimilla ja harpuilla, kannelta soittaen.</span> <span class="verse"><a name="5">5</a>Sillä sinä ilahutat minua, Herra, töilläsi; minä riemuitsen sinun  kättesi teoista.</span> <span class="verse"><a name="6">6</a>Kuinka suuret ovat sinun tekosi, Herra! Sinun ajatuksesi ovat ylen  syvät.</span> <span class="verse"><a name="7">7</a>Järjetön mies ei tätä ymmärrä, eikä sitä älyä tomppeli.</span> <span class="verse"><a name="8">8</a>Kun jumalattomat rehottavat niinkuin ruoho ja väärintekijät kaikki  kukoistavat, on se heidän ikuiseksi häviöksensä.</span> <span class="verse"><a name="9">9</a>Mutta sinä, Herra, olet korkea iankaikkisesti.</span> <span class="verse"><a name="10">10</a>Sillä katso, sinun vihollisesi, Herra, katso, sinun vihollisesi  hukkuvat, kaikki väärintekijät joutuvat hajallensa.</span> <span class="verse"><a name="11">11</a>Mutta minun sarveni sinä kohotat kuin villihärän sarvet; minut  voidellaan tuoreella öljyllä.</span> <span class="verse"><a name="12">12</a>Ja iloiten minun silmäni katsovat vainoojiani, minun korvani  kuulevat noista pahoista, jotka ovat nousseet minua vastaan.</span> <span class="verse"><a name="13">13</a>Vanhurskas viheriöitsee kuin palmupuu, hän kasvaa kuin Libanonin  setri.</span> <span class="verse"><a name="14">14</a>He ovat istutetut Herran huoneeseen, he viheriöitsevät meidän  Jumalamme kartanoissa.</span> <span class="verse"><a name="15">15</a>Vielä vanhuudessaan he tekevät hedelmää, ovat mehevät ja vihannat</span> <span class="verse"><a name="16">16</a>ja julistavat, että Herra on vanhurskas, hän, minun kallioni, ja  ettei hänessä vääryyttä ole.</span> </p></div</div></div></body></html>