<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 79</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/79"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 79</strong></div><p><span class="verse"><a name="1">1</a>Aasafin virsi. Jumala, pakanat ovat tunkeutuneet sinun perintöosaasi,  he ovat saastuttaneet sinun pyhän temppelisi, ovat tehneet Jerusalemista  kiviraunion.</span> <span class="verse"><a name="2">2</a>He antoivat sinun palvelijaisi ruumiit taivaan linnuille ruuaksi,  maan pedoille sinun hurskaittesi lihan.</span> <span class="verse"><a name="3">3</a>He vuodattivat heidän vertansa kuin vettä ympäri Jerusalemia, eikä  heitä kukaan haudannut.</span> <span class="verse"><a name="4">4</a>Me olemme joutuneet naapuriemme häväistäviksi, niiden pilkattaviksi  ja ivattaviksi, jotka ympärillämme asuvat.</span> <span class="verse"><a name="5">5</a>Kuinka kauan sinä, Herra, olet yhäti vihoissasi, kuinka kauan sinun  kiivautesi tulena palaa?</span> <span class="verse"><a name="6">6</a>Vuodata vihasi pakanain ylitse, jotka eivät sinua tunne, ja  valtakuntien ylitse, jotka eivät sinun nimeäsi avukseen huuda.</span> <span class="verse"><a name="7">7</a>Sillä he ovat syöneet Jaakobin ja tehneet hänen asuinsijansa  autioksi.</span> <span class="verse"><a name="8">8</a>Älä lue meidän syyksemme isiemme rikoksia, anna armosi pian kohdata  meitä, sillä me olemme sangen viheliäisiksi tulleet.</span> <span class="verse"><a name="9">9</a>Auta meitä sinä, pelastuksemme Jumala, nimesi kunnian tähden, pelasta  meidät ja anna meidän syntimme anteeksi nimesi tähden.</span> <span class="verse"><a name="10">10</a>Miksi pakanat saisivat sanoa: "Missä on heidän Jumalansa?"  Tulkoon  tunnetuksi pakanain seassa, meidän silmäimme nähden, sinun palvelijaisi  vuodatetun veren kosto.</span> <span class="verse"><a name="11">11</a>Tulkoon vankien huokaus sinun kasvojesi eteen; suuren käsivartesi  voimalla pidä elossa kuoleman lapset.</span> <span class="verse"><a name="12">12</a>Ja maksa naapureillemme, heidän helmaansa, seitsenkertaisesti se  herjaus, jolla he ovat herjanneet sinua, Herra.</span> <span class="verse"><a name="13">13</a>Mutta me, sinun kansasi, sinun laitumesi lampaat, kiitämme sinua  iankaikkisesti, julistamme sinun kiitostasi polvesta polveen.</span> </p></div</div></div></body></html>