<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 135</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/135"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 135</strong></div><p><span class="verse"><a name="1">1</a>Halleluja! Ylistäkää Herran nimeä. Ylistäkää, te Herran palvelijat,</span> <span class="verse"><a name="2">2</a>jotka seisotte Herran huoneessa, meidän Jumalamme huoneen  esikartanoissa.</span> <span class="verse"><a name="3">3</a>Ylistäkää Herraa, sillä Herra on hyvä, veisatkaa kiitosta hänen  nimellensä, sillä se on suloinen.</span> <span class="verse"><a name="4">4</a>Sillä Herra on valinnut Jaakobin omaksensa, Israelin omaisuudeksensa.</span> <span class="verse"><a name="5">5</a>Sillä minä tiedän, että Herra on suuri, ja meidän Herramme korkeampi  kaikkia jumalia.</span> <span class="verse"><a name="6">6</a>Kaiken, mitä Herra tahtoo, hän tekee, sekä taivaassa että maassa,  merissä ja kaikissa syvyyksissä;</span> <span class="verse"><a name="7">7</a>hän, joka nostaa pilvet maan ääristä, tekee salamat ja sateen ja  tuopi tuulen sen säilytyspaikoista;</span> <span class="verse"><a name="8">8</a>hän, joka surmasi Egyptin esikoiset, niin ihmisten kuin eläinten;</span> <span class="verse"><a name="9">9</a>hän, joka lähetti tunnusteot ja ihmeet sinun keskellesi, Egypti,  faraota ja kaikkia hänen palvelijoitansa vastaan;</span> <span class="verse"><a name="10">10</a>hän, joka kukisti suuret kansat ja tuotti surman väkeville  kuninkaille,</span> <span class="verse"><a name="11">11</a>Siihonille, amorilaisten kuninkaalle, ja Oogille, Baasanin  kuninkaalle, ja kaikille Kanaanin valtakunnille</span> <span class="verse"><a name="12">12</a>ja antoi heidän maansa perintöosaksi, perintöosaksi kansallensa  Israelille.</span> <span class="verse"><a name="13">13</a>Herra, sinun nimesi pysyy iankaikkisesti, Herra, sinun muistosi  polvesta polveen.</span> <span class="verse"><a name="14">14</a>Sillä Herra hankkii oikeuden kansalleen ja armahtaa palvelijoitansa.</span> <span class="verse"><a name="15">15</a>Pakanain epäjumalat ovat hopeata ja kultaa, ihmiskätten tekoa.</span> <span class="verse"><a name="16">16</a>Niillä on suu, mutta eivät ne puhu, niillä on silmät, mutta eivät  näe,</span> <span class="verse"><a name="17">17</a>niillä on korvat, mutta eivät kuule, eikä niillä ole henkeä  suussansa.</span> <span class="verse"><a name="18">18</a>Niiden kaltaisia ovat niiden tekijät ja kaikki, jotka niihin  turvaavat.</span> <span class="verse"><a name="19">19</a>Te, Israelin suku, kiittäkää Herraa, te, Aaronin suku, kiittäkää  Herraa.</span> <span class="verse"><a name="20">20</a>Te, Leevin suku, kiittäkää Herraa, te, Herraa pelkääväiset,  kiittäkää Herraa.</span> <span class="verse"><a name="21">21</a>Kohotkoon Herralle kiitos Siionista, hänelle, joka Jerusalemissa  asuu. Halleluja!</span> </p></div</div></div></body></html>