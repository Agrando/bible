<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 77</strong></div><p><span class="verse"><a name="1">1</a>Veisuunjohtajalle; Jedutunin tapaan; Aasafin virsi.</span> <span class="verse"><a name="2">2</a>Minä korotan ääneni Jumalan puoleen ja huudan; minä korotan ääneni  Jumalan puoleen, että hän minua kuulisi.</span> <span class="verse"><a name="3">3</a>Ahdistukseni aikana minä etsin Herraa; minun käteni on yöllä  ojennettuna eikä väsy; minun sieluni ei lohdutuksesta huoli.</span> <span class="verse"><a name="4">4</a>Minä muistan Jumalaa ja huokaan; minä tutkistelen, ja minun henkeni  nääntyy. Sela.</span> <span class="verse"><a name="5">5</a>Sinä pidät minun silmäni valveilla; minä olen niin levoton, etten voi  puhua.</span> <span class="verse"><a name="6">6</a>Minä ajattelen muinaisia päiviä, ammoin menneitä vuosia.</span> <span class="verse"><a name="7">7</a>Minä muistan yöllä kanteleeni, minä mietiskelen sydämessäni, ja minun  henkeni tutkii:</span> <span class="verse"><a name="8">8</a>Hylkääkö Herra ikiajoiksi eikä enää osoita mielisuosiota?</span> <span class="verse"><a name="9">9</a>Onko hänen armonsa mennyt ainiaaksi, onko hänen lupauksensa lopussa  polvesta polveen?</span> <span class="verse"><a name="10">10</a>Onko Jumala unhottanut olla armollinen, onko hän vihassaan lukinnut  laupeutensa? Sela.</span> <span class="verse"><a name="11">11</a>Minä sanoin: tämä on minun kärsimykseni, että Korkeimman oikea käsi  on muuttunut.</span> <span class="verse"><a name="12">12</a>Minä muistelen Herran tekoja, minä muistelen sinun entisiä  ihmetöitäsi.</span> <span class="verse"><a name="13">13</a>Minä tutkistelen kaikkia sinun töitäsi, minä mietin sinun suuria  tekojasi.</span> <span class="verse"><a name="14">14</a>Jumala, sinun tiesi on pyhä; kuka on jumala, suuri niinkuin sinä,  Jumala?</span> <span class="verse"><a name="15">15</a>Sinä olet Jumala, joka teet ihmeitä, sinä olet ilmoittanut voimasi  kansojen seassa.</span> <span class="verse"><a name="16">16</a>Käsivarrellasi sinä lunastit kansasi, Jaakobin ja Joosefin lapset.  Sela.</span> <span class="verse"><a name="17">17</a>Vedet näkivät sinut, Jumala, vedet näkivät sinut ja vapisivat, ja  syvyydet värisivät.</span> <span class="verse"><a name="18">18</a>Pilvet purkivat vettä, pilvet antoivat jylinänsä, sinun nuolesi  lensivät.</span> <span class="verse"><a name="19">19</a>Sinun pauhinasi ääni vyöryi, salamat valaisivat maan piirin, maa  vapisi ja järkkyi.</span> <span class="verse"><a name="20">20</a>Meren halki kävi sinun tiesi, sinun polkusi läpi suurten vetten,  eivätkä sinun jälkesi tuntuneet.</span> <span class="verse"><a name="21">21</a>Sinä kuljetit kansasi niinkuin lammaslauman Mooseksen ja Aaronin  kädellä.</span> </p></div</div></div></body></html>