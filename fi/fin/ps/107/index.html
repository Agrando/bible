<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ps">Psalms</a> &gt <strong>Chapter 107</strong></div><p><span class="verse"><a name="1">1</a>Kiittäkää Herraa, sillä hän on hyvä, sillä hänen armonsa pysyy  iankaikkisesti.</span> <span class="verse"><a name="2">2</a>Niin sanokoot Herran lunastetut, jotka hän on lunastanut ahdistuksen  alta</span> <span class="verse"><a name="3">3</a>ja koonnut pakanamaista, idästä ja lännestä, pohjoisesta ja meren  puolelta.</span> <span class="verse"><a name="4">4</a>He harhailivat erämaassa, autiossa, tiettömässä maassa, löytämättä  asuttua kaupunkia.</span> <span class="verse"><a name="5">5</a>Heidän oli nälkä ja jano, heidän sielunsa nääntyi heissä.</span> <span class="verse"><a name="6">6</a>Mutta hädässänsä he huusivat Herraa, ja hän pelasti heidät heidän  ahdistuksistaan.</span> <span class="verse"><a name="7">7</a>Ja hän ohjasi heidät oikealle tielle, niin että he pääsivät asuttuun  kaupunkiin.</span> <span class="verse"><a name="8">8</a>Kiittäkööt he Herraa hänen armostansa, hänen ihmeellisistä teoistaan  ihmislapsia kohtaan.</span> <span class="verse"><a name="9">9</a>Sillä hän ravitsee nääntyvän sielun ja täyttää nälkäisen sielun  hyvyydellä.</span> <span class="verse"><a name="10">10</a>He istuivat pimeydessä ja synkeydessä, vangittuina kurjuuteen ja  rautoihin,</span> <span class="verse"><a name="11">11</a>koska olivat niskoitelleet Jumalan käskyjä vastaan ja katsoneet  halvaksi Korkeimman neuvon.</span> <span class="verse"><a name="12">12</a>Hän masensi heidän sydämensä kärsimyksellä; he sortuivat, eikä ollut  auttajaa.</span> <span class="verse"><a name="13">13</a>Mutta hädässänsä he huusivat Herraa, ja hän pelasti heidät heidän  ahdistuksistaan.</span> <span class="verse"><a name="14">14</a>Hän vei heidät ulos pimeydestä ja synkeydestä, hän katkaisi heidän  kahleensa.</span> <span class="verse"><a name="15">15</a>Kiittäkööt he Herraa hänen armostansa ja hänen ihmeellisistä  teoistaan ihmislapsia kohtaan.</span> <span class="verse"><a name="16">16</a>Sillä hän särkee vaskiset ovet ja rikkoo rautaiset salvat.</span> <span class="verse"><a name="17">17</a>He olivat hulluja, sillä heidän vaelluksensa oli syntinen, ja he  kärsivät vaivaa pahojen tekojensa tähden.</span> <span class="verse"><a name="18">18</a>Heidän sielunsa inhosi kaikkea ruokaa, ja he olivat lähellä kuoleman  portteja.</span> <span class="verse"><a name="19">19</a>Mutta hädässänsä he huusivat Herraa, ja hän pelasti heidät heidän  ahdistuksistaan.</span> <span class="verse"><a name="20">20</a>Hän lähetti sanansa ja paransi heidät ja pelasti heidät haudasta.</span> <span class="verse"><a name="21">21</a>Kiittäkööt he Herraa hänen armostansa ja hänen ihmeellisistä  teoistaan ihmislapsia kohtaan.</span> <span class="verse"><a name="22">22</a>Uhratkoot kiitosuhreja ja kertokoot riemuiten hänen töitään.</span> <span class="verse"><a name="23">23</a>He lähtivät laivoilla merelle ja kävivät kauppaa suurilla vesillä.</span> <span class="verse"><a name="24">24</a>He näkivät Herran työt ja hänen ihmeelliset tekonsa meren  syvyyksissä.</span> <span class="verse"><a name="25">25</a>Hän sanoi sanansa ja nosti myrskytuulen, joka kohotti korkealle sen  aallot.</span> <span class="verse"><a name="26">26</a>He kohosivat taivasta kohti, he vajosivat syvyyksiin; heidän  sielunsa menehtyi tuskasta.</span> <span class="verse"><a name="27">27</a>He horjuivat ja hoippuivat kuin juopunut, ja kaikki heidän taitonsa  hämmentyi.</span> <span class="verse"><a name="28">28</a>Mutta hädässänsä he huusivat Herraa, ja hän päästi heidät heidän  ahdistuksistaan.</span> <span class="verse"><a name="29">29</a>Hän tyynnytti myrskyn, ja meren aallot hiljenivät.</span> <span class="verse"><a name="30">30</a>He iloitsivat, kun tuli tyyni, ja hän vei heidät toivottuun  satamaan.</span> <span class="verse"><a name="31">31</a>Kiittäkööt he Herraa hänen armostansa ja hänen ihmeellisistä  teoistaan ihmislapsia kohtaan.</span> <span class="verse"><a name="32">32</a>Kunnioittakoot häntä kansan seurakunnassa ja vanhinten kokouksessa  häntä ylistäkööt.</span> <span class="verse"><a name="33">33</a>Hän muutti virrat erämaaksi ja vesilähteet kuivaksi maaksi,</span> <span class="verse"><a name="34">34</a>hedelmällisen maan suola-aroksi, sen asukasten pahuuden tähden.</span> <span class="verse"><a name="35">35</a>Hän muutti erämaan vesilammikoiksi ja kuivan maan vesilähteiksi.</span> <span class="verse"><a name="36">36</a>Ja hän asetti nälkäiset sinne asumaan ja he rakensivat kaupungin  asuaksensa.</span> <span class="verse"><a name="37">37</a>Ja he kylvivät peltoja ja istuttivat viinitarhoja, jotka tuottivat  satoisan hedelmän.</span> <span class="verse"><a name="38">38</a>Hän siunasi heitä, ja he lisääntyivät suuresti, ja hän antoi heille  paljon karjaa.</span> <span class="verse"><a name="39">39</a>Ja kun he vähentyivät ja vaipuivat onnettomuuden ja huolten painon  alla,</span> <span class="verse"><a name="40">40</a>niin hän, joka vuodattaa ylenkatsetta ruhtinasten päälle ja panee  heidät harhailemaan tiettömissä autiomaissa,</span> <span class="verse"><a name="41">41</a>hän kohotti köyhän kurjuudesta ja teki suvut suuriksi kuin  lammaslaumat.</span> <span class="verse"><a name="42">42</a>Oikeamieliset näkevät sen ja riemuitsevat, ja kaiken vääryyden  täytyy tukkia suunsa.</span> <span class="verse"><a name="43">43</a>Joka viisas on, se ottakoon näistä vaarin ja ajatelkoon Herran  armotekoja.</span> </p></div</div></div></body></html>