<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 35</strong></div><p><span class="verse"><a name="1">1</a>Sana, joka tuli Jeremialle Herralta Juudan kuninkaan Joojakimin,  Joosian pojan, päivinä; se kuului:</span> <span class="verse"><a name="2">2</a>"Mene reekabilaisten tykö ja puhuttele heitä ja vie heidät Herran  temppeliin, yhteen sen kammioista, ja anna heille viiniä juoda".</span> <span class="verse"><a name="3">3</a>Ja minä otin Jaasanjan, joka oli Jeremian, Habassinjan pojan, poika,  sekä hänen veljensä ja kaikki hänen poikansa ja kaikki reekabilaiset</span> <span class="verse"><a name="4">4</a>ja vein heidät Herran temppeliin, Jumalan miehen Haananin, Jigdaljan  pojan, poikien kammioon, joka on päämiesten kammion vieressä,  ovenvartija Maasejan, Sallumin pojan, kammion yläpuolella.</span> <span class="verse"><a name="5">5</a>Ja minä asetin reekabilaisten eteen täysiä viiniruukkuja ynnä maljoja  ja sanoin heille: "Juokaa viiniä".</span> <span class="verse"><a name="6">6</a>Mutta he vastasivat: "Me emme juo viiniä; sillä meidän isämme  Joonadab, Reekabin poika, on antanut meille tämän käskyn: Älkää, te ja  teidän lapsenne, ikinä viiniä juoko;</span> <span class="verse"><a name="7">7</a>älkää rakentako taloja älkääkä kylväkö siementä; älkää istuttako  viinitarhoja, älköönkä niitä teillä olko, vaan asukaa teltoissa kaikkina  elämänne päivinä, että kauan eläisitte siinä maassa, jossa te olette  muukalaisina.</span> <span class="verse"><a name="8">8</a>Ja me olemme kuuliaiset isällemme Joonadabille, Reekabin pojalle,  kaikessa, mitä hän on käskenyt meidän tehdä, niin että emme koskaan juo  viiniä elämämme päivinä, emme me eivätkä vaimomme, eivät poikamme  eivätkä tyttäremme,</span> <span class="verse"><a name="9">9</a>emmekä rakenna taloja asuaksemme, eikä meillä ole viinitarhoja, ei  peltoa eikä kylvöä.</span> <span class="verse"><a name="10">10</a>Vaan me asumme teltoissa ja olemme kuuliaiset ja teemme kaiken, mitä  isämme Joonadab on käskenyt meidän tehdä.</span> <span class="verse"><a name="11">11</a>Mutta kun Nebukadressar, Baabelin kuningas, hyökkäsi maahan, niin me  sanoimme: 'Tulkaa, menkäämme Jerusalemiin kaldealaisten sotajoukkoa ja  aramilaisten sotajoukkoa pakoon', ja me asetuimme Jerusalemiin."</span> <span class="verse"><a name="12">12</a>Ja Jeremialle tuli tämä Herran sana:</span> <span class="verse"><a name="13">13</a>"Näin sanoo Herra Sebaot, Israelin Jumala: Mene ja sano Juudan  miehille ja Jerusalemin asukkaille: Ettekö ota kuritusta varteen ja  kuule minun sanojani? sanoo Herra.</span> <span class="verse"><a name="14">14</a>Joonadabin, Reekabin pojan, sanat, joilla hän kielsi poikiansa  juomasta viiniä, pidetään voimassa, ja niin he eivät ole juoneet tähän  päivään asti, sillä he ovat kuuliaiset isänsä käskylle.  Mutta minä olen  puhunut teille varhaisesta alkaen, ja te ette ole kuulleet minua.</span> <span class="verse"><a name="15">15</a>Ja minä olen lähettänyt teidän tykönne kaikki palvelijani,  profeetat, varhaisesta alkaen, sanoen: Kääntykää kukin pahalta tieltänne  ja parantakaa tekonne, älkää seuratko muita jumalia älkääkä niitä  palvelko, niin te saatte asua siinä maassa, jonka minä olen antanut  teille ja teidän isillenne; mutta te ette ole kallistaneet korvaanne,  ette ole kuulleet minua.</span> <span class="verse"><a name="16">16</a>Joonadabin, Reekabin pojan, jälkeläiset ovat siis pitäneet voimassa  isänsä käskyn, jonka hän heille antoi, mutta tämä kansa ei ole kuullut  minua.</span> <span class="verse"><a name="17">17</a>Sentähden, näin sanoo Herra, Jumala Sebaot, Israelin Jumala: Katso,  minä annan tulla Juudalle ja kaikille Jerusalemin asukkaille kaiken sen  onnettomuuden, jolla minä olen heitä uhannut, koska he eivät kuulleet,  kun minä heille puhuin, eivät vastanneet, kun minä heitä kutsuin."</span> <span class="verse"><a name="18">18</a>Ja reekabilaisille sanoi Jeremia: "Näin sanoo Herra Sebaot, Israelin  Jumala: Koska te olette olleet kuuliaiset isänne Joonadabin käskylle ja  noudattaneet kaikkia hänen käskyjänsä ja tehneet kaiken, mitä hän käski  teidän tehdä,</span> <span class="verse"><a name="19">19</a>sentähden, näin sanoo Herra Sebaot, Israelin Jumala: Joonadabin,  Reekabin pojan, suvussa on aina oleva mies, joka seisoo minun kasvojeni  edessä".</span> </p></div</div></div></body></html>