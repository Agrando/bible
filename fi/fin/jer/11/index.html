<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 11</strong></div><p><span class="verse"><a name="1">1</a>Sana, joka tuli Herralta Jeremialle ja kuului näin:</span> <span class="verse"><a name="2">2</a>"Kuulkaa tämän liiton sanat ja puhukaa ne Juudan miehille ja  Jerusalemin asukkaille;</span> <span class="verse"><a name="3">3</a>sano heille: Näin sanoo Herra, Israelin Jumala: Kirottu olkoon se  mies, joka ei kuule tämän liiton sanoja,</span> <span class="verse"><a name="4">4</a>jonka minä sääsin teidän isillenne silloin, kun minä vein heidät pois  Egyptin maasta, rautapätsistä, ja sanoin: Kuulkaa minun ääntäni ja  tehkää aivan niin, kuin minä käsken teidän tehdä, niin te olette minun  kansani ja minä olen teidän Jumalanne</span> <span class="verse"><a name="5">5</a>ja pidän valan, jonka olen vannonut teidän isillenne luvaten antaa  heille maan, joka vuotaa maitoa ja mettä, niinkuin se teillä tänäkin  päivänä on." Ja minä vastasin ja sanoin: "Amen, Herra!"</span> <span class="verse"><a name="6">6</a>Ja Herra sanoi minulle: "Julista kaikki nämä sanat Juudan  kaupungeissa ja Jerusalemin kaduilla ja sano: Kuulkaa tämän liiton sanat  ja noudattakaa niitä.</span> <span class="verse"><a name="7">7</a>Sillä minä varoittamalla varoitin teidän isiänne silloin, kun minä  johdatin heidät pois Egyptin maasta, ja olen varoittanut varhaisesta  alkaen tähän päivään saakka sanoen: 'Kuulkaa minun ääntäni'.</span> <span class="verse"><a name="8">8</a>Mutta he eivät kuulleet eivätkä korvaansa kallistaneet, vaan  vaelsivat kukin pahan sydämensä paatumuksessa. Niin minä tuotin heidän  päällensä kaikki tämän liiton sanat, joita minä olin käskenyt heidän  noudattaa, mutta joita he eivät noudattaneet."</span> <span class="verse"><a name="9">9</a>Ja Herra sanoi minulle: "Juudan miesten ja Jerusalemin asukasten  keskuudessa on salaliitto.</span> <span class="verse"><a name="10">10</a>He ovat kääntyneet takaisin ensimmäisten esi-isiensä pahoihin  tekoihin, niiden, jotka eivät tahtoneet kuulla minun sanojani, ja he  ovat seuranneet muita jumalia ja palvelleet niitä. Israelin heimo ja  Juudan heimo ovat rikkoneet minun liittoni, jonka minä tein heidän  isiensä kanssa.</span> <span class="verse"><a name="11">11</a>Sentähden, näin sanoo Herra: Katso, minä tuotan heille  onnettomuuden, josta heillä ei ole pääsyä; ja kun he minua huutavat, en  minä kuule heitä.</span> <span class="verse"><a name="12">12</a>Ja jos Juudan kaupungit ja Jerusalemin asukkaat menevät ja huutavat  niitä jumalia, joille he ovat uhreja polttaneet, niin ne eivät heitä  pelasta heidän onnettomuutensa aikana.</span> <span class="verse"><a name="13">13</a>Sillä yhtä paljon kuin sinulla on kaupunkeja, on sinulla, Juuda,  jumalia, ja yhtä paljon kuin Jerusalemissa on katuja, te olette  pystyttäneet alttareja häpeäjumalalle, alttareja polttaaksenne uhreja  Baalille.</span> <span class="verse"><a name="14">14</a>Mutta sinä älä rukoile tämän kansan puolesta, älä kohota heidän  puolestaan huutoa ja rukousta, sillä en minä kuule, kun he minua avuksi  huutavat onnettomuutensa tähden.</span> <span class="verse"><a name="15">15</a>Mitä tekee minun rakkaani minun temppelissäni? Juoniako punoo?  Ottavatko mahtimiehet, ottaako uhriliha sinusta pois pahuutesi - silloin  sinä riemuitsisit!</span> <span class="verse"><a name="16">16</a>'Vihreä öljypuu, ihana, kaunishedelmäinen' - sillä nimellä Herra  sinua kutsui. Suuren jylinän pauhatessa hän sytytti sen tuleen, ja sen  oksat turmeltuivat.</span> <span class="verse"><a name="17">17</a>Ja Herra Sebaot, joka sinut istutti, on päättänyt sinun osaksesi  onnettomuuden Israelin heimon ja Juudan heimon pahuuden tähden, jota he  ovat harjoittaneet ja jolla ovat vihoittaneet minut, polttamalla uhreja  Baalille."</span> <span class="verse"><a name="18">18</a>Ja Herra ilmoitti minulle, ja minä sain tietää, sinä näytit minulle  silloin heidän hankkeensa.</span> <span class="verse"><a name="19">19</a>Ja minä olin kuin kesy karitsa, joka viedään teurastettavaksi, enkä  tiennyt heidän pitäneen neuvoa minua vastaan: "Tuhotkaamme puu  hedelminensä, hävittäkäämme hänet elävien maasta, niin ettei hänen  nimeänsä enää muisteta".</span> <span class="verse"><a name="20">20</a>Mutta Herra Sebaot on vanhurskas tuomari, joka tutkii munaskuut ja  sydämen. Salli minun nähdä sinun kostavan heille, sillä sinun haltuusi  minä olen uskonut asiani.</span> <span class="verse"><a name="21">21</a>Sentähden, näin sanoo Herra Anatotin miehistä, jotka väijyvät sinun  henkeäsi sanoen: "Älä ennusta Herran nimeen, ettet kuolisi meidän  kättemme kautta" -</span> <span class="verse"><a name="22">22</a>sentähden, näin sanoo Herra Sebaot: "Katso, minä kostan heille;  heidän nuoret miehensä kuolevat miekkaan, heidän poikansa ja tyttärensä  kuolevat nälkään.</span> <span class="verse"><a name="23">23</a>Heistä ei jäännöstä jää, sillä minä tuotan onnettomuuden Anatotin  miehille heidän rangaistusvuotenansa."</span> </p></div</div></div></body></html>