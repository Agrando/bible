<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 51</strong></div><p><span class="verse"><a name="1">1</a>Näin sanoo Herra: "Katso, minä herätän Baabelia vastaan, Leeb-Kaamain  asukkaita vastaan hävittäjän hengen.</span> <span class="verse"><a name="2">2</a>Ja minä lähetän Baabeliin muukalaisia, jotka hajottavat sen ja  tyhjentävät sen maan, sillä joka taholta he tulevat sitä vastaan  onnettomuuden päivänä.</span> <span class="verse"><a name="3">3</a>Jousimies jännittäköön jousensa sitä vastaan, joka jousen jännittää,  ja sitä vastaan, joka uljastelee rintahaarniskassaan.  Älkää säälikö sen  nuorukaisia, vihkikää tuhon omaksi koko sen sotajoukko.</span> <span class="verse"><a name="4">4</a>Haavoitettuja kaatuu kaldealaisten maassa ja lävistettyjä sen  kaduilla.</span> <span class="verse"><a name="5">5</a>Sillä ei Israel eikä Juuda ole Jumalansa, Herran Sebaotin, hylkäämä,  vaan noiden maa on täynnä syntivelkaa Israelin Pyhän edessä.</span> <span class="verse"><a name="6">6</a>Paetkaa Baabelista ja pelastakoon kukin henkensä, älkää hukkuko sen  syntiin. Sillä tämä on Herran koston aika, hän maksaa sille, mitä se on  ansainnut.</span> <span class="verse"><a name="7">7</a>Baabel oli Herran kädessä kultainen malja, joka juovutti kaiken maan.  Sen viinistä joivat kansat; sentähden kansat tulivat mielettömiksi.</span> <span class="verse"><a name="8">8</a>Äkisti on Baabel kaatunut ja murskaantunut. Valittakaa hänen  tähtensä! Hakekaa balsamia hänen kipuunsa, ehkä hän paranee.</span> <span class="verse"><a name="9">9</a>'Me olemme koettaneet parantaa Baabelia, mutta ei hän ole parantunut.  Jättäkää hänet ja menkäämme pois, kukin omaan maahansa; sillä hänen  tuomionsa ulottuu taivaaseen asti, kohoaa pilviin saakka.</span> <span class="verse"><a name="10">10</a>Herra on tuonut ilmi meidän vanhurskautemme; tulkaa, julistakaamme  Siionissa Herran, meidän Jumalamme, tekoja.'</span> <span class="verse"><a name="11">11</a>Teroittakaa nuolet, täyttäkää viinet! Herra on herättänyt Meedian  kuningasten hengen, sillä hänen ajatuksensa käy Baabelia vastaan, sen  hävittämiseksi. Tämä on Herran kosto, kosto hänen temppelinsä puolesta.</span> <span class="verse"><a name="12">12</a>Kohottakaa lippu Baabelin muureja vastaan, vahvistakaa vartiosto,  asettakaa vartijat, valmistakaa väijytykset; sillä mitä Herra on  ajatellut, sen hän tekeekin, sen minkä hän on puhunut Baabelin asukkaita  vastaan.</span> <span class="verse"><a name="13">13</a>Sinä, joka asut suurten vetten partailla, joka olet aarteista rikas,  sinun loppusi on tullut, sinun väärän voittosi raja.</span> <span class="verse"><a name="14">14</a>Herra Sebaot on vannonut itse kauttansa: Totisesti, minä täytän  sinut ihmisillä niinkuin heinäsirkoilla, ja he virittävät sinusta  viininkorjuulaulun.</span> <span class="verse"><a name="15">15</a>Hän on tehnyt maan voimallansa, vahvistanut maanpiirin  viisaudellansa ja levittänyt taivaat taidollansa.</span> <span class="verse"><a name="16">16</a>Kun hän jylisee, käy vetten pauhina taivaalla, ja hän nostaa pilvet  maan ääristä, tekee salamat ja sateen ja tuo tuulen sen  säilytyspaikoista.</span> <span class="verse"><a name="17">17</a>Järjetön on jokainen ihminen, tietoa vailla, häpeän saa jokainen  kultaseppä veistetystä kuvasta, petosta on hänen valamansa kuva, eikä  niissä henkeä ole.</span> <span class="verse"><a name="18">18</a>Turhuutta ne ovat, naurettavia tekeleitä; kun niiden rangaistus  tulee, ne hukkuvat.</span> <span class="verse"><a name="19">19</a>Näiden kaltainen ei ole hän, joka on Jaakobin osa, sillä hän on  kaiken luoja, ja Jaakob on hänen perintösukunsa: Herra Sebaot on hänen  nimensä.</span> <span class="verse"><a name="20">20</a>Sinä olit minun vasarani, minun sota-aseeni, sinulla minä musersin  kansoja, sinulla minä hävitin valtakuntia.</span> <span class="verse"><a name="21">21</a>Sinulla minä musersin hevosen ja ratsastajan, sinulla minä musersin  vaunut ja ajajan.</span> <span class="verse"><a name="22">22</a>Sinulla minä musersin miehen ja vaimon, sinulla minä musersin vanhan  ja nuoren, sinulla minä musersin nuorukaisen ja neitosen.</span> <span class="verse"><a name="23">23</a>Sinulla minä musersin paimenen ja hänen laumansa, sinulla minä  musersin peltomiehen ja hänen juhtaparinsa, sinulla minä musersin  käskynhaltijat ja päämiehet.</span> <span class="verse"><a name="24">24</a>Minä maksan Baabelille ja kaikille Kaldean asukkaille kaiken sen  pahan, minkä he ovat tehneet Siionille teidän silmäinne edessä, sanoo  Herra.</span> <span class="verse"><a name="25">25</a>Katso, minä käyn sinun kimppuusi, sinä hävityksen vuori, joka  hävitit koko maan, sanoo Herra. Ja minä ojennan käteni sinua vastaan ja  vieritän sinut alas kalliolta ja teen sinusta poltetun vuoren.</span> <span class="verse"><a name="26">26</a>Eikä sinusta oteta enää kulmakiveä eikä perustuskiveä, vaan sinä  jäät ikuiseksi erämaaksi, sanoo Herra.</span> <span class="verse"><a name="27">27</a>Nostakaa lippu maassa, puhaltakaa pasunaan kansoissa, vihkikää  kansat häntä vastaan, kutsukaa häntä vastaan Araratin, Minnin ja  Askenaan valtakunnat, asettakaa päämies häntä vastaan, antakaa tulla  hevosia kuin pörheitä heinäsirkkoja.</span> <span class="verse"><a name="28">28</a>Vihkikää kansat häntä vastaan, Meedian kuninkaat, sen käskynhaltijat  ja kaikki päämiehet ja koko sen vallan alainen maa.</span> <span class="verse"><a name="29">29</a>Ja maa vapisee ja vääntelehtii tuskasta, sillä Herran aivoitukset  täyttyvät Baabelia vastaan: hän tekee Baabelin maasta asumattoman  erämaan.</span> <span class="verse"><a name="30">30</a>Baabelin sankarit lakkaavat taistelemasta, he istuvat  linnoituksissaan, heidän voimansa on kuihtunut, he ovat naisiksi  muuttuneet; sen asunnot ovat poltetut, sen salvat rikotut.</span> <span class="verse"><a name="31">31</a>Juoksija juoksee juoksijaa vastaan, sanansaattaja sanansaattajaa  vastaan, ilmoittamaan Baabelin kuninkaalle, että hänen kaupunkinsa on  valloitettu äärestä toiseen,</span> <span class="verse"><a name="32">32</a>kahlauspaikat vallatut, linnoitukset tulella poltetut ja sotamiehet  kauhun vallassa.</span> <span class="verse"><a name="33">33</a>Sillä näin sanoo Herra Sebaot, Israelin Jumala: Tytär Baabel on kuin  puimatanner poljettaessa; vielä vähän aikaa, niin hänen elonaikansa  tulee.</span> <span class="verse"><a name="34">34</a>Nebukadressar, Baabelin kuningas, on minut syönyt, hävittänyt minut,  pannut syrjään kuin tyhjän astian; hän on niellyt minut niinkuin  lohikäärme, täyttänyt vatsansa minun herkuillani ja huuhtonut minut  pois.</span> <span class="verse"><a name="35">35</a>'Kärsimäni väkivalta ja minun raadeltu lihani tulkoon Baabelin  päälle', sanoo Siionin asukas. 'Minun vereni tulkoon Kaldean asukasten  päälle', sanoo Jerusalem.</span> <span class="verse"><a name="36">36</a>Sentähden näin sanoo Herra: Katso, minä ajan sinun asiasi ja kostan  sinun kostosi. Minä kuivaan hänen virtansa ja ehdytän hänen lähteensä.</span> <span class="verse"><a name="37">37</a>Ja Baabel tulee kiviroukkioksi, aavikkosutten asunnoksi,  kauhistukseksi ja ivan vihellykseksi, aivan asujattomaksi.</span> <span class="verse"><a name="38">38</a>He kiljuvat kaikki kuin nuoret leijonat, murisevat kuin  naarasleijonain pennut.</span> <span class="verse"><a name="39">39</a>Kun he ovat himossansa kiihkeimmillään, teen minä heille juomingit  ja juovutan heidät, että he riemastuvat ja nukkuvat ikuiseen uneen  eivätkä enää heräjä, sanoo Herra.</span> <span class="verse"><a name="40">40</a>Minä vien heidät teurastettaviksi, niinkuin karitsat, niinkuin  oinaat ja kauriit.</span> <span class="verse"><a name="41">41</a>Kuinka onkaan valloitettu Seesak, vallattu se, jota ylisti kaikki  maa! Kuinka onkaan Baabelista tullut kauhistus kansojen seassa!</span> <span class="verse"><a name="42">42</a>Meri nousi Baabelin yli, sen aaltojen pauhuun se peittyi.</span> <span class="verse"><a name="43">43</a>Sen kaupungit ovat tulleet autiomaaksi, kuivaksi maaksi ja  aromaaksi, maaksi, jossa ei asu kenkään, jossa ei ihmislapsi kulje.</span> <span class="verse"><a name="44">44</a>Minä kostan Beelille Baabelissa ja vedän ulos hänen kidastaan sen,  mitä hän on niellyt; eivätkä kansat enää virtaa hänen tykönsä. Baabelin  muurikin on kaatunut.</span> <span class="verse"><a name="45">45</a>Lähde pois sen keskeltä, minun kansani, ja pelastakoon kukin  henkensä Herran vihan hehkusta.</span> <span class="verse"><a name="46">46</a>Älköön sydämenne säikkykö, älkää peljätkö sitä sanomaa, joka kuuluu  maassa, kun tulee tänä vuonna tämä sanoma ja sitten toisena vuonna tuo  sanoma, kun maassa on väkivalta ja hallitsija hallitsijaa vastaan.</span> <span class="verse"><a name="47">47</a>Sentähden katso, päivät tulevat, jolloin minä kostan Baabelin  jumalankuville, jolloin koko sen maa joutuu häpeään ja kaikki kaatuvat  surmattuina sen keskellä.</span> <span class="verse"><a name="48">48</a>Silloin riemuitsevat Baabelin kohtalosta taivas ja maa ja kaikki,  mitä niissä on, kun pohjoisesta tulevat sen hävittäjät, sanoo Herra.</span> <span class="verse"><a name="49">49</a>Baabelinkin on kaatuminen, te Israelin surmatut, niinkuin Baabelin  tähden kaatui surmatuita kautta kaiken maan.</span> <span class="verse"><a name="50">50</a>Te miekasta pelastuneet, menkää, älkää pysähtykö, muistakaa Herraa  kaukaisella maalla ja pitäkää mielessänne Jerusalem.</span> <span class="verse"><a name="51">51</a>'Me häpeämme, sillä me kuulemme pilkkaa; häpeä peittää meidän  kasvomme, sillä muukalaiset ovat käyneet Herran temppelin pyhyyksien  kimppuun.'</span> <span class="verse"><a name="52">52</a>Sentähden katso, päivät tulevat, sanoo Herra, jolloin minä kostan  sen jumalankuville ja sen maa on täynnä haavoitettujen voihkinaa.</span> <span class="verse"><a name="53">53</a>Vaikka Baabel astuisi ylös taivaaseen, vaikka se korkeuteen linnansa  vahvistaisi, sittenkin tulevat sille minulta hävittäjät, sanoo Herra.</span> <span class="verse"><a name="54">54</a>Kuule, huuto Baabelista, suuri hävityksen melske kaldealaisten  maasta!</span> <span class="verse"><a name="55">55</a>Sillä Herra hävittää Baabelin ja lopettaa sieltä suuren äänten  melun. Heidän aaltonsa pauhaavat kuin suuret vedet, korkea on heidän  äänensä kohina.</span> <span class="verse"><a name="56">56</a>Sillä hävittäjä käy Baabelin kimppuun, ja sen sankarit vangitaan,  heidän jousensa murretaan; sillä Herra on koston Jumala: hän maksaa  tarkoin.</span> <span class="verse"><a name="57">57</a>Minä juovutan sen ruhtinaat ja tietäjät, sen käskynhaltijat,  päämiehet ja sankarit; ja he nukkuvat ikuiseen uneen eivätkä enää  heräjä, sanoo Kuningas; Herra Sebaot on hänen nimensä.</span> <span class="verse"><a name="58">58</a>Näin sanoo Herra Sebaot: Baabelin leveä muuri hajotetaan maahan, ja  sen korkeat portit poltetaan tulella. Niin tekevät kansat työtä tyhjän  tähden, kansakunnat tulen hyväksi, ja vaivaavat itsensä väsyksiin."</span> <span class="verse"><a name="59">59</a>Asia, jonka profeetta Jeremia antoi Serajalle, Neerian, Mahsejan  pojan, pojalle toimitettavaksi, kun tämä lähti Sidkian, Juudan  kuninkaan, kanssa Baabeliin hänen neljäntenä hallitusvuotenansa. Seraja  oli majoituspäällikkö.</span> <span class="verse"><a name="60">60</a>Jeremia kirjoitti kaiken sen onnettomuuden, joka oli tuleva  Baabelille, erityiseen kirjaan, kaikki nämä sanat, jotka ovat  kirjoitetut Baabelia vastaan.</span> <span class="verse"><a name="61">61</a>Ja Jeremia sanoi Serajalle: "Kun tulet Baabeliin, niin katso, että  luet kaikki nämä sanat.</span> <span class="verse"><a name="62">62</a>Ja sano: Herra, sinä olet puhunut tätä paikkaa vastaan: sinä olet  hävittävä sen, niin ettei siinä asukasta ole, ei ihmistä eikä eläintä,  vaan että se jää ikuiseksi erämaaksi.</span> <span class="verse"><a name="63">63</a>Ja kun olet lukenut tämän kirjan loppuun, sido siihen kivi ja viskaa  se keskelle Eufratia,</span> <span class="verse"><a name="64">64</a>ja sano: Näin uppoaa Baabel eikä nouse enää siitä onnettomuudesta,  jonka minä sille tuotan, vaan he vaipuvat." Näin pitkälle Jeremian  sanat.</span> </p></div</div></div></body></html>