<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 21</strong></div><p><span class="verse"><a name="1">1</a>Sana, joka tuli Jeremialle Herralta, kun kuningas Sidkia lähetti  hänen tykönsä Pashurin, Malkian pojan, ja pappi Sefanjan, Maasejan  pojan, sanomaan:</span> <span class="verse"><a name="2">2</a>"Kysy neuvoa Herralta meidän puolestamme, sillä Nebukadressar,  Baabelin kuningas, sotii meitä vastaan. Ehkäpä Herra tekee meille  ihmeen, kaikkien ihmeittensä vertaisen, niin että tämä lähtee pois  meidän kimpustamme."</span> <span class="verse"><a name="3">3</a>Jeremia vastasi heille: "Sanokaa Sidkialle näin:</span> <span class="verse"><a name="4">4</a>Näin sanoo Herra, Israelin Jumala: Katso, minä käännän takaisin  sota-aseet, jotka ovat teidän käsissänne ja joilla te muurin  ulkopuolella taistelette piirittäjiänne, Baabelin kuningasta ja  kaldealaisia, vastaan, ja kokoan ne tämän kaupungin keskelle.</span> <span class="verse"><a name="5">5</a>Ja minä itse sodin teitä vastaan ojennetulla kädellä ja väkevällä  käsivarrella, vihassa ja kiivastuksessa ja suuressa suuttumuksessa.</span> <span class="verse"><a name="6">6</a>Ja minä tuhoan tämän kaupungin asukkaat, ihmiset ja eläimet; he  kuolevat suureen ruttoon.</span> <span class="verse"><a name="7">7</a>Ja sen jälkeen, sanoo Herra, minä annan Sidkian, Juudan kuninkaan, ja  hänen palvelijansa ja kansan ja ne, jotka ovat tähän kaupunkiin jääneet  jäljelle rutolta, miekalta ja nälältä, Nebukadressarin, Baabelin  kuninkaan, käsiin ja heidän vihollistensa käsiin, niiden, jotka etsivät  heidän henkeänsä, ja hän surmaa heidät miekan terällä; ei hän säästä  heitä, ei sääli eikä armahda.</span> <span class="verse"><a name="8">8</a>Ja sano tälle kansalle: Näin sanoo Herra: Katso, minä panen teidän  eteenne elämän tien ja kuoleman tien.</span> <span class="verse"><a name="9">9</a>Joka jää tähän kaupunkiin, se kuolee miekkaan, nälkään ja ruttoon;  mutta joka lähtee ulos ja menee kaldealaisten puolelle, jotka teitä  piirittävät, se saa elää ja pitää henkensä saaliinansa.</span> <span class="verse"><a name="10">10</a>Sillä minä olen kääntänyt kasvoni tätä kaupunkia vastaan, sen  onnettomuudeksi eikä onneksi, sanoo Herra; Baabelin kuninkaan käsiin se  annetaan, ja hän polttaa sen tulella.</span> <span class="verse"><a name="11">11</a>Ja sano Juudan kuninkaan huoneelle: Kuulkaa Herran sana:</span> <span class="verse"><a name="12">12</a>Daavidin huone! Näin sanoo Herra: Tuomitkaa joka aamu oikeat tuomiot  ja pelastakaa ryöstetty sortajan kädestä, ettei minun vihani syttyisi  kuin tuli ja palaisi, eikä olisi sammuttajaa, teidän tekojenne pahuuden  tähden.</span> <span class="verse"><a name="13">13</a>Katso, minä käyn sinun kimppuusi, sinä laakson asujatar, sinä  tasangon kalliolinna, sanoo Herra, teidän kimppuunne, jotka sanotte:  'Kuka voi astua alas meitä vastaan, kuka tulla meidän asuntoihimme?'</span> <span class="verse"><a name="14">14</a>Minä rankaisen teitä teidän tekojenne hedelmän mukaan, sanoo Herra,  ja sytytän tuleen sen kaupungin metsän, ja tuli kuluttaa kaiken, mitä  sen ympärillä on."</span> </p></div</div></div></body></html>