<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 40</strong></div><p><span class="verse"><a name="1">1</a>Sana, joka tuli Jeremialle Herralta, sen jälkeen kuin Nebusaradan,  henkivartijain päällikkö, oli päästänyt hänet menemään Raamasta, jonne  hän oli haettanut hänet, kun hän oli kahleilla sidottuna kaikkien  Baabeliin vietävien Jerusalemin ja Juudan pakkosiirtolaisten joukossa.</span> <span class="verse"><a name="2">2</a>Henkivartijain päällikkö haetti Jeremian ja sanoi hänelle: "Herra,  sinun Jumalasi, on uhannut tällä onnettomuudella tätä paikkaa,</span> <span class="verse"><a name="3">3</a>ja Herra on antanut sen tulla ja on tehnyt, niinkuin hän on puhunut;  sillä te olette tehneet syntiä Herraa vastaan ettekä ole kuulleet hänen  ääntänsä, ja niin on tämä tapahtunut teille.</span> <span class="verse"><a name="4">4</a>Ja katso, nyt minä tänä päivänä päästän sinut kahleista, jotka ovat  käsissäsi. Jos näet hyväksi tulla minun kanssani Baabeliin, niin tule,  ja minä pidän sinusta huolen. Mutta jos et näe hyväksi tulla minun  kanssani Baabeliin, niin älä tule. Katso, koko maa on edessäsi; minne  näet hyväksi ja oikeaksi mennä, sinne mene."</span> <span class="verse"><a name="5">5</a>Mutta kun tämä vielä viivytteli palaamistaan, sanoi hän: "Palaa  Gedaljan tykö, joka on Saafanin pojan Ahikamin poika, hänen, jonka  Baabelin kuningas on asettanut Juudan kaupunkien käskynhaltijaksi, ja  jää hänen luoksensa kansan keskuuteen; tahi mene, minne vain näet  oikeaksi mennä". Ja henkivartijain päällikkö antoi hänelle evästä ja  lahjoja ja päästi hänet menemään.</span> <span class="verse"><a name="6">6</a>Niin Jeremia meni Gedaljan, Ahikamin pojan, tykö Mispaan ja asui  hänen luonaan maahan jääneen kansan keskuudessa.</span> <span class="verse"><a name="7">7</a>Kun kaikki sotaväen päälliköt, jotka olivat maaseudulla, he ja heidän  miehensä, kuulivat, että Baabelin kuningas oli asettanut Gedaljan,  Ahikamin pojan, käskynhaltijaksi maahan ja jättänyt hänen haltuunsa ne  miehet, vaimot ja lapset sekä ne maan köyhät, joita ei oltu siirretty  Baabeliin,</span> <span class="verse"><a name="8">8</a>niin he tulivat Gedaljan luo Mispaan: Ismael, Netanjan poika,  Joohanan ja Joonatan, Kaareahin pojat, Seraja, Tanhumetin poika,  netofalaisen Eefain pojat ja Jesanja, maakatilaisen poika, he ja heidän  miehensä.</span> <span class="verse"><a name="9">9</a>Ja Gedalja, Saafanin pojan Ahikamin poika, vannoi heille ja heidän  miehilleen sanoen: "Älkää peljätkö palvella kaldealaisia; asukaa maassa  ja palvelkaa Baabelin kuningasta, niin teidän käy hyvin.</span> <span class="verse"><a name="10">10</a>Katso, minä itse asun Mispassa palvellakseni niitä kaldealaisia,  jotka tulevat meidän luoksemme; mutta te kootkaa viiniä ja hedelmiä ja  öljyä ja pankaa astioihinne ja asukaa kaupungeissanne, jotka olette  ottaneet haltuunne."</span> <span class="verse"><a name="11">11</a>Ja kaikki nekin juutalaiset, jotka olivat Mooabissa ja ammonilaisten  keskuudessa ja Edomissa sekä kaikissa muissa maissa, saivat kuulla, että  Baabelin kuningas oli jättänyt Juudaan jäännöksen ja asettanut näille  käskynhaltijaksi Gedaljan, joka oli Saafanin pojan Ahikamin poika.</span> <span class="verse"><a name="12">12</a>Ja niin kaikki juutalaiset palasivat takaisin kaikista paikoista,  joihin heitä oli karkoitettu, ja tulivat Juudan maahan Mispaan, Gedaljan  tykö, ja he korjasivat viiniä ja hedelmiä ylen runsaasti.</span> <span class="verse"><a name="13">13</a>Mutta Joohanan, Kaareahin poika, ja kaikki sotaväen päälliköt, jotka  olivat maaseudulla, tulivat Gedaljan tykö Mispaan</span> <span class="verse"><a name="14">14</a>ja sanoivat hänelle: "Tiedätkö, että ammonilaisten kuningas Baalis  on lähettänyt Ismaelin, Netanjan pojan, lyömään sinut kuoliaaksi?" Mutta  Gedalja, Ahikamin poika, ei uskonut heitä.</span> <span class="verse"><a name="15">15</a>Silloin Joohanan, Kaareahin poika, sanoi Gedaljalle Mispassa salaa  näin: "Minäpä menen ja lyön kuoliaaksi Ismaelin, Netanjan pojan,  kenenkään tietämättä! Miksi hän saa lyödä sinut kuoliaaksi, niin että  kaikki juutalaiset, jotka ovat kokoontuneet sinun luoksesi, hajaantuvat  ja Juudan jäännös hukkuu?"</span> <span class="verse"><a name="16">16</a>Mutta Gedalja, Ahikamin poika, vastasi Joohananille, Kaareahin  pojalle: "Älä tee sitä, sillä sinä puhut valhetta Ismaelista".</span> </p></div</div></div></body></html>