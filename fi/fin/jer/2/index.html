<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 2</strong></div><p><span class="verse"><a name="1">1</a>Ja minulle tuli tämä Herran sana:</span> <span class="verse"><a name="2">2</a>"Mene ja julista Jerusalemin kuullen ja sano: Näin sanoo Herra: Minä  muistan sinun nuoruutesi armauden, morsiusaikasi rakkauden, kuinka sinä  seurasit minua erämaassa, maassa, jossa ei kylvöä tehdä.</span> <span class="verse"><a name="3">3</a>Herralle pyhitetty oli Israel, hänen satonsa esikoinen. Kaikki, jotka  sitä söivät, joutuivat syynalaisiksi; onnettomuus kohtasi heitä, sanoo  Herra.</span> <span class="verse"><a name="4">4</a>Kuulkaa Herran sana, Jaakobin heimo ja kaikki Israelin heimon  sukukunnat.</span> <span class="verse"><a name="5">5</a>Näin sanoo Herra: Mitä vääryyttä teidän isänne minusta löysivät,  koska he erkanivat kauas minusta ja lähtivät seuraamaan turhia jumalia  ja turhanpäiväisiksi tulivat.</span> <span class="verse"><a name="6">6</a>He eivät kysyneet: 'Missä on Herra, joka toi meidät pois Egyptin  maasta, joka johdatti meitä erämaassa, arojen ja kuilujen maassa,  kuivuuden ja synkeyden maassa, maassa, jossa ei kukaan kulje eikä  yksikään ihminen asu?'</span> <span class="verse"><a name="7">7</a>Minä toin teidät hedelmätarhojen maahan syömään sen hedelmää ja  hyvyyttä, mutta sinne tultuanne te saastutitte minun maani ja teitte  minun perintöosani kauhistukseksi.</span> <span class="verse"><a name="8">8</a>Papit eivät kysyneet: 'Missä on Herra?' Lainkäyttäjät eivät minua  tunteneet, ja paimenet luopuivat minusta; profeetat ennustivat Baalin  nimessä ja seurasivat niitä, joista ei apua ole.</span> <span class="verse"><a name="9">9</a>Sentähden minä vielä käyn oikeutta teidän kanssanne, sanoo Herra, ja  teidän lastenne lasten kanssa minä käyn oikeutta.</span> <span class="verse"><a name="10">10</a>Menkää kittiläisten saarille katsomaan ja lähettäkää Keedariin  panemaan tarkoin merkille ja katsomaan, onko senkaltaista tapahtunut.</span> <span class="verse"><a name="11">11</a>Onko mikään pakanakansa vaihtanut jumalia, vaikka ne eivät olekaan  jumalia? Mutta minun kansani on vaihtanut kunniansa siihen, josta ei  apua ole.</span> <span class="verse"><a name="12">12</a>Hämmästykää tästä, te taivaat, kauhistukaa, peräti tyrmistykää,  sanoo Herra.</span> <span class="verse"><a name="13">13</a>Sillä minun kansani on tehnyt kaksinkertaisen synnin: minut, elävän  veden lähteen, he ovat hyljänneet, ja ovat hakanneet itselleen  vesisäiliöitä, särkyviä säiliöitä, jotka eivät vettä pidä.</span> <span class="verse"><a name="14">14</a>Onko Israel ostettu orja tai kotona syntynyt? Minkätähden hän on  joutunut saaliiksi?</span> <span class="verse"><a name="15">15</a>Häntä vastaan kiljuivat nuoret leijonat, antoivat äänensä kuulua; ne  tekivät hänen maansa autioksi, hänen kaupunkinsa hävitettiin  asujattomiksi.</span> <span class="verse"><a name="16">16</a>Myöskin noofilaiset ja tahpanheelaiset pitivät sinun päälakeasi  laitumenansa.</span> <span class="verse"><a name="17">17</a>Eikö tee tätä sinulle se, että sinä hylkäät Herran, sinun Jumalasi,  silloin kun hän tahtoo sinua tiellä kuljettaa?</span> <span class="verse"><a name="18">18</a>Ja nyt, mitä menemistä sinulla on Egyptiin juomaan Siihorin vettä?  Ja mitä menemistä sinulla on Assuriin juomaan Eufrat-virran vettä?</span> <span class="verse"><a name="19">19</a>Sinun pahuutesi tuottaa sinulle kurituksen, ja luopumuksesi saattaa  sinut rangaistukseen; niin tiedä ja näe, kuinka onnetonta ja katkeraa se  on, että sinä hylkäät Herran, sinun Jumalasi, etkä minua pelkää, sanoo  Herra, Herra Sebaot.</span> <span class="verse"><a name="20">20</a>Sillä jo ammoisista ajoista sinä olet särkenyt ikeesi, katkaissut  siteesi ja sanonut: 'En tahdo palvella'. Sillä kaikilla korkeilla  kukkuloilla ja kaikkien viheriäin puitten alla sinä porttona viruit.</span> <span class="verse"><a name="21">21</a>Minä olin istuttanut sinut jaloksi viiniköynnökseksi, puhtaimmasta  siemenestä; kuinka olet muuttunut minulle vieraan viinipuun  villiköynnöksiksi?</span> <span class="verse"><a name="22">22</a>Vaikka pesisit itsesi saippualla ja käyttäisit paljon lipeätä,  saastaiseksi jää sittenkin sinun syntisi minun edessäni, sanoo Herra,  Herra.</span> <span class="verse"><a name="23">23</a>Kuinka saatat sanoa: 'En ole saastuttanut itseäni, en ole baaleja  seurannut'! Katso menoasi laaksossa, huomaa, mitä olet tehnyt, sinä  nopea, nuori naaraskameli, joka juokset sinne ja tänne;</span> <span class="verse"><a name="24">24</a>sinä villiaasi, erämaahan tottunut, joka himossasi ilmaa ahmit! Kuka  hillitsee sen kiiman? Joka sitä etsii, sen ei tarvitse väsyttää itseään;  sen löytää, kun tulee sen kuukausi.</span> <span class="verse"><a name="25">25</a>Varo, ettet juokse jalkaasi anturattomaksi ja kurkkuasi janoiseksi.  Mutta sinä sanot: 'Se on turhaa! Ei! Sillä minä rakastan vieraita ja  niitä minä seuraan.'</span> <span class="verse"><a name="26">26</a>Niinkuin teosta tavattu varas on häpeissänsä, niin joutuu Israelin  heimo häpeään, se ja sen kuninkaat, ruhtinaat, papit ja profeetat,</span> <span class="verse"><a name="27">27</a>he, jotka sanovat puulle: 'Sinä olet minun isäni' ja kivelle: 'Sinä  olet minut synnyttänyt'. Sillä he ovat kääntäneet minulle selkänsä  eivätkä kasvojansa; mutta onnettomuutensa aikana he sanovat: 'Nouse ja  pelasta meidät'.</span> <span class="verse"><a name="28">28</a>Mutta missä ovat sinun jumalasi, jotka olet itsellesi tehnyt?  Nouskoot ne, jos voivat pelastaa sinut onnettomuutesi aikana.  Sillä  yhtä monta, kuin sinulla on kaupunkeja, on sinulla jumalia, Juuda.</span> <span class="verse"><a name="29">29</a>Miksi riitelette minua vastaan? Olettehan te kaikki luopuneet  minusta, sanoo Herra.</span> <span class="verse"><a name="30">30</a>Turhaan minä olen lyönyt teidän lapsianne; he eivät ole ottaneet  kuritusta varteen. Teidän miekkanne on syönyt teidän profeettojanne,  niinkuin hävittävä leijona.</span> <span class="verse"><a name="31">31</a>Voi sukukuntaa - teitä! Katsokaa Herran sanaa: olenko minä ollut  Israelille erämaa, pimeyden maa? Miksi sanoo minun kansani: 'Me  juoksemme valtoimina, emme tule enää sinun tykösi'.</span> <span class="verse"><a name="32">32</a>Unhottaako neitsyt koristeensa, morsian koruvyönsä? Mutta minun  kansani on unhottanut minut epälukuisina päivinä.</span> <span class="verse"><a name="33">33</a>Kuinka ovelasti sinä kuljet lempeä etsiessäsi! Niinpä oletkin  perehtynyt pahuuden teihin.</span> <span class="verse"><a name="34">34</a>Vaatteesi liepeetkin ovat köyhien, viatonten veressä. Et tavannut  heitä murtautumasta sisälle, mutta yhtäkaikki -!</span> <span class="verse"><a name="35">35</a>Ja kuitenkin sinä sanot: 'Minä olen syytön; hänen vihansa on kaiketi  kääntynyt minusta pois'. Katso, minä käyn oikeutta sinun kanssasi, koska  sinä sanot: 'En ole syntiä tehnyt'.</span> <span class="verse"><a name="36">36</a>Kuinka niin kovin kiiruhdat vaihtamaan tiesi! Egyptistäkin olet  saava häpeän, niinkuin olet häpeän saanut Assurista.</span> <span class="verse"><a name="37">37</a>Senkin tyköä olet lähtevä kädet pääsi päällä, sillä Herra on  hyljännyt ne, joihin sinä luotat, ja heistä ei sinulle menestystä tule."</span> </p></div</div></div></body></html>