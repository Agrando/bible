<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 26</strong></div><p><span class="verse"><a name="1">1</a>Joojakimin, Joosian pojan, Juudan kuninkaan, hallituksen alussa tuli  Herralta tämä sana:</span> <span class="verse"><a name="2">2</a>"Näin sanoo Herra: Asetu Herran temppelin esipihaan ja puhu kaikkia  Juudan kaupunkeja vastaan, jotka tulevat kumartaen rukoilemaan Herran  temppeliin, kaikki ne sanat, jotka minä olen käskenyt sinun sanoa  heille; älä jätä pois sanaakaan.</span> <span class="verse"><a name="3">3</a>Ehkäpä he kuulevat ja kääntyvät itsekukin pois pahalta tieltään, ja  niin minä kadun sitä onnettomuutta, jonka minä olen aikonut heille  tuottaa heidän pahojen tekojensa tähden.</span> <span class="verse"><a name="4">4</a>Ja sano heille: Näin sanoo Herra: Jollette kuule minua ja vaella  minun lakini mukaan, jonka minä olen teille antanut,</span> <span class="verse"><a name="5">5</a>ettekä kuule palvelijaini, profeettain, sanoja, niiden, jotka minä  olen lähettänyt teidän tykönne, varhaisesta alkaen, vaikka ette ole  kuulleet heitä,</span> <span class="verse"><a name="6">6</a>niin minä teen tälle temppelille niinkuin Siilolle, ja minä teen  tämän kaupungin kiroussanaksi kaikille maan kansoille."</span> <span class="verse"><a name="7">7</a>Ja papit ja profeetat ja koko kansa kuulivat Jeremian puhuvan nämä  sanat Herran temppelissä.</span> <span class="verse"><a name="8">8</a>Ja kun Jeremia oli puhunut loppuun kaiken, minkä Herra oli käskenyt  hänen puhua kaikelle kansalle, niin papit ja profeetat ja koko kansa  ottivat hänet kiinni sanoen: "Sinun on kuolemalla kuoltava!</span> <span class="verse"><a name="9">9</a>Miksi olet ennustanut Herran nimessä sanoen: Tälle temppelille on  käyvä niinkuin Siilolle, ja tämä kaupunki on tuleva raunioiksi,  asujattomaksi?" Ja kaikki kansa kokoontui Jeremiaa vastaan Herran  temppelissä.</span> <span class="verse"><a name="10">10</a>Kun Juudan päämiehet tämän kuulivat, menivät he kuninkaan palatsista  Herran temppeliin ja istuivat Herran uuden portin ovelle.</span> <span class="verse"><a name="11">11</a>Silloin papit ja profeetat sanoivat päämiehille ja kaikelle kansalle  näin: "Kuoleman tuomio tälle miehelle! Sillä hän on ennustanut tätä  kaupunkia vastaan, niinkuin olette omin korvin kuulleet."</span> <span class="verse"><a name="12">12</a>Mutta Jeremia sanoi kaikille päämiehille ja kaikelle kansalle näin:  "Herra on lähettänyt minut ennustamaan tätä temppeliä ja tätä kaupunkia  vastaan kaikki ne sanat, jotka olette kuulleet.</span> <span class="verse"><a name="13">13</a>Parantakaa siis nyt vaelluksenne ja tekonne ja kuulkaa Herran,  teidän Jumalanne, ääntä, niin Herra katuu sitä onnettomuutta, jolla hän  on teitä uhannut.</span> <span class="verse"><a name="14">14</a>Mutta katso, minä olen teidän käsissänne; tehkää minulle, mitä  katsotte hyväksi ja oikeaksi.</span> <span class="verse"><a name="15">15</a>Mutta se tietäkää, että te, jos minut surmaatte, saatatte viattoman  veren päällenne ja tämän kaupungin ja sen asukasten päälle, sillä  totisesti on Herra lähettänyt minut teidän tykönne puhumaan kaikki nämä  sanat teidän korvienne kuullen."</span> <span class="verse"><a name="16">16</a>Silloin päämiehet ja kaikki kansa sanoivat papeille ja profeetoille:  "Ei kuoleman tuomiota tälle miehelle! Sillä hän on puhunut meille  Herran, meidän Jumalamme, nimessä."</span> <span class="verse"><a name="17">17</a>Ja muutamat maan vanhimmista nousivat ja sanoivat kaikelle kansan  joukolle näin:</span> <span class="verse"><a name="18">18</a>"Miika, mooresetilainen, ennusti Hiskian, Juudan kuninkaan, päivinä  ja sanoi kaikelle Juudan kansalle näin: Näin sanoo Herra Sebaot: 'Siion  kynnetään pelloksi, ja Jerusalem tulee kiviraunioksi ja temppelivuori  metsäkukkulaksi'.</span> <span class="verse"><a name="19">19</a>Surmasivatko hänet silloin Hiskia, Juudan kuningas, ja koko Juuda?  Eikö hän peljännyt Herraa ja lepyttänyt häntä, niin että Herra katui  sitä onnettomuutta, jolla hän oli heitä uhannut? Mutta mekö tuottaisimme  suuren onnettomuuden itsellemme?"</span> <span class="verse"><a name="20">20</a>Mutta oli toinenkin mies, joka ennusti Herran nimessä: Uuria,  Semajan poika, Kirjat-Jearimista; hän ennusti tätä kaupunkia ja tätä  maata vastaan aivan niinkuin Jeremia.</span> <span class="verse"><a name="21">21</a>Kun kuningas Joojakim ja kaikki hänen urhonsa ja kaikki päämiehet  kuulivat hänen sanansa, niin kuningas etsi häntä tappaaksensa. Sen  kuultuansa Uuria peljästyi, pakeni ja meni Egyptiin.</span> <span class="verse"><a name="22">22</a>Mutta kuningas Joojakim lähetti miehiä Egyptiin: Elnatanin, Akborin  pojan, ja muita hänen kanssansa Egyptiin.</span> <span class="verse"><a name="23">23</a>Ja he toivat Uurian Egyptistä ja veivät hänet kuningas Joojakimin  eteen. Tämä surmautti hänet miekalla ja heitätti hänen ruumiinsa rahvaan  hautaan.</span> <span class="verse"><a name="24">24</a>Mutta Ahikamin, Saafanin pojan, käsi oli Jeremian suojana, niin  ettei häntä jätetty kansan käsiin surmattavaksi.</span> </p></div</div></div></body></html>