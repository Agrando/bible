<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 17</strong></div><p><span class="verse"><a name="1">1</a>"Juudan synti on kirjoitettu rautapiirtimellä, timanttikärjellä,  kaiverrettu heidän sydämensä tauluun ja teidän alttarienne sarviin,</span> <span class="verse"><a name="2">2</a>ja niin heidän lapsensa muistavat alttarinsa ja asera-karsikkonsa  viheriäin puitten vieressä, korkeilla kukkuloilla.</span> <span class="verse"><a name="3">3</a>Oman vuoreni, joka on kedolla, niin myös sinun tavarasi, kaikki sinun  aarteesi ja sinun uhrikukkulasi minä annan ryöstettäviksi synnin tähden  kaikkia rajojasi myöten.</span> <span class="verse"><a name="4">4</a>Sinun on luovuttava perintöosastasi, jonka minä olen sinulle antanut;  ja minä saatan sinut vihollistesi orjuuteen maassa, jota sinä et tunne.  Sillä te olette sytyttäneet minun vihani tulen; se on palava  iankaikkisesti.</span> <span class="verse"><a name="5">5</a>Näin sanoo Herra: Kirottu on se mies, joka turvaa ihmisiin ja tekee  lihan käsivarreksensa ja jonka sydän luopuu Herrasta.</span> <span class="verse"><a name="6">6</a>Hän jää alastomaksi arolle eikä näe mitään onnea tulevan; hän asuu  poudan polttamissa paikoissa erämaassa, asumattomassa suolamaassa.</span> <span class="verse"><a name="7">7</a>Siunattu on se mies, joka turvaa Herraan, jonka turvana Herra on.</span> <span class="verse"><a name="8">8</a>Hän on kuin veden partaalle istutettu puu, joka ojentaa juurensa  puron puoleen; helteen tuloa se ei peljästy, vaan sen lehvä on vihanta,  ei poutavuonnakaan sillä ole huolta, eikä se herkeä hedelmää tekemästä.</span> <span class="verse"><a name="9">9</a>Petollinen on sydän ylitse kaiken ja pahanilkinen; kuka taitaa sen  tuntea?</span> <span class="verse"><a name="10">10</a>Minä, Herra, tutkin sydämen, koettelen munaskuut, ja annan  jokaiselle hänen vaelluksensa mukaan, hänen töittensä hedelmän mukaan.</span> <span class="verse"><a name="11">11</a>Peltokana, joka hautoo, mitä ei ole muninut, on se, joka hankkii  rikkautta vääryydellä; päiviensä puolivälissä hänen täytyy se jättää, ja  hänen loppunsa on houkan loppu."</span> <span class="verse"><a name="12">12</a>Kunnian valtaistuin, korkea ikiajoista, meidän pyhäkkömme paikka!</span> <span class="verse"><a name="13">13</a>Israelin toivo, sinä Herra! Kaikki, jotka sinut hylkäävät, joutuvat  häpeään. "Jotka minusta luopuvat, ne kirjoitetaan tomuun.  Sillä he ovat  hyljänneet elävän veden lähteen, Herran."</span> <span class="verse"><a name="14">14</a>Paranna minut, Herra, niin minä parannun, auta minua, niin olen  autettu. Sillä sinä olet minun ylistykseni.</span> <span class="verse"><a name="15">15</a>Katso, he sanovat minulle: "Missä on Herran sana? Toteutukoon se!"</span> <span class="verse"><a name="16">16</a>Mutta minä en ole vetäytynyt pois olemasta paimenena, sinua  seuraamasta, enkä toivonut turmion päivää; sinä tiedät sen. Mitä minun  huuliltani on lähtenyt, se on sinun kasvojesi edessä.</span> <span class="verse"><a name="17">17</a>Älä tule minulle peljätykseksi, sinä, minun turvani onnettomuuden  päivänä.</span> <span class="verse"><a name="18">18</a>Joutukoot häpeään ne, jotka minua vainoavat, mutta älä anna minun  häpeään tulla; peljästykööt he, mutta älä anna minun peljästyä. Tuota  heille onnettomuuden päivä ja tuhoa heidät kaksinkertaisella tuholla.</span> <span class="verse"><a name="19">19</a>Näin sanoi Herra minulle: "Mene ja seiso Kansanportissa, josta  Juudan kuninkaat tulevat ja josta he menevät, ja kaikissa Jerusalemin  porteissa.</span> <span class="verse"><a name="20">20</a>Ja sano heille: Kuulkaa Herran sana, te Juudan kuninkaat ja koko  Juuda ja kaikki Jerusalemin asukkaat, jotka tulette näistä porteista.</span> <span class="verse"><a name="21">21</a>Näin sanoo Herra: Ottakaa itsestänne tarkka vaari, älkää  sapatinpäivänä mitään kantamusta kantako älkääkä mitään tuoko  Jerusalemin porteista.</span> <span class="verse"><a name="22">22</a>Älkää viekö sapatinpäivänä mitään kantamusta taloistanne älkääkä  tehkö mitään työtä, vaan pyhittäkää sapatinpäivä, niinkuin minä käskin  teidän isienne tehdä.</span> <span class="verse"><a name="23">23</a>Mutta he eivät kuulleet, eivät korvaansa kallistaneet, vaan olivat  niskureita, niin etteivät kuulleet eivätkä ottaneet kuritusta varteen.</span> <span class="verse"><a name="24">24</a>Jos kuulette minua, sanoo Herra, niin ettette tuo mitään kantamusta  tämän kaupungin porteista sapatinpäivänä, vaan pyhitätte sapatinpäivän,  niin ettette silloin tee mitään työtä,</span> <span class="verse"><a name="25">25</a>niin tulee tämän kaupungin porteista sisälle, ajaen vaunuilla ja  hevosilla, kuninkaita ja ruhtinaita, jotka istuvat Daavidin  valtaistuimella, tulevat he ja heidän ruhtinaansa, Juudan miehet ja  Jerusalemin asukkaat, ja tämä kaupunki on oleva asuttu iankaikkisesti.</span> <span class="verse"><a name="26">26</a>Ja Juudan kaupungeista ja Jerusalemin ympäriltä, Benjaminin maasta  ja Alankomaasta, Vuoristosta ja Etelämaasta tulee niitä, jotka tuovat  polttouhreja ja teurasuhreja, ruokauhreja ja suitsutusuhreja, tuovat  kiitosuhreja Herran huoneeseen.</span> <span class="verse"><a name="27">27</a>Mutta jos ette kuule minua ettekä pyhitä sapatinpäivää, vaan  kannatte kantamuksia ja kuljette Jerusalemin porteista sapatinpäivänä,  niin minä sytytän tuleen sen portit, ja tuli on kuluttava Jerusalemin  palatsit, eikä se ole sammuva."</span> </p></div</div></div></body></html>