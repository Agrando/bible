<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 31</strong></div><p><span class="verse"><a name="1">1</a>"Siihen aikaan, sanoo Herra, minä olen kaikkien Israelin sukukuntien  Jumala, ja he ovat minun kansani."</span> <span class="verse"><a name="2">2</a>Näin sanoo Herra: "Kansa, miekalta säästynyt, löysi erämaassa armon;  minä menen saattamaan sen, Israelin, rauhaan".</span> <span class="verse"><a name="3">3</a>Kaukaa ilmestyy minulle Herra: "Iankaikkisella rakkaudella minä olen  sinua rakastanut, sentähden minä olen vetänyt sinua puoleeni armosta.</span> <span class="verse"><a name="4">4</a>Minä rakennan sinut jälleen, ja sinä tulet rakennetuksi, neitsyt  Israel. Sinä kaunistat itsesi jälleen käsirummuillasi ja lähdet  iloitsevaisten karkeloon.</span> <span class="verse"><a name="5">5</a>Sinä istutat jälleen viinitarhoja Samarian vuorille; ne, jotka  istuttavat, saavat korjata hedelmätkin.</span> <span class="verse"><a name="6">6</a>Sillä päivä on tuleva, jolloin vartijat huutavat Efraimin vuorella:  'Nouskaa, lähtekäämme Siioniin Herran, meidän Jumalamme, tykö'.</span> <span class="verse"><a name="7">7</a>Sillä näin sanoo Herra: Riemuitkaa iloiten Jaakobista, kohottakaa  riemuhuuto hänelle, joka on kansojen pää; kuuluttakaa, kiittäkää ja  sanokaa: 'Auta, Herra, kansaasi, Israelin jäännöstä'.</span> <span class="verse"><a name="8">8</a>Katso, minä tuon heidät pohjoisesta maasta, kokoan heidät maan  perimmäisiltä ääriltä. Heissä on sokeita ja rampoja ynnä raskaita ja  synnyttäväisiä: suurena joukkona he palajavat tänne.</span> <span class="verse"><a name="9">9</a>Itkien he tulevat, ja minä johdatan heitä, kun he kulkevat rukoillen.  Minä vien heidät vesipuroille, tasaista tietä, jolla he eivät kompastu.  Sillä minä olen Israelin isä, ja Efraim on minun esikoiseni.</span> <span class="verse"><a name="10">10</a>Kuulkaa Herran sana, te kansat, ilmoittakaa kaukaisissa  merensaarissa ja sanokaa: Hän, joka Israelin hajoitti, on sen kokoava ja  varjeleva sitä niinkuin paimen laumaansa.</span> <span class="verse"><a name="11">11</a>Sillä Herra on lunastanut Jaakobin ja vapahtanut hänet häntä  väkevämmän kädestä.</span> <span class="verse"><a name="12">12</a>Ja he tulevat ja riemuitsevat Siionin kukkulalla, tulevat virtanaan  Herran hyvyyden tykö, jyväin, viinin ja öljyn ääreen, karitsain ja  karjan ääreen. Ja heidän sielunsa on oleva niinkuin runsaasti kasteltu  puutarha, eivätkä he enää näänny.</span> <span class="verse"><a name="13">13</a>Silloin neitsyt iloitsee karkelossa ja nuorukaiset ja vanhukset  yhdessä. Minä muutan heidän surunsa riemuksi, annan heille lohdutuksen  ja ilon heidän murheensa jälkeen.</span> <span class="verse"><a name="14">14</a>Ja minä virvoitan pappien sielut lihavuuden ääressä, ja minun  kansani ravitaan minun hyvyydelläni, sanoo Herra.</span> <span class="verse"><a name="15">15</a>Näin sanoo Herra: Kuule, Raamasta kuuluu valitus, katkera itku:  Raakel itkee lapsiansa, hän ei lohdutuksesta huoli surussaan lastensa  tähden, sillä niitä ei enää ole.</span> <span class="verse"><a name="16">16</a>Näin sanoo Herra: Pidätä äänesi itkusta, silmäsi kyyneleistä, sillä  sinun työstäsi on tuleva palkka, sanoo Herra, ja he palajavat vihollisen  maasta.</span> <span class="verse"><a name="17">17</a>Sinulla on tulevaisuuden toivo, sanoo Herra: sinun lapsesi palajavat  omalle maalleen.</span> <span class="verse"><a name="18">18</a>Minä olen kyllä kuullut Efraimin valittavan: 'Sinä olet kurittanut  minua, olen saanut kuritusta niinkuin vikuroiva vasikka. Palauta minut,  niin minä palajan; sillä sinä olet Herra, minun Jumalani.</span> <span class="verse"><a name="19">19</a>Sillä käännyttyäni minä kadun, ja päästyäni ymmärrykseen minä lyön  lanteeseeni. Minä häpeän, tunnen häpeätä, sillä minä kannan nuoruuteni  pilkkaa.'</span> <span class="verse"><a name="20">20</a>Eikö Efraim ole minun kallis poikani, minun lempilapseni?  Sillä  niin usein kuin minä puhunkin häntä vastaan, alati minä häntä muistan.  Siksi minun sisimpäni väräjää hänen tähtensä: minun täytyy armahtaa  häntä, sanoo Herra.</span> <span class="verse"><a name="21">21</a>Pystytä itsellesi kivimerkkejä, aseta itsellesi tienviittoja, paina  mieleesi tie, polku, jota olet kulkenut. Palaja, neitsyt Israel, palaja  näihin kaupunkeihisi.</span> <span class="verse"><a name="22">22</a>Kuinka kauan sinä mutkistelet sinne ja tänne, sinä luopiotytär?  Sillä Herra luo maahan uutta: nainen miestä piirittää.</span> <span class="verse"><a name="23">23</a>Näin sanoo Herra Sebaot, Israelin Jumala: Vielä kerran sanotaan  Juudan maassa ja sen kaupungeissa, kun minä käännän heidän kohtalonsa,  tämä sana: 'Herra siunatkoon sinua, sinä vanhurskauden asuinsija, sinä  pyhä vuori'.</span> <span class="verse"><a name="24">24</a>Ja Juuda kaikkine kaupunkeineen asuu siellä yhdessä, peltomiehet ja  ne, jotka vaeltavat laumoineen.</span> <span class="verse"><a name="25">25</a>Sillä minä virvoitan väsyneen sielun, ja jokaisen nääntyvän sielun  minä ravitsen."</span> <span class="verse"><a name="26">26</a>Siihen minä heräsin ja katselin, ja uneni oli minusta suloinen.</span> <span class="verse"><a name="27">27</a>"Katso, päivät tulevat, sanoo Herra, jolloin minä kylvän Israelin  maahan ja Juudan maahan ihmisen siementä ja karjan siementä.</span> <span class="verse"><a name="28">28</a>Ja niinkuin minä olen valvonut repiäkseni ja kukistaakseni heitä,  hajottaakseni ja hävittääkseni, tuottaakseni onnettomuutta, niin minä  olen valvova rakentaakseni ja istuttaakseni heitä, sanoo Herra.</span> <span class="verse"><a name="29">29</a>Niinä päivinä ei enää sanota: 'Isät söivät raakoja rypäleitä, lasten  hampaat heltyivät';</span> <span class="verse"><a name="30">30</a>vaan jokaisen on kuoltava oman syntivelkansa tähden.  Jokaiselta  ihmiseltä, joka syö raakoja rypäleitä, heltyvät hänen omat hampaansa.</span> <span class="verse"><a name="31">31</a>Katso, päivät tulevat, sanoo Herra, jolloin minä teen Israelin  heimon ja Juudan heimon kanssa uuden liiton;</span> <span class="verse"><a name="32">32</a>en sellaista liittoa kuin se, jonka minä tein heidän isäinsä kanssa  silloin, kun minä tartuin heidän käteensä ja vein heidät pois Egyptin  maasta, ja jonka liittoni he ovat rikkoneet, vaikka minä olin ottanut  heidät omikseni, sanoo Herra.</span> <span class="verse"><a name="33">33</a>Vaan tämä on se liitto, jonka minä teen Israelin heimon kanssa  niiden päivien tultua, sanoo Herra: Minä panen lakini heidän sisimpäänsä  ja kirjoitan sen heidän sydämiinsä; ja niin minä olen heidän Jumalansa,  ja he ovat minun kansani.</span> <span class="verse"><a name="34">34</a>Silloin ei enää toinen opeta toistansa eikä veli veljeänsä sanoen:  'Tuntekaa Herra'. Sillä he kaikki tuntevat minut, pienimmästä  suurimpaan, sanoo Herra; sillä minä annan anteeksi heidän rikoksensa  enkä enää muista heidän syntejänsä.</span> <span class="verse"><a name="35">35</a>Näin sanoo Herra, joka on pannut auringon valaisemaan päivää, kuun  ja tähdet lakiensa mukaan valaisemaan yötä, hän, joka liikuttaa meren,  niin että sen aallot pauhaavat - Herra Sebaot on hänen nimensä:</span> <span class="verse"><a name="36">36</a>Jos väistyvät nämä lait minun kasvojeni edestä, silloin myös  lakkaavat Israelin jälkeläiset olemasta kansa minun kasvojeni edessä  ainiaan.</span> <span class="verse"><a name="37">37</a>Näin sanoo Herra: Jos voidaan mitata taivaat ylhäällä ja tutkia maan  perustukset alhaalla, silloin vasta minä hylkään Israelin jälkeläiset  kaikki, kaiken sen tähden, mitä he ovat tehneet, sanoo Herra.</span> <span class="verse"><a name="38">38</a>Katso, päivät tulevat, sanoo Herra, jolloin Herran kaupunki  rakennetaan jälleen Hananelin-tornista Kulmaporttiin asti.</span> <span class="verse"><a name="39">39</a>Ja edelleen mittanuora kulkee suoraan Gaarebin kukkulalle ja kääntyy  sitten Gooaan.</span> <span class="verse"><a name="40">40</a>Ja koko laakso, ruumiineen ja tuhkineen, ja kaikki keto Kidronin  puroon asti, Hevosportin kulmaan saakka itään päin, on oleva Herralle  pyhitetty. Ei sitä enää ikinä hävitetä eikä kukisteta."</span> </p></div</div></div></body></html>