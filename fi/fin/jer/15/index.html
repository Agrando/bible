<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 15</strong></div><p><span class="verse"><a name="1">1</a>Ja Herra sanoi minulle: "Vaikka Mooses ja Samuel seisoisivat minun  edessäni, ei minun sieluni taipuisi tämän kansan puoleen.  Aja heidät  pois minun kasvojeni edestä, he menkööt!</span> <span class="verse"><a name="2">2</a>Ja jos he kysyvät sinulta: 'Minne meidän on mentävä?' niin vastaa  heille: Näin sanoo Herra: Joka ruton oma, se ruttoon, joka miekan, se  miekkaan, joka nälän, se nälkään, joka vankeuden, se vankeuteen!</span> <span class="verse"><a name="3">3</a>Ja minä asetan heille neljänkaltaiset käskijät, sanoo Herra: miekan  surmaamaan, koirat raahaamaan, taivaan linnut ja maan eläimet syömään ja  hävittämään.</span> <span class="verse"><a name="4">4</a>Minä panen heidät kauhistukseksi kaikille valtakunnille maan päällä  Manassen, Hiskian pojan, Juudan kuninkaan, tähden, kaiken tähden, mitä  hän teki Jerusalemissa.</span> <span class="verse"><a name="5">5</a>Kuka säälii sinua, Jerusalem, kuka surkuttelee sinua, kuka poikkeaa  kysymään sinun vointiasi?</span> <span class="verse"><a name="6">6</a>Sinä olet hyljännyt minut, sanoo Herra, olet kääntynyt pois; niinpä  minä olen ojentanut käteni sinua vastaan, ja minä hävitän sinut. En  jaksa enää armahtaa.</span> <span class="verse"><a name="7">7</a>Minä viskaan viskimellä heidät maan porteilla; minä teen  lapsettomaksi, minä hukutan kansani, kun he eivät ole teiltänsä  kääntyneet.</span> <span class="verse"><a name="8">8</a>Heidän leskiänsä on oleva enemmän kuin meren hiekkaa; minä tuon  heidän nuorukaistensa äitien kimppuun hävittäjän keskellä päivää,  langetan äkkiä heidän päällensä tuskan ja kauhun.</span> <span class="verse"><a name="9">9</a>Seitsemän pojan synnyttäjä menehtyy ja huokaisee henkensä pois; hänen  aurinkonsa laski, kun vielä oli päivä, hän joutui häpeään, sai hävetä.  Ja mitä heistä jää, sen minä annan miekalle alttiiksi heidän  vihollistensa edessä, sanoo Herra."</span> <span class="verse"><a name="10">10</a>Voi minua, äitini, kun minut synnytit riidan ja toran mieheksi koko  maalle! En ole lainaksi antanut enkä lainaksi ottanut; kuitenkin  kiroavat minua kaikki.</span> <span class="verse"><a name="11">11</a>Herra sanoi: "Totisesti, minä kirvoitan sinut, niin että sinun käy  hyvin; totisesti, minä saatan viholliset pyytämään sinua avuksensa  onnettomuuden ja ahdistuksen aikana.</span> <span class="verse"><a name="12">12</a>Murtuuko rauta, pohjoisesta tuotu rauta, ja vaski? -</span> <span class="verse"><a name="13">13</a>Sinun tavarasi ja aarteesi minä annan ryöstettäviksi, ilman hintaa  kaikkien sinun syntiesi tähden, kaikkia rajojasi myöten.</span> <span class="verse"><a name="14">14</a>Ja minä panen sinut vihollistesi kanssa kulkemaan maata, jota et  tunne. Sillä minun vihani tuli on syttynyt; se leimuaa teitä vastaan."</span> <span class="verse"><a name="15">15</a>Herra, sinä sen tiedät. Muista minua ja pidä minusta huoli ja kosta  puolestani minun vainoojilleni; älä tempaa minua pois, sinä, joka olet  pitkämielinen. Huomaa, kuinka minä kannan häväistystä sinun tähtesi.</span> <span class="verse"><a name="16">16</a>Sinun sanasi tulivat, ja minä söin ne, ja sinun sanasi olivat  minulle riemu ja minun sydämeni ilo; sillä minä olen otettu sinun  nimiisi, Herra, Jumala Sebaot.</span> <span class="verse"><a name="17">17</a>En ole minä istunut iloitsemassa ilonpitäjäin seurassa. Sinun kätesi  tähden minä olen istunut yksinäni, sillä sinä olet täyttänyt minut  vihallasi.</span> <span class="verse"><a name="18">18</a>Miksi kestää minun kipuni ainiaan ja haavani on paha eikä tahdo  parantua? Sinä olet minulle kuin ehtyvä puro, kuin vesi, joka ei pysy.</span> <span class="verse"><a name="19">19</a>Sentähden, näin sanoo Herra: "Jos sinä käännyt, niin minä sallin  sinun kääntyä, ja sinä saat seisoa minun edessäni. Ja jos sinä tuot  esiin jaloa, et arvotonta, niin sinä saat olla minun suunani. He  kääntyvät sinun tykösi, mutta sinä et käänny heidän tykönsä.</span> <span class="verse"><a name="20">20</a>Ja minä teen sinut vahvaksi vaskimuuriksi tätä kansaa vastaan, ja he  sotivat sinua vastaan, mutta eivät voita sinua; sillä minä olen sinun  kanssasi, minä vapahdan ja pelastan sinut, sanoo Herra.</span> <span class="verse"><a name="21">21</a>Minä pelastan sinut pahain käsistä ja päästän sinut väkivaltaisten  kourista."</span> </p></div</div></div></body></html>