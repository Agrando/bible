<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 32</strong></div><p><span class="verse"><a name="1">1</a>Sana, joka tuli Jeremialle Herralta Sidkian, Juudan kuninkaan,  kymmenentenä vuotena, se on Nebukadressarin kahdeksantenatoista vuotena.</span> <span class="verse"><a name="2">2</a>Silloin Baabelin kuninkaan sotajoukko piiritti Jerusalemia, ja  profeetta Jeremia oli suljettuna vankilan pihaan, joka on Juudan  kuninkaan linnassa.</span> <span class="verse"><a name="3">3</a>Sinne oli Sidkia, Juudan kuningas, hänet sulkenut sanoen: "Miksi sinä  ennustat näin: Näin sanoo Herra: Katso, minä annan tämän kaupungin  Baabelin kuninkaan käsiin, ja hän valloittaa sen?</span> <span class="verse"><a name="4">4</a>Ja Sidkia, Juudan kuningas, ei pääse kaldealaisten käsistä, vaan  hänet annetaan Baabelin kuninkaan käsiin, ja hänen täytyy puhua hänen  kanssaan suusta suuhun ja nähdä hänet silmästä silmään.</span> <span class="verse"><a name="5">5</a>Ja hän kuljettaa Sidkian Baabeliin, ja sinne hän jää, kunnes minä  katson hänen puoleensa, sanoo Herra. Kun te taistelette kaldealaisia  vastaan, ei teillä ole menestystä."</span> <span class="verse"><a name="6">6</a>Ja Jeremia sanoi: "Minulle tuli tämä Herran sana:</span> <span class="verse"><a name="7">7</a>Katso, Hanamel, setäsi Sallumin poika, tulee sinun luoksesi ja sanoo:  'Osta minun peltoni, joka on Anatotissa, sillä sinulla on  lunastusoikeus, niin että saat ostaa sen'."</span> <span class="verse"><a name="8">8</a>Ja Hanamel, setäni poika, tuli Herran sanan mukaan minun luokseni  vankilan pihaan ja sanoi minulle: "Osta minun peltoni, joka on  Anatotissa, Benjaminin maassa, sillä sinulla on perintöoikeus ja sinulla  on lunastusoikeus: osta se itsellesi".  Silloin minä ymmärsin, että se  oli Herran sana.</span> <span class="verse"><a name="9">9</a>Ja minä ostin Hanamelilta, setäni pojalta, pellon, joka on  Anatotissa, ja punnitsin hänelle rahat, seitsemäntoista sekeliä hopeata,</span> <span class="verse"><a name="10">10</a>kirjoitin kauppakirjan ja sinetöin sen, otin todistajat ja punnitsin  rahat vaa'alla.</span> <span class="verse"><a name="11">11</a>Sitten minä otin sinetöidyn kauppakirjan, sopimuksen ja määräykset  sekä avoimen kirjan,</span> <span class="verse"><a name="12">12</a>ja annoin kauppakirjan Baarukille, Neerian, Mahsejan pojan, pojalle,  serkkuni Hanamelin nähden ja todistajain nähden, jotka olivat  kirjoittaneet kauppakirjan alle, ja kaikkien juutalaisten nähden, jotka  istuivat vankilan pihassa,</span> <span class="verse"><a name="13">13</a>ja minä käskin Baarukia heidän nähtensä sanoen:</span> <span class="verse"><a name="14">14</a>"Näin sanoo Herra Sebaot, Israelin Jumala: Ota nämä kirjat, tämä  kauppakirja, sekä sinetöity että tämä avoin kirja, ja pane ne  saviastiaan, että ne säilyisivät kauan aikaa.</span> <span class="verse"><a name="15">15</a>Sillä näin sanoo Herra Sebaot, Israelin Jumala: Vielä kerran  ostetaan tässä maassa taloja ja peltoja ja viinitarhoja."</span> <span class="verse"><a name="16">16</a>Ja annettuani kauppakirjan Baarukille, Neerian pojalle, minä  rukoilin Herraa sanoen:</span> <span class="verse"><a name="17">17</a>"Oi Herra, Herra! Katso, sinä olet tehnyt taivaan ja maan suurella  voimallasi ja ojennetulla käsivarrellasi: ei mikään ole sinulle  mahdotonta;</span> <span class="verse"><a name="18">18</a>sinä, joka teet laupeuden tuhansille, mutta kostat isäin pahat teot  heidän jälkeensä heidän lastensa helmaan; sinä suuri, voimallinen  Jumala, jonka nimi on Herra Sebaot,</span> <span class="verse"><a name="19">19</a>suuri neuvossa ja väkevä teossa, sinä, jonka silmät ovat avoimet  tarkkaamaan kaikkia ihmislasten teitä, antaaksesi itsekullekin hänen  vaelluksensa ja hänen töittensä hedelmän mukaan;</span> <span class="verse"><a name="20">20</a>sinä, joka teit tunnustekoja ja ihmeitä Egyptin maassa ja olet  tehnyt niitä hamaan tähän päivään asti sekä Israelissa että muitten  ihmisten seassa, ja joka olet tehnyt itsellesi nimen, senkaltaisen kuin  se tänäkin päivänä on.</span> <span class="verse"><a name="21">21</a>Sinä veit kansasi Israelin pois Egyptin maasta tunnusteoilla ja  ihmeillä, väkevällä kädellä ja ojennetulla käsivarrella, suurella  peljätyksellä,</span> <span class="verse"><a name="22">22</a>ja annoit heille tämän maan, jonka sinä heidän isillensä vannotulla  valalla olit luvannut antaa heille, maan, joka vuotaa maitoa ja mettä.</span> <span class="verse"><a name="23">23</a>Mutta kun he olivat tulleet ja ottaneet sen omaksensa, eivät he  kuulleet sinun ääntäsi eivätkä vaeltaneet sinun lakisi mukaan; he eivät  tehneet mitään siitä, mitä sinä olit käskenyt heidän tehdä. Silloin sinä  annoit kaiken tämän onnettomuuden kohdata heitä.</span> <span class="verse"><a name="24">24</a>Katso, piiritysvallit ovat edenneet aivan kaupunkiin asti, niin että  se valloitetaan, ja kaupunki joutuu miekan, nälän ja ruton pakosta  kaldealaisten valtaan, jotka sotivat sitä vastaan.  Mitä sinä olet  puhunut, on tapahtunut, ja katso, sinä näet sen.</span> <span class="verse"><a name="25">25</a>Mutta kuitenkin sinä, Herra, Herra, sanoit minulle: 'Osta rahalla  itsellesi pelto ja ota todistajat', vaikka kaupunki joutuu kaldealaisten  käsiin."</span> <span class="verse"><a name="26">26</a>Ja Jeremialle tuli tämä Herran sana:</span> <span class="verse"><a name="27">27</a>"Katso, minä olen Herra, kaiken lihan Jumala; onko minulle mitään  mahdotonta?</span> <span class="verse"><a name="28">28</a>Sentähden, näin sanoo Herra: Katso, minä annan tämän kaupungin  kaldealaisten käsiin ja Nebukadressarin, Baabelin kuninkaan, käsiin, ja  hän valloittaa sen.</span> <span class="verse"><a name="29">29</a>Ja kaldealaiset, jotka sotivat tätä kaupunkia vastaan, tulevat ja  sytyttävät tämän kaupungin tuleen ja polttavat sen niine taloineen,  joiden katoilla on poltettu uhreja Baalille ja vuodatettu juomauhreja  vieraille jumalille, minulle mielikarvaudeksi.</span> <span class="verse"><a name="30">30</a>Sillä Israelin ja Juudan miehet ovat hamasta nuoruudestaan tehneet  vain sitä, mikä on pahaa minun silmissäni, sillä israelilaiset ovat  tuottaneet minulle ainoastaan mielikarvautta kättensä teoilla, sanoo  Herra.</span> <span class="verse"><a name="31">31</a>Sillä tämä kaupunki on ollut minulle vihaksi ja kiivastukseksi  hamasta siitä päivästä, jona he sen rakensivat, aina tähän päivään asti;  ja niin minä heitän sen pois kasvojeni edestä</span> <span class="verse"><a name="32">32</a>kaiken sen pahan tähden, minkä israelilaiset ja Juudan miehet ovat  tehneet minulle mielikarvaudeksi - he, heidän kuninkaansa, ruhtinaansa,  pappinsa ja profeettansa sekä Juudan miehet ja Jerusalemin asukkaat.</span> <span class="verse"><a name="33">33</a>He ovat kääntäneet minulle selkänsä eivätkä kasvojansa; ja vaikka  minä olen opettanut heitä varhaisesta alkaen, he eivät ole kuulleet  eivätkä ottaneet varteen kuritusta.</span> <span class="verse"><a name="34">34</a>He ovat asettaneet iljetyksensä temppeliin, joka on otettu minun  nimiini, ja saastuttaneet sen.</span> <span class="verse"><a name="35">35</a>Ja he ovat rakentaneet Baalille uhrikukkulat, jotka ovat  Ben-Hinnomin laaksossa, polttaakseen poikiansa ja tyttäriänsä uhrina  Molokille, mitä minä en ole käskenyt ja mikä ei ole minun mieleeni  tullut. Tällaisia kauhistuksia he tekivät ja saivat Juudan syntiä  tekemään.</span> <span class="verse"><a name="36">36</a>Mutta nyt sanoo Herra, Israelin Jumala, näin tästä kaupungista,  jonka te sanotte joutuvan Baabelin kuninkaan käsiin miekan, nälän ja  ruton pakosta:</span> <span class="verse"><a name="37">37</a>Katso, minä kokoan heidät jälleen kaikista maista, joihin minä  heidät vihassani, kiivastuksessani ja suuressa suuttumuksessani  karkoitan, ja palautan heidät tähän paikkaan ja annan heidän asua  turvassa.</span> <span class="verse"><a name="38">38</a>Silloin he ovat minun kansani, ja minä olen heidän Jumalansa.</span> <span class="verse"><a name="39">39</a>Ja minä annan heille yhden sydämen ja yhden tien, niin että he  pelkäävät minua kaiken elinaikansa, ja niin heidän käy hyvin ja heidän  lastensa heidän jälkeensä.</span> <span class="verse"><a name="40">40</a>Ja minä teen heidän kanssansa iankaikkisen liiton, niin etten käänny  heistä pois, vaan teen heille hyvää; ja minä annan pelkoni heidän  sydämiinsä, niin etteivät he minusta luovu.</span> <span class="verse"><a name="41">41</a>Ja minä iloitsen heistä, siitä että teen heille hyvää; minä istutan  heidät tähän maahan uskollisesti, kaikesta sydämestäni ja kaikesta  sielustani.</span> <span class="verse"><a name="42">42</a>Sillä näin sanoo Herra: Niinkuin minä olen tuottanut tälle kansalle  kaiken tämän suuren onnettomuuden, niin minä myös tuotan heille kaiken  sen hyvän, minkä minä heille lupaan.</span> <span class="verse"><a name="43">43</a>Vielä ostetaan peltoja tässä maassa, josta te sanotte: 'Se on oleva  autio, vailla ihmisiä ja eläimiä, kaldealaisten käsiin annettu'.</span> <span class="verse"><a name="44">44</a>Peltoja ostetaan rahalla, kauppakirjoja kirjoitetaan ja sinetöidään  ja todistajia otetaan Benjaminin maassa, Jerusalemin ympäristössä ja  Juudan kaupungeissa, Vuoriston, Alankomaan ja Etelämaan kaupungeissa,  sillä minä käännän heidän kohtalonsa, sanoo Herra."</span> </p></div</div></div></body></html>