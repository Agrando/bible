<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 1</strong></div><p><span class="verse"><a name="1">1</a>Jeremian, Hilkian pojan, sanat. Tämä oli Anatotissa, Benjaminin  maassa, asuvia pappeja.</span> <span class="verse"><a name="2">2</a>Hänelle tuli Herran sana Juudan kuninkaan Joosian, Aamonin pojan,  päivinä, tämän kolmantenatoista hallitusvuotena,</span> <span class="verse"><a name="3">3</a>ja tuli vielä Juudan kuninkaan Joojakimin, Joosian pojan, päivinä ja  aina Juudan kuninkaan Sidkian, Joosian pojan, yhdennentoista vuoden  loppumiseen asti, jolloin Jerusalemin asukkaat viidentenä kuukautena  vietiin pakkosiirtolaisuuteen.</span> <span class="verse"><a name="4">4</a>Minulle tuli tämä Herran sana:</span> <span class="verse"><a name="5">5</a>"Jo ennenkuin minä valmistin sinut äidin kohdussa, minä sinut tunsin,  ja ennenkuin sinä äidistä synnyit, minä sinut pyhitin; minä asetin sinut  kansojen profeetaksi".</span> <span class="verse"><a name="6">6</a>Mutta minä sanoin: "Voi Herra, Herra! Katso, en minä kykene puhumaan,  sillä minä olen nuori."</span> <span class="verse"><a name="7">7</a>Niin Herra sanoi minulle: "Älä sano: 'Minä olen nuori', vaan mene,  kunne ikinä minä sinut lähetän, ja puhu kaikki, mitä minä käsken sinun  puhua.</span> <span class="verse"><a name="8">8</a>Älä pelkää heitä, sillä minä olen sinun kanssasi ja pelastan sinut,  sanoo Herra."</span> <span class="verse"><a name="9">9</a>Ja Herra ojensi kätensä ja kosketti minun suutani. Ja Herra sanoi  minulle: "Katso, minä panen sanani sinun suuhusi.</span> <span class="verse"><a name="10">10</a>Katso, minä asetan sinut tänä päivänä yli kansojen ja valtakuntain,  repimään maasta ja hajottamaan, hävittämään ja kukistamaan, rakentamaan  ja istuttamaan."</span> <span class="verse"><a name="11">11</a>Minulle tuli tämä Herran sana: "Mitä sinä näet, Jeremia?" Minä  vastasin: "Minä näen mantelipuun oksan".</span> <span class="verse"><a name="12">12</a>Herra sanoi minulle: "Sinä olet nähnyt oikein; sillä minä valvon  sanaani toteuttaakseni sen".</span> <span class="verse"><a name="13">13</a>Minulle tuli toistamiseen Herran sana, näin kuuluva: "Mitä sinä  näet?" Minä vastasin: "Minä näen kiehuvan padan; se näkyy pohjoisen  puolelta".</span> <span class="verse"><a name="14">14</a>Ja Herra sanoi minulle: "Pohjoisesta on onnettomuus purkautuva  kaikkien maan asukasten yli.</span> <span class="verse"><a name="15">15</a>Sillä katso, minä kutsun kaikki pohjoisten valtakuntain  kansanheimot, sanoo Herra, ja ne tulevat ja asettavat kukin  valtaistuimensa Jerusalemin porttien oville ja kaikkia sen muureja  vastaan, yltympäri, ja kaikkia Juudan kaupunkeja vastaan.</span> <span class="verse"><a name="16">16</a>Sitten minä julistan heille tuomioni kaikesta heidän pahuudestaan,  koska he ovat hyljänneet minut, polttaneet uhreja muille jumalille ja  kumartaneet kättensä tekoja.</span> <span class="verse"><a name="17">17</a>Mutta sinä, vyötä kupeesi, nouse ja puhu heille kaikki, mitä minä  käsken sinun puhua. Älä heitä kauhistu, etten minä kauhistuttaisi sinua  heidän edessään.</span> <span class="verse"><a name="18">18</a>Sillä katso, minä teen sinusta tänä päivänä varustetun kaupungin,  rautapatsaan ja vaskimuurin koko maata vastaan, Juudan kuninkaita, sen  ruhtinaita, sen pappeja vastaan ja maan kansaa vastaan.</span> <span class="verse"><a name="19">19</a>Ja he sotivat sinua vastaan, mutta eivät voita sinua, sillä minä  olen sinun kanssasi, sanoo Herra, ja pelastan sinut."</span> </p></div</div></div></body></html>