<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 36</strong></div><p><span class="verse"><a name="1">1</a>Juudan kuninkaan Joojakimin, Joosian pojan, neljäntenä  hallitusvuotena tuli tämä sana Jeremialle Herralta; se kuului:</span> <span class="verse"><a name="2">2</a>"Ota kirjakäärö ja kirjoita siihen kaikki ne sanat, jotka minä olen  puhunut sinulle Israelista ja Juudasta ja kaikista pakanakansoista siitä  päivästä asti, jolloin minä aloin sinulle puhua, Joosian päivistä, aina  tähän päivään saakka.</span> <span class="verse"><a name="3">3</a>Ehkäpä Juudan heimo, kuultuaan kaiken sen onnettomuuden, jonka minä  aion heille tuottaa, kääntyy, kukin pahalta tieltään, ja niin minä annan  anteeksi heidän pahat tekonsa ja syntinsä."</span> <span class="verse"><a name="4">4</a>Silloin Jeremia kutsui Baarukin, Neerian pojan, ja Baaruk kirjoitti  kirjakääröön Jeremian suusta kaikki ne sanat, jotka Herra oli hänelle  puhunut.</span> <span class="verse"><a name="5">5</a>Sitten Jeremia käski Baarukia sanoen: "Minä olen estetty, en voi  mennä Herran temppeliin.</span> <span class="verse"><a name="6">6</a>Mene sinä ja lue kirjakääröstä, jonka olet kirjoittanut suoraan minun  suustani, Herran sanat kansan kuullen Herran temppelissä paastopäivänä;  myöskin koko Juudan kuullen, kaikkien, jotka tulevat kaupungeistansa, on  sinun ne luettava.</span> <span class="verse"><a name="7">7</a>Ehkäpä he rukouksessa lankeavat alas Herran eteen ja kääntyvät kukin  pahalta tieltään. Sillä suuri on viha ja kiivastus, jolla Herra on  uhannut tätä kansaa."</span> <span class="verse"><a name="8">8</a>Ja Baaruk, Neerian poika, teki kaikki, niinkuin profeetta Jeremia oli  käskenyt hänen tehdä, ja luki kirjasta Herran sanat Herran temppelissä.</span> <span class="verse"><a name="9">9</a>Mutta Juudan kuninkaan Joojakimin, Joosian pojan, viidentenä  hallitusvuotena, yhdeksännessä kuussa, oli kaikki Jerusalemin kansa ja  kaikki se kansa, joka oli tullut Juudan kaupungeista Jerusalemiin,  kutsuttu pitämään paastoa Herran edessä.</span> <span class="verse"><a name="10">10</a>Silloin Baaruk luki kirjasta Jeremian sanat Herran temppelissä,  kirjuri Gemarjan, Saafanin pojan, kammiossa, ylemmässä esipihassa,  Herran temppelin uuden portin ovella, kaiken kansan kuullen.</span> <span class="verse"><a name="11">11</a>Kun Miika, Gemarjan, Saafanin pojan, poika, oli kuullut kaikki  Herran sanat kirjasta,</span> <span class="verse"><a name="12">12</a>niin hän meni alas kuninkaan linnaan, kirjurin kammioon, ja katso,  siellä istuivat kaikki päämiehet: kirjuri Elisama ja Delaja, Semajan  poika, ja Elnatan, Akborin poika, ja Gemarja, Saafanin poika, ja Sidkia,  Hananjan poika, ja kaikki muut päämiehet.</span> <span class="verse"><a name="13">13</a>Heille Miika ilmoitti kaikki sanat, jotka hän oli kuullut Baarukin  lukevan kirjasta kansan kuullen.</span> <span class="verse"><a name="14">14</a>Silloin kaikki päämiehet lähettivät Baarukin tykö Jehudin, joka oli  Netanjan poika, joka Selemjan poika, joka Kuusin poika, ja käskivät  sanoa: "Ota käteesi kirjakäärö, josta luit kansan kuullen, ja tule  tänne". Ja Baaruk, Neerian poika, otti kirjakäärön käteensä ja meni  heidän tykönsä.</span> <span class="verse"><a name="15">15</a>Ja he sanoivat hänelle: "Istu ja lue meidän kuultemme", ja Baaruk  luki heidän kuultensa.</span> <span class="verse"><a name="16">16</a>Mutta kun he olivat kuulleet kaikki sanat, katsoivat he toisiinsa  peljästyneinä ja sanoivat Baarukille: "Meidän täytyy ilmoittaa  kuninkaalle kaikki nämä sanat".</span> <span class="verse"><a name="17">17</a>Ja he kysyivät Baarukilta sanoen: "Ilmoita meille, kuinka sinä  kirjoitit kaikki nämä sanat hänen suustansa".</span> <span class="verse"><a name="18">18</a>Baaruk vastasi heille: "Hän saneli minulle suustansa kaikki nämä  sanat, ja minä kirjoitin ne musteella kirjaan".</span> <span class="verse"><a name="19">19</a>Silloin päämiehet sanoivat Baarukille: "Mene ja piiloudu, sinä ja  Jeremia, älköönkä kukaan saako tietää, missä te olette".</span> <span class="verse"><a name="20">20</a>Niin he menivät kuninkaan tykö esipihaan, mutta kirjakäärön he  jättivät talteen kirjuri Elisaman kammioon. Ja he ilmoittivat  kuninkaalle kaikki.</span> <span class="verse"><a name="21">21</a>Silloin kuningas lähetti Jehudin hakemaan kirjakääröä, ja hän haki  sen kirjuri Elisaman kammiosta. Sitten Jehudi luki sen kuninkaan kuullen  ja kaikkien päämiesten kuullen, jotka seisoivat kuninkaan edessä.</span> <span class="verse"><a name="22">22</a>Mutta kuningas istui talvihuoneessa - oli yhdeksäs kuukausi - ja  hänen edessään oli palamassa hiilipannu.</span> <span class="verse"><a name="23">23</a>Ja aina kun Jehudi oli lukenut kolme tai neljä palstaa, leikkasi  kuningas ne pois kirjurinveitsellä ja viskasi tuleen, joka oli  hiilipannussa, kunnes koko kirjakäärö oli palanut loppuun tulessa, joka  oli hiilipannussa.</span> <span class="verse"><a name="24">24</a>Mutta ei kuningas eikä kukaan hänen palvelijoistaan, jotka kuulivat  kaikki nämä sanat, peljästynyt eikä reväissyt vaatteitansa.</span> <span class="verse"><a name="25">25</a>Ja vaikka Elnatan ja Delaja ja Gemarja pyysivät hartaasti  kuningasta, ettei hän polttaisi kirjakääröä, ei hän heitä kuullut.</span> <span class="verse"><a name="26">26</a>Ja kuningas käski Jerahmeelin, kuninkaan pojan, ja Serajan, Asrielin  pojan, ja Selemjan, Abdeelin pojan, ottaa kiinni kirjuri Baarukin ja  profeetta Jeremian; mutta Herra kätki heidät.</span> <span class="verse"><a name="27">27</a>Mutta sen jälkeen kuin kuningas oli polttanut kirjakäärön ynnä  sanat, jotka Baaruk oli kirjoittanut Jeremian suusta, tuli Jeremialle  tämä Herran sana:</span> <span class="verse"><a name="28">28</a>"Ota taas itsellesi toinen kirjakäärö ja kirjoita siihen kaikki  entiset sanat, jotka olivat edellisessäkin kirjakäärössä, jonka Juudan  kuningas Joojakim poltti.</span> <span class="verse"><a name="29">29</a>Ja sano Juudan kuninkaasta Joojakimista: Näin sanoo Herra: Sinä olet  polttanut tämän kirjakäärön sanoen: 'Miksi olet kirjoittanut siihen  näin: Baabelin kuningas on tuleva ja hävittävä tämän maan ja lopettava  siitä ihmiset ja eläimet?'</span> <span class="verse"><a name="30">30</a>Sentähden sanoo Herra Juudan kuninkaasta Joojakimista näin: Hänellä  ei ole oleva jälkeläistä, joka istuisi Daavidin valtaistuimella; ja  hänen ruumiinsa viskataan pois, virumaan päivän helteessä ja yön  kylmässä.</span> <span class="verse"><a name="31">31</a>Ja minä rankaisen häntä ja hänen jälkeläisiänsä ja hänen  palvelijoitansa heidän pahojen tekojensa tähden. Ja minä annan tulla  heille ja Jerusalemin asukkaille ja Juudan miehille kaiken sen  onnettomuuden, jolla minä olen heitä uhannut, vaikka he eivät ole  kuulleet."</span> <span class="verse"><a name="32">32</a>Sitten Jeremia otti toisen kirjakäärön ja antoi sen kirjuri  Baarukille, Neerian pojalle; ja tämä kirjoitti siihen Jeremian suusta  kaikki sen kirjan sanat, jonka Juudan kuningas Joojakim oli tulessa  polttanut. Ja niihin lisättiin vielä paljon samankaltaisia sanoja.</span> </p></div</div></div></body></html>