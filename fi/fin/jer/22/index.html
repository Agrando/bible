<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 22</strong></div><p><span class="verse"><a name="1">1</a>Näin sanoo Herra: "Mene alas Juudan kuninkaan linnaan ja puhu siellä  tämä sana;</span> <span class="verse"><a name="2">2</a>sano: Kuule Herran sana, sinä Juudan kuningas, joka istut Daavidin  valtaistuimella, sinä ja sinun palvelijasi ja kansasi, jotka käytte  sisälle näistä porteista.</span> <span class="verse"><a name="3">3</a>Näin sanoo Herra: Tehkää oikeus ja vanhurskaus ja pelastakaa  ryöstetty sortajan kädestä; muukalaiselle, orvolle ja leskelle älkää  tehkö vääryyttä ja väkivaltaa älkääkä vuodattako viatonta verta tässä  paikassa.</span> <span class="verse"><a name="4">4</a>Sillä jos te teette tämän sanan mukaan, niin tulee tämän linnan  porteista sisälle, ajaen vaunuilla ja hevosilla, kuninkaita, jotka  istuvat Daavidin valtaistuimella, tulee kuningas ynnä hänen palvelijansa  ja kansansa.</span> <span class="verse"><a name="5">5</a>Mutta jos te ette kuule näitä sanoja, niin minä vannon itse kauttani,  sanoo Herra, että tämä linna on tuleva raunioiksi.</span> <span class="verse"><a name="6">6</a>Sillä näin sanoo Herra Juudan kuninkaan linnasta: Sinä olet minulle  Gilead, olet Libanonin huippu; mutta totisesti, minä teen sinut  erämaaksi, asumattomiksi kaupungeiksi.</span> <span class="verse"><a name="7">7</a>Minä vihin hävittäjät sinua vastaan, kunkin aseinensa, ja he  hakkaavat maahan sinun valiosetrisi ja heittävät ne tuleen.</span> <span class="verse"><a name="8">8</a>Monet kansat kulkevat tämän kaupungin ohitse ja kysyvät toinen  toiseltansa: 'Miksi on Herra tehnyt näin tälle suurelle kaupungille?'</span> <span class="verse"><a name="9">9</a>Ja siihen vastataan: 'Siksi, että he hylkäsivät Herran, Jumalansa,  liiton ja kumarsivat muita jumalia ja palvelivat niitä'.</span> <span class="verse"><a name="10">10</a>Älkää kuollutta itkekö älkääkä häntä surkutelko, vaan itkekää tuota  poiskulkevaa, sillä hän ei enää palaja eikä saa nähdä synnyinmaatansa.</span> <span class="verse"><a name="11">11</a>Sillä näin sanoo Herra Sallumista, Joosian pojasta, Juudan  kuninkaasta, joka tuli kuninkaaksi isänsä Joosian sijaan ja joka on  vaeltanut pois tästä paikasta: Hän ei enää tänne palaja;</span> <span class="verse"><a name="12">12</a>vaan mihin hänet on vangiksi viety, sinne hän kuolee eikä näe enää  tätä maata.</span> <span class="verse"><a name="13">13</a>Voi häntä, joka ei vanhurskaudella taloansa rakenna eikä  yläsalejansa oikeudella; joka ilmaiseksi teettää työtä lähimmäisellään  eikä anna hänelle hänen palkkaansa;</span> <span class="verse"><a name="14">14</a>joka sanoo: 'Minä rakennan itselleni tilavan talon ja avarat  yläsalit', joka hakkauttaa siihen ikkunat, laudoittaa sen setripuulla ja  maalauttaa punavärillä.</span> <span class="verse"><a name="15">15</a>Siksikö sinä olet kuningas, että sinulla on into setripuuhun?  Eikö  sinun isäsikin syönyt ja juonut ja kuitenkin ollut oikeuden ja  vanhurskauden tekijä? Ja silloin hänen kävi hyvin.</span> <span class="verse"><a name="16">16</a>Hän hankki oikeuden kurjalle ja köyhälle; silloin kaikki kävi hyvin.  Eikö tämä juuri ole minun tuntemistani, sanoo Herra?</span> <span class="verse"><a name="17">17</a>Mutta sinun silmäsi ja sydämesi eivät pyydä muuta kuin omaa  voittoasi, muuta kuin vuodattaa viatonta verta ja harjoittaa väkivaltaa  ja sortoa.</span> <span class="verse"><a name="18">18</a>Sentähden, näin sanoo Herra Joojakimista, Joosian pojasta, Juudan  kuninkaasta: Ei hänelle pidetä valittajaisia eikä huudeta: 'Voi veljeni!  Voi sisareni!' Ei hänelle pidetä valittajaisia eikä huudeta: 'Voi  herraamme! Voi hänen loistoansa!'</span> <span class="verse"><a name="19">19</a>Hänet haudataan niinkuin aasi haudataan: raahataan pois ja viskataan  Jerusalemin porttien tuolle puolen.</span> <span class="verse"><a name="20">20</a>Nouse Libanonille ja huuda, korota äänesi Baasanissa. Huuda Abarimin  vuorilta, sillä kaikki sinun rakastajasi ovat murskaksi muserretut.</span> <span class="verse"><a name="21">21</a>Minä puhuin sinulle onnesi päivinä. Sinä vastasit: 'En tahdo  kuulla'. Tämä on ollut sinun tapasi nuoruudestasi asti: et ole kuullut  minun ääntäni.</span> <span class="verse"><a name="22">22</a>Myrskytuuli on kaitseva kaikkia sinun kaitsijoitasi, ja sinun  rakastajasi menevät vankeuteen; silloin sinä saat häpeän ja pilkan  kaiken pahuutesi tähden.</span> <span class="verse"><a name="23">23</a>Sinä, joka asut Libanonissa, pidät pesääsi setripuissa: kuinka olet  voihkiva, kun sinulle tuskat tulevat, kouristus niinkuin  synnyttäväiselle!</span> <span class="verse"><a name="24">24</a>Niin totta kuin minä elän, sanoo Herra: olkoon Konja, Joojakimin  poika, Juudan kuningas, vaikka sinettisormus minun oikeassa kädessäni -  siitäkin minä sinut repäisen irti.</span> <span class="verse"><a name="25">25</a>Ja minä annan sinut niiden käsiin, jotka etsivät sinun henkeäsi,  niiden käsiin, joita sinä kauhistut: Nebukadressarin, Baabelin  kuninkaan, ja kaldealaisten käsiin.</span> <span class="verse"><a name="26">26</a>Ja minä heitän sinut ja sinun äitisi, joka on sinut synnyttänyt,  vieraalle maalle, missä te ette ole syntyneet, ja sinne te kuolette.</span> <span class="verse"><a name="27">27</a>Mutta maahan, jonne heidän sielunsa halajaa palata, sinne he eivät  palaa.</span> <span class="verse"><a name="28">28</a>Onko sitten tämä mies, Konja, arvoton, rikottu astia, kelvoton  kapine? Minkätähden on hänet ja hänen jälkeläisensä heitetty pois,  viskattu pois - maahan, jota eivät tunne?</span> <span class="verse"><a name="29">29</a>Maa, maa, maa! Kuule Herran sana!</span> <span class="verse"><a name="30">30</a>Näin sanoo Herra: Merkitkää tämä mies lapsettomaksi, mieheksi, jolla  ei elinpäivinänsä onnea ole. Sillä ei kenellekään hänen jälkeläisistänsä  sitä onnea tule, että istuisi Daavidin valtaistuimella ja hallitsi vielä  Juudaa."</span> </p></div</div></div></body></html>