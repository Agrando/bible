<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 7</strong></div><p><span class="verse"><a name="1">1</a>Tämä on sana, joka tuli Jeremialle Herralta:</span> <span class="verse"><a name="2">2</a>"Asetu Herran huoneen portille ja julista siellä tämä sana ja sano:  Kuulkaa Herran sana, koko Juuda, te jotka tulette näistä porteista  kumartaen rukoilemaan Herraa.</span> <span class="verse"><a name="3">3</a>Näin sanoo Herra Sebaot, Israelin Jumala: Vaeltakaa hyvin ja tehkää  hyviä tekoja, niin minä annan teidän asua tässä paikassa.</span> <span class="verse"><a name="4">4</a>Älkää luottako valheen sanoihin, kun sanotaan: 'Tämä on Herran  temppeli, Herran temppeli, Herran temppeli!'</span> <span class="verse"><a name="5">5</a>Vaan jos te todella parannatte vaelluksenne ja tekonne, jos te  todella teette oikeuden niin toiselle kuin toisellekin,</span> <span class="verse"><a name="6">6</a>ette sorra muukalaista, orpoa ja leskeä, ette vuodata viatonta verta  tässä paikassa ettekä seuraa muita jumalia turmioksenne,</span> <span class="verse"><a name="7">7</a>niin minä annan teidän asua tässä paikassa, maassa, jonka minä olen  antanut teidän isillenne, iankaikkisesta iankaikkiseen.</span> <span class="verse"><a name="8">8</a>Mutta katso, te luotatte valheen sanoihin, joista ei ole hyötyä.</span> <span class="verse"><a name="9">9</a>Miten on? Te varastatte, tapatte, rikotte avion, vannotte väärin,  poltatte uhreja Baalille ja seuraatte vieraita jumalia, joita te ette  tunne.</span> <span class="verse"><a name="10">10</a>Ja te tulette ja astutte minun eteeni tähän huoneeseen, joka on  otettu minun nimiini, ja sanotte: 'Me kyllä pelastumme' - tehdäksenne  yhä kaikkia näitä kauhistuksia!</span> <span class="verse"><a name="11">11</a>Ryövärien luolaksiko te katsotte tämän huoneen, joka on otettu minun  nimiini? Katso, sellaiseksi minäkin olen sen havainnut, sanoo Herra.</span> <span class="verse"><a name="12">12</a>Menkääpä minun asuinpaikkaani, joka oli Siilossa, jossa minä ensin  annoin nimeni asua, ja katsokaa, mitä minä olen sille tehnyt kansani  Israelin pahuuden tähden!</span> <span class="verse"><a name="13">13</a>Ja koska te nyt olette kaikkia näitä tekoja tehneet, sanoo Herra,  ettekä ole kuulleet, vaikka minä varhaisesta alkaen olen teille puhunut,  koska ette vastanneet, vaikka minä teille huusin,</span> <span class="verse"><a name="14">14</a>niin minä teen tälle huoneelle, joka on otettu minun nimiini, johon  te luotatte, ja tälle paikalle, jonka minä olen antanut teille ja teidän  isillenne, samoin kuin olen tehnyt Siilolle,</span> <span class="verse"><a name="15">15</a>ja heitän teidät pois kasvojeni edestä, niinkuin olen heittänyt pois  kaikki teidän veljenne, kaikki Efraimin jälkeläiset.</span> <span class="verse"><a name="16">16</a>Mutta sinä älä rukoile tämän kansan puolesta, älä kohota heidän  puolestaan huutoa ja rukousta äläkä niillä minua ahdista; sillä en minä  sinua kuule.</span> <span class="verse"><a name="17">17</a>Etkö näe, mitä he tekevät Juudan kaupungeissa ja Jerusalemin  kaduilla?</span> <span class="verse"><a name="18">18</a>Lapset kokoavat puita, isät sytyttävät tulen, ja vaimot sotkevat  taikinaa valmistaaksensa uhrikakkuja taivaan kuningattarelle, ja he  vuodattavat juomauhreja muille jumalille, minulle mielikarvaudeksi.</span> <span class="verse"><a name="19">19</a>Minulleko he tuottavat mielikarvautta, sanoo Herra, eivätkö pikemmin  itselleen, omaksi häpeäksensä?</span> <span class="verse"><a name="20">20</a>Sentähden, näin sanoo Herra, Herra: Katso, minun vihani ja  kiivauteni on vuotava tämän paikan ylitse, ihmisten, eläinten, kedon  puitten ja maan hedelmän ylitse, ja se palaa sammumatta."</span> <span class="verse"><a name="21">21</a>Näin sanoo Herra Sebaot, Israelin Jumala: "Lisätkää polttouhrinne  teurasuhreihinne ja syökää lihaa.</span> <span class="verse"><a name="22">22</a>Sillä en minä puhunut enkä antanut käskyä teidän isillenne poltto-  ja teurasuhrista silloin, kun minä vein heidät pois Egyptin maasta,</span> <span class="verse"><a name="23">23</a>vaan näin minä käskin heitä ja sanoin: Kuulkaa minun ääntäni, niin  minä olen teidän Jumalanne ja te olette minun kansani; ja vaeltakaa aina  sitä tietä, jota minä käsken teidän vaeltaa, että menestyisitte.</span> <span class="verse"><a name="24">24</a>Mutta he eivät kuulleet, eivät korvaansa kallistaneet, vaan  vaelsivat oman neuvonsa mukaan, pahan sydämensä paatumuksessa, ja  käänsivät minulle selkänsä eivätkä kasvojansa.</span> <span class="verse"><a name="25">25</a>Siitä päivästä, jona teidän isänne lähtivät Egyptin maasta, aina  tähän päivään asti olen minä lähettänyt teidän tykönne kaikki  palvelijani, profeetat - lähettänyt varhaisesta alkaen, päivä päivältä.</span> <span class="verse"><a name="26">26</a>Mutta kukaan ei kuullut minua, ei kallistanut korvaansa, vaan he  olivat niskureita, tekivät enemmän pahaa kuin heidän isänsä.</span> <span class="verse"><a name="27">27</a>Ja kun sinä puhut heille kaiken tämän, niin he eivät kuule sinua, ja  kun sinä heille huudat, niin he eivät sinulle vastaa.</span> <span class="verse"><a name="28">28</a>Sentähden sano heille: Tämä on kansa, joka ei kuullut Herran,  Jumalansa, ääntä eikä ottanut kuritusta varteen. Kadonnut on totuus ja  hävinnyt heidän suustansa.</span> <span class="verse"><a name="29">29</a>Leikkaa hiuksesi ja heitä ne pois ja viritä kalliokukkuloilla  itkuvirsi, sillä Herra on hyljännyt ja sysännyt pois vihansa alaisen  sukupolven.</span> <span class="verse"><a name="30">30</a>Sillä Juudan miehet ovat tehneet sen, mikä on pahaa minun  silmissäni, sanoo Herra. He ovat asettaneet iljetyksensä temppeliin,  joka on otettu minun nimiini, ja saastuttaneet sen.</span> <span class="verse"><a name="31">31</a>Ja he ovat rakentaneet Toofet-uhrikukkulat Ben-Hinnomin laaksoon,  polttaakseen tulessa poikiansa ja tyttäriänsä, mitä minä en ole käskenyt  ja mikä ei ole minun mieleeni tullut.</span> <span class="verse"><a name="32">32</a>Sentähden, katso, päivät tulevat, sanoo Herra, jolloin ei enää  sanota 'Toofet' ja 'Ben-Hinnomin laakso', vaan 'Murha-laakso', ja  Toofetiin haudataan, kun ei ole muualla tilaa.</span> <span class="verse"><a name="33">33</a>Ja tämän kansan ruumiit joutuvat taivaan lintujen ja maan eläinten  ruuaksi, eikä näitä kukaan karkoita.</span> <span class="verse"><a name="34">34</a>Ja minä lopetan Juudan kaupungeista ja Jerusalemin kaduilta riemun  ja ilon huudon, huudon yljälle ja huudon morsiamelle, sillä maa on  tuleva raunioiksi."</span> </p></div</div></div></body></html>