<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 13</strong></div><p><span class="verse"><a name="1">1</a>Näin sanoi Herra minulle: "Mene ja osta itsellesi liinainen vyö ja  pane se kupeillesi, mutta älä anna sen tulla veteen".</span> <span class="verse"><a name="2">2</a>Ja minä ostin vyön Herran sanan mukaan ja panin sen kupeilleni.</span> <span class="verse"><a name="3">3</a>Sitten Herran sana tuli minulle toisen kerran, tämä sana:</span> <span class="verse"><a name="4">4</a>"Ota vyö, jonka sinä ostit ja joka on kupeillasi, ja nouse, mene  Eufratille ja kätke se siellä kallion koloon".</span> <span class="verse"><a name="5">5</a>Ja minä menin ja kätkin sen Eufratiin, niinkuin Herra oli käskenyt  minun tehdä.</span> <span class="verse"><a name="6">6</a>Ja pitkän ajan kuluttua Herra sanoi minulle: "Nouse, mene Eufratille  ja ota se vyö, jonka minä käskin sinun kätkeä sinne".</span> <span class="verse"><a name="7">7</a>Niin minä menin Eufratille, kaivoin ja otin vyön siitä paikasta,  johon olin sen kätkenyt; ja katso, vyö oli turmeltunut eikä kelvannut  mihinkään.</span> <span class="verse"><a name="8">8</a>Minulle tuli tämä Herran sana:</span> <span class="verse"><a name="9">9</a>"Näin sanoo Herra: Samalla tavoin minä tuotan turmion Juudan ja  Jerusalemin suurelle ylpeydelle.</span> <span class="verse"><a name="10">10</a>Tämä paha kansa, joka ei tahdo kuulla minun sanojani, joka vaeltaa  sydämensä paatumuksessa, seuraa muita jumalia, palvelee ja kumartaa  niitä, tulee tämän vyön kaltaiseksi, joka ei mihinkään kelpaa.</span> <span class="verse"><a name="11">11</a>Sillä niinkuin vyö liittyy miehen kupeisiin, niin minä liitin koko  Israelin heimon ja koko Juudan heimon itseeni, sanoo Herra, että se  olisi minun kansani, minulle kunniaksi, ylistykseksi ja kirkkaudeksi;  mutta he eivät totelleet.</span> <span class="verse"><a name="12">12</a>Sentähden sano heille tämä sana: Näin sanoo Herra, Israelin Jumala:  Jokainen leili täytetään viinillä. Ja jos he sanovat sinulle: 'Emmekö me  tietäisi, että jokainen leili täytetään viinillä?'</span> <span class="verse"><a name="13">13</a>niin sano heille: Näin sanoo Herra: Katso, minä täytän kaikki tämän  maan asukkaat, kuninkaat, jotka istuvat Daavidin valtaistuimella, papit  ja profeetat ja kaikki Jerusalemin asukkaat päihtymyksellä.</span> <span class="verse"><a name="14">14</a>Ja minä murskaan heidät, toisen toistansa vastaan, sekä isät että  lapset, sanoo Herra. Minä en sääli, en säästä enkä armahda, niin että  jättäisin heidät hävittämättä."</span> <span class="verse"><a name="15">15</a>Kuulkaa, ottakaa korviinne, älkää ylpeilkö, sillä Herra on puhunut.</span> <span class="verse"><a name="16">16</a>Antakaa Herralle, teidän Jumalallenne, kunnia, ennenkuin tulee pimeä  ja jalkanne loukkaantuvat vuoriin hämärissä. Silloin te odotatte valoa,  mutta hän muuttaa sen pilkkopimeäksi, tekee sen synkeydeksi.</span> <span class="verse"><a name="17">17</a>Mutta ellette kuule tätä, niin minun sieluni salassa itkee sellaista  ylpeyttä, itkee katkerasti, ja minun silmäni vuotavat kyyneleitä, kun  Herran lauma viedään vankeuteen.</span> <span class="verse"><a name="18">18</a>"Sano kuninkaalle ja kuninkaan äidille: Istukaa alhaiselle sijalle,  sillä pudonnut on päästänne teidän kunniankruununne.</span> <span class="verse"><a name="19">19</a>Etelämaan kaupungit ovat suljetut, eikä ole avaajaa; koko Juuda on  viety pakkosiirtolaisuuteen, pakkosiirtolaisuuteen kaikki kansa.</span> <span class="verse"><a name="20">20</a>Nostakaa silmänne ja katsokaa, kuinka ne tulevat pohjoisesta.  Missä  on lauma, joka oli sinun haltuusi annettu, nuo sinun lampaasi, sinun  kunniasi?</span> <span class="verse"><a name="21">21</a>Mitä sanot, kun hän panee sinulle päämiehiksi ne, jotka olit  ystäviksesi totutellut? Eivätkö tuskat kourista sinua niinkuin  synnyttävää vaimoa?</span> <span class="verse"><a name="22">22</a>Ja jos sanot sydämessäsi: 'Minkätähden on minulle näin käynyt?' -  suuren syntisi tähden sinun liepeesi kohotettiin, tehtiin väkivaltaa  sinun kantapäillesi.</span> <span class="verse"><a name="23">23</a>Voiko etiopialainen muuttaa ihonsa ja pantteri pilkkunsa? Yhtä vähän  te voitte tehdä hyvää, te pahantekoon tottuneet.</span> <span class="verse"><a name="24">24</a>Ja minä hajotan heidät kuin oljenkorret, jotka lentävät erämaan  tuulessa.</span> <span class="verse"><a name="25">25</a>Tämä on sinun arpasi, sinun mitattu osasi minulta, sanoo Herra,  koska olet unhottanut minut ja luottanut valheeseen.</span> <span class="verse"><a name="26">26</a>Niinpä minäkin nostan sinulta liepeet kasvojen yli, ja sinun häpeäsi  näkyy.</span> <span class="verse"><a name="27">27</a>Sinun aviorikoksesi, hirnumisesi, riettaan haureutesi, sinun  iljetyksesi kedon kukkuloilla minä olen nähnyt. Voi sinua, Jerusalem! Et  sinä puhdistu, et vielä pitkään aikaan."</span> </p></div</div></div></body></html>