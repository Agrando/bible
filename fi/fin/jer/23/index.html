<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 23</strong></div><p><span class="verse"><a name="1">1</a>"Voi paimenia, jotka hukuttavat ja hajottavat minun laitumeni  lampaat, sanoo Herra.</span> <span class="verse"><a name="2">2</a>Sentähden näin sanoo Herra, Israelin Jumala, paimenista, jotka  kaitsevat minun kansaani: Te olette hajottaneet minun lampaani ja  karkoittaneet ne pois ettekä ole pitäneet niistä huolta. Katso, minä  pidän huolen teidän pahain tekojenne rankaisemisesta, sanoo Herra.</span> <span class="verse"><a name="3">3</a>Ja minä kokoan lampaitteni tähteet kaikista maista, joihin olen ne  karkoittanut, ja tuon ne takaisin laitumelleen, ja ne ovat hedelmälliset  ja lisääntyvät.</span> <span class="verse"><a name="4">4</a>Ja minä herätän heille paimenia, ja ne kaitsevat heitä; eivät he enää  pelkää eivätkä säiky, eikä heistä yhtäkään puutu, sanoo Herra.</span> <span class="verse"><a name="5">5</a>Katso, päivät tulevat, sanoo Herra, jolloin minä herätän Daavidille  vanhurskaan vesan; hän on hallitseva kuninkaana ja menestyvä, ja hän on  tekevä oikeuden ja vanhurskauden maassa.</span> <span class="verse"><a name="6">6</a>Hänen päivinänsä pelastetaan Juuda ja Israel asuu turvassa. Ja tämä  on hänen nimensä, jolla häntä kutsutaan: 'Herra on meidän  vanhurskautemme'.</span> <span class="verse"><a name="7">7</a>Sentähden, katso, päivät tulevat, sanoo Herra, jolloin ei enää  sanota: 'Niin totta kuin Herra elää, joka johdatti israelilaiset Egyptin  maasta',</span> <span class="verse"><a name="8">8</a>vaan: 'Niin totta kuin Herra elää, joka johdatti ja toi Israelin  heimon jälkeläiset pohjoisesta maasta ja kaikista muista maista, joihin  minä olin heidät karkoittanut'. Ja niin he saavat asua omassa  maassansa."</span> <span class="verse"><a name="9">9</a>Profeettoja vastaan. Minun sydämeni on murtunut rinnassani, kaikki  luuni raukeavat. Minä olen kuin juopunut mies, kuin sankari, jonka viini  on voittanut, Herran edessä ja hänen pyhien sanojensa edessä.</span> <span class="verse"><a name="10">10</a>"Sillä maa on täynnä avionrikkojia, maa murehtii kirouksen tähden,  erämaan laitumet kuivuvat; he rientävät pahuuteen, ja heidän  väkevyytensä on väärä meno.</span> <span class="verse"><a name="11">11</a>Sillä he ovat jumalattomia, niin profeetta kuin pappikin; omasta  huoneestanikin minä olen tavannut heidän pahuutensa, sanoo Herra.</span> <span class="verse"><a name="12">12</a>Sentähden heidän tiensä on oleva heille kuin liukas polku pimeässä,  he suistuvat sillä ja kaatuvat; sillä minä tuotan heille onnettomuuden  heidän rangaistusvuotenansa, sanoo Herra.</span> <span class="verse"><a name="13">13</a>Samarian profeetoissa minä näin pahennuksen: he ennustivat Baalin  nimessä ja eksyttivät minun kansani Israelin.</span> <span class="verse"><a name="14">14</a>Mutta Jerusalemin profeetoissa minä olen nähnyt kauhistuksia:  aviorikosta ja valheessa vaeltamista; he vahvistavat pahantekijäin  käsiä, niin ettei kukaan käänny pois pahuudestansa. He ovat minun  edessäni kaikki kuin Sodoma, ja kaupungin asukkaat kuin Gomorra.</span> <span class="verse"><a name="15">15</a>Sentähden, näin sanoo Herra Sebaot profeetoista: Katso, minä syötän  heille koiruohoa ja juotan heille myrkkyvettä; sillä Jerusalemin  profeetoista on jumalattomuus levinnyt koko maahan.</span> <span class="verse"><a name="16">16</a>Näin sanoo Herra Sebaot: Älkää kuulko profeettain sanoja, noiden,  jotka teille ennustavat täyttäen teidät tyhjillä toiveilla: oman  sydämensä näkyjä he puhuvat, mutta eivät sitä, mikä tulee Herran suusta.</span> <span class="verse"><a name="17">17</a>He hokevat minun halveksijoilleni: 'Herra on sen sanonut: Teillä on  oleva rauha!' Ja kaikille, jotka vaeltavat sydämensä paatumuksessa, he  sanovat: 'Ei teitä kohtaa onnettomuus'.</span> <span class="verse"><a name="18">18</a>Mutta kuka on seisonut Herran neuvottelussa ja nähnyt ja kuullut  hänen sanansa? Kuka on tarkannut ja kuullut hänen sanansa?"</span> <span class="verse"><a name="19">19</a>Katso, Herran myrsky, kiivastus, puhkeaa, pyörremyrsky vyöryy kohti  jumalattomien päätä.</span> <span class="verse"><a name="20">20</a>Eikä Herran viha asetu, ennenkuin hän on toteuttanut ja täyttänyt  sydämensä aivoitukset. Aikojen lopulla te tulette sen hyvin ymmärtämään.</span> <span class="verse"><a name="21">21</a>"Minä en ole lähettänyt noita profeettoja, mutta silti he juoksevat.  Minä en ole puhunut heille, mutta kuitenkin he ennustavat.</span> <span class="verse"><a name="22">22</a>Jos he olisivat seisoneet minun neuvottelussani, niin he  julistaisivat minun sanani kansalleni ja kääntäisivät heidät pois heidän  pahalta tieltään ja pahoista teoistansa.</span> <span class="verse"><a name="23">23</a>Olenko minä Jumala vain lyhyeltä matkalta, sanoo Herra; enkö ole  Jumala myöskin kaukaa?</span> <span class="verse"><a name="24">24</a>Saattaako joku niin piiloon piiloutua, etten minä häntä näe?  sanoo  Herra. Enkö minä täytä taivasta ja maata? sanoo Herra.</span> <span class="verse"><a name="25">25</a>Minä olen kuullut, mitä sanovat nuo profeetat, jotka ennustavat  minun nimessäni valhetta sanoen: 'Minä olen nähnyt unta, olen nähnyt  unta'.</span> <span class="verse"><a name="26">26</a>Kuinka kauan? Mitä on mielessä noilla profeetoilla, jotka ennustavat  valhetta, ennustavat oman sydämensä petosta?</span> <span class="verse"><a name="27">27</a>Aikovatko he unillaan, joita he kertovat toinen toisellensa, saattaa  minun kansani unhottamaan minun nimeni, niinkuin heidän isänsä ovat  unhottaneet minun nimeni Baalin tähden?</span> <span class="verse"><a name="28">28</a>Se profeetta, jolla on uni, kertokoon unensa; mutta se, jolla on  minun sanani, puhukoon minun sanani uskollisesti. Mitä tekevät oljet  jyvien seassa? sanoo Herra.</span> <span class="verse"><a name="29">29</a>Eikö minun sanani ole niinkuin tuli, sanoo Herra, ja niinkuin  vasara, joka kallion murtaa?</span> <span class="verse"><a name="30">30</a>Katso, sentähden minä käyn niiden profeettain kimppuun, sanoo Herra,  jotka varastavat minun sanani toinen toiseltansa.</span> <span class="verse"><a name="31">31</a>Katso, minä käyn niiden profeettain kimppuun, sanoo Herra, jotka  ottavat sanansa omalta kieleltään, mutta sanovat: 'Se on Herran sana'.</span> <span class="verse"><a name="32">32</a>Katso, minä käyn niiden kimppuun, jotka ennustavat valheunia, sanoo  Herra, ja kertovat niitä ja eksyttävät minun kansaani valheillansa ja  kerskumisellansa, vaikka minä en ole heitä lähettänyt enkä käskenyt ja  vaikka heistä ei ole mitään hyötyä tälle kansalle, sanoo Herra.</span> <span class="verse"><a name="33">33</a>Ja kun tämä kansa tai profeetta tai pappi sinulta kysyy sanoen:  'Mikä on Herran ennustuksen kuorma?' niin sano heille: 'Mikä kuorma? -  Teidät minä heitän pois', sanoo Herra.</span> <span class="verse"><a name="34">34</a>Ja sitä profeettaa, pappia ja kansaa, joka sanoo: 'Herran kuorma' -  sitä miestä ja hänen huonettansa minä rankaisen.</span> <span class="verse"><a name="35">35</a>Näin sanokaa keskenänne, toinen toisellenne: 'Mitä on Herra  vastannut?' ja 'Mitä on Herra puhunut?'</span> <span class="verse"><a name="36">36</a>Mutta 'Herran kuormaa' älkää enää mainitko; sillä kuormaksi on  tuleva jokaiselle hänen oma sanansa. Te vääntelette elävän Jumalan,  Herran Sebaotin, teidän Jumalanne, sanoja.</span> <span class="verse"><a name="37">37</a>Näin sano profeetalle: 'Mitä on Herra sinulle vastannut? Mitä on  Herra puhunut?'</span> <span class="verse"><a name="38">38</a>Mutta jos te sanotte: 'Herran kuorma', silloin Herra sanoo näin:  Koska te sanotte tämän sanan: 'Herran kuorma', vaikka minä olen  lähettänyt teidän tykönne sanomaan: Älkää sanoko: 'Herran kuorma',</span> <span class="verse"><a name="39">39</a>sentähden katso: minä kokonaan unhotan teidät ja heitän pois  kasvojeni edestä teidät ja tämän kaupungin, jonka minä annoin teille ja  teidän isillenne.</span> <span class="verse"><a name="40">40</a>Ja minä panen teidän päällenne iankaikkisen häpeän ja iankaikkisen  pilkan, joka ei ole unhottuva."</span> </p></div</div></div></body></html>