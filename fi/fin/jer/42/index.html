<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 42</strong></div><p><span class="verse"><a name="1">1</a>Silloin astuivat esiin kaikki sotaväen päälliköt ja Joohanan,  Kaareahin poika, ja Jesanja, Hoosajan poika, ynnä kaikki kansa,  pienimmästä suurimpaan,</span> <span class="verse"><a name="2">2</a>ja sanoivat profeetta Jeremialle: "Langetkoon rukouksemme sinun  eteesi, ja rukoile puolestamme Herraa, Jumalaasi, kaiken tämän  jäännöksen puolesta; sillä suuresta luvusta on meitä jäänyt jäljelle  vähän, niinkuin omat silmäsi näkevät meitä olevan.</span> <span class="verse"><a name="3">3</a>Ja Herra, sinun Jumalasi, ilmoittakoon meille, mitä tietä meidän on  kuljettava, ja mitä meidän on tehtävä."</span> <span class="verse"><a name="4">4</a>Silloin profeetta Jeremia vastasi heille: "Minä kuulen. Katso, minä  rukoilen Herraa, teidän Jumalaanne, niinkuin sanotte, ja kaiken sen,  mitä Herra teille vastaa, minä ilmoitan teille; en salaa teiltä mitään."</span> <span class="verse"><a name="5">5</a>Ja he sanoivat Jeremialle: "Olkoon Herra totinen ja luotettava  todistaja meitä vastaan, jollemme tee aivan sen sanan mukaan, jonka  Herra, sinun Jumalasi, lähettää sinut meille tuomaan.</span> <span class="verse"><a name="6">6</a>Olkoon se hyvä tahi paha: Herran ääntä, meidän Jumalamme, jonka tykö  me sinut lähetämme, me tottelemme, että meidän hyvin kävisi, kun  tottelemme Herran, meidän Jumalamme, ääntä."</span> <span class="verse"><a name="7">7</a>Kymmenen päivän kuluttua tuli Herran sana Jeremialle,</span> <span class="verse"><a name="8">8</a>ja hän kutsui Joohananin, Kaareahin pojan, ja kaikki sotaväen  päälliköt, jotka olivat tämän kanssa, ynnä kaiken kansan, pienimmästä  suurimpaan.</span> <span class="verse"><a name="9">9</a>Ja hän sanoi heille: "Näin sanoo Herra, Israelin Jumala, jonka tykö  te lähetitte minut laskemaan rukouksenne hänen eteensä:</span> <span class="verse"><a name="10">10</a>Jos te jäätte tähän maahan, niin minä rakennan teidät enkä hajota  maahan, istutan teidät enkä revi pois, sillä minä kadun sitä  onnettomuutta, jonka olen tuottanut teille.</span> <span class="verse"><a name="11">11</a>Älkää peljätkö Baabelin kuningasta, jota te nyt pelkäätte.  Älkää  peljätkö häntä, sanoo Herra; sillä minä olen teidän kanssanne, minä  autan teitä ja pelastan teidät hänen käsistänsä.</span> <span class="verse"><a name="12">12</a>Ja minä annan teille armon, niin että hän teitä armahtaa ja antaa  teidän palata takaisin maahanne.</span> <span class="verse"><a name="13">13</a>Mutta jos te sanotte: 'Me emme jää tähän maahan', ettekä tottele  Herran, teidän Jumalanne, ääntä,</span> <span class="verse"><a name="14">14</a>vaan sanotte: 'Ei! Me lähdemme Egyptiin, jossa meidän ei tarvitse  nähdä sotaa, ei kuulla pasunan ääntä eikä kärsiä leivän nälkää, ja sinne  me jäämme asumaan' -</span> <span class="verse"><a name="15">15</a>niin kuulkaa siis nyt Herran sana, te Juudan tähteet: Näin sanoo  Herra Sebaot, Israelin Jumala: Jos te todella käännätte kasvonne Egyptiä  kohti ja menette sinne asumaan muukalaisina,</span> <span class="verse"><a name="16">16</a>niin miekka, jota te pelkäätte, on saavuttava teidät siellä Egyptin  maassa, ja nälkä, joka teitä huolettaa, seuraa kintereillänne Egyptiin,  ja sinne te kuolette.</span> <span class="verse"><a name="17">17</a>Ja kaikki ne miehet, jotka kääntävät kasvonsa Egyptiä kohti  asuakseen siellä muukalaisina, kuolevat miekkaan, nälkään ja ruttoon,  eikä ainoakaan heistä pääse pakoon eikä pelastu siitä onnettomuudesta,  jonka minä annan heille tulla.</span> <span class="verse"><a name="18">18</a>Sillä näin sanoo Herra Sebaot, Israelin Jumala: Niinkuin minun  vihani ja kiivastukseni on vuodatettu Jerusalemin asukasten ylitse, niin  minun kiivastukseni on vuotava teidän ylitsenne, jos te menette  Egyptiin, ja te tulette kiroukseksi ja kauhistukseksi, kiroussanaksi ja  häväistykseksi ettekä enää saa nähdä tätä paikkaa.</span> <span class="verse"><a name="19">19</a>Herra sanoo teille, te Juudan tähteet: Älkää menkö Egyptiin."  Se  tietäkää, että minä olen tänä päivänä teitä varoittanut.</span> <span class="verse"><a name="20">20</a>Te eksytitte itsenne, kun lähetitte minut Herran, teidän Jumalanne,  tykö sanoen: "Rukoile puolestamme Herraa, meidän Jumalaamme; ja kaikki,  mitä Herra, meidän Jumalamme, sanoo, ilmoita meille, niin me teemme  sen".</span> <span class="verse"><a name="21">21</a>Minä olen sen tänä päivänä teille ilmoittanut, mutta te olette  tottelemattomat Herran, teidän Jumalanne, äänelle kaikessa, mitä varten  hän on lähettänyt minut teidän tykönne.</span> <span class="verse"><a name="22">22</a>Nyt siis tietäkää, että te kuolette miekkaan, nälkään ja ruttoon  siinä paikassa, johon te haluatte mennä, siellä muukalaisina asumaan.</span> </p></div</div></div></body></html>