<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 3</strong></div><p><span class="verse"><a name="1">1</a>Sanottu on: Jos mies lähettää pois vaimonsa ja tämä menee hänen  luotansa ja joutuu toisen miehen vaimoksi, saako se mies enää tulla  hänen luokseen? Eikö se maa tule saastutetuksi? Mutta sinä olet  harjoittanut haureutta monen ystävän kanssa, ja sinäkö saisit palata  minun luokseni! sanoo Herra.</span> <span class="verse"><a name="2">2</a>Nosta silmäsi kukkuloihin ja katso: missä ei olisi sinua maattu?  Teitten vieressä sinä istuit heitä odotellen, niinkuin arabialainen  erämaassa, ja saastutit maan haureellisella menollasi ja pahuudellasi.</span> <span class="verse"><a name="3">3</a>Sadekuurot tyrehtyivät, kevätsade jäi tulematta, mutta sinulla oli  porttonaisen otsa, et tahtonut hävetä.</span> <span class="verse"><a name="4">4</a>Kuitenkin sinä nyt huudat minulle: "Isäni! - Sinä olet nuoruuteni  ystävä! -</span> <span class="verse"><a name="5">5</a>Pitääkö hän vihaa iankaikkisesti, kantaako hän sitä ainiaan?"  Katso,  näin sinä puhut, mutta sinä teet pahaa, ja siihen sinä pystyt.</span> <span class="verse"><a name="6">6</a>Ja Herra sanoi minulle kuningas Joosian päivinä: "Oletko nähnyt, mitä  tuo luopiovaimo, Israel, on tehnyt? Hän kuljeskeli kaikilla korkeilla  vuorilla ja kaikkien viheriäin puitten alla ja harjoitti siellä  haureutta.</span> <span class="verse"><a name="7">7</a>Ja minä sanoin, sittenkuin hän oli kaiken tämän tehnyt: 'Palaja minun  tyköni'. Mutta hän ei palannut. Ja hänen sisarensa Juuda, tuo uskoton,  näki sen.</span> <span class="verse"><a name="8">8</a>Ja minä näin, että, vaikka minä olin lähettänyt pois tuon  luopiovaimon, Israelin, juuri sen tähden, että hän oli tehnyt  aviorikoksen, ja olin antanut hänelle erokirjan, ei kuitenkaan uskoton  Juuda, hänen sisarensa, peljännyt, vaan meni ja harjoitti haureutta  hänkin.</span> <span class="verse"><a name="9">9</a>Ja haureutensa huudolla hän saastutti maan, ja hän teki aviorikoksen  kiven ja puun kanssa.</span> <span class="verse"><a name="10">10</a>Ja kaikesta tästäkään huolimatta hänen sisarensa Juuda, tuo uskoton,  ei palannut minun tyköni kaikesta sydämestään, vaan petollisesti, sanoo  Herra."</span> <span class="verse"><a name="11">11</a>Ja Herra sanoi minulle: "Luopiovaimo Israel on osoittautunut  vanhurskaammaksi kuin Juuda, tuo uskoton.</span> <span class="verse"><a name="12">12</a>Mene ja julista nämä sanat pohjoiseen päin ja sano: Palaja, sinä  luopiovaimo Israel, sanoo Herra; minä en enää synkistä teille kasvojani,  sillä minä olen armollinen, sanoo Herra, enkä pidä vihaa iankaikkisesti.</span> <span class="verse"><a name="13">13</a>Ainoastaan tunne rikoksesi, että olet luopunut Herrasta,  Jumalastasi, ja juossut sinne ja tänne vieraitten jumalain tykö,  kaikkien viheriäin puitten alle, ettekä ole kuulleet minun ääntäni,  sanoo Herra.</span> <span class="verse"><a name="14">14</a>Palatkaa takaisin, te luopuneet lapset, sanoo Herra, sillä minä olen  ottanut teidät omikseni, ja minä noudan teidät, yhden ainoankin  kaupungista ja kaksi sukukunnasta, ja tuon teidät Siioniin.</span> <span class="verse"><a name="15">15</a>Ja minä annan teille paimenet oman sydämeni mukaan, ja he kaitsevat  teitä ymmärryksellä ja taidolla.</span> <span class="verse"><a name="16">16</a>Ja kun te lisäännytte ja tulette hedelmällisiksi maassa niinä  päivinä, sanoo Herra, niin ei enää puhuta Herran liitonarkista, se ei  enää ajatukseen astu, eikä sitä enää muisteta; ei sitä enää kaivata,  eikä sellaista enää tehdä.</span> <span class="verse"><a name="17">17</a>Siihen aikaan sanotaan Jerusalemia Herran valtaistuimeksi, ja kaikki  kansat kokoontuvat sinne, Jerusalemiin, Herran nimen tähden eivätkä enää  vaella pahan sydämensä paatumuksessa.</span> <span class="verse"><a name="18">18</a>Niinä päivinä on Juudan heimo kulkeva Israelin heimon kanssa, ja he  tulevat yhdessä pohjoisesta maasta siihen maahan, jonka minä annoin  teidän isillenne perinnöksi.</span> <span class="verse"><a name="19">19</a>Minä ajattelin: Kuinka asetankaan sinut lasten joukkoon ja annan  sinulle suloisen maan, ihanan perintöosan, ihanimman kansojen maista! Ja  ajattelin: Sinä olet kutsuva minua isäksi etkä ole koskaan kääntyvä  minusta pois.</span> <span class="verse"><a name="20">20</a>Mutta niinkuin vaimo on uskoton puolisollensa, niin olette te,  Israelin heimo, olleet uskottomat minulle, sanoo Herra.</span> <span class="verse"><a name="21">21</a>Kuule! Kalliokukkuloilta kuuluu itku, israelilaisten rukous, sillä  he ovat vaeltaneet väärää tietä, ovat unhottaneet Herran, Jumalansa.</span> <span class="verse"><a name="22">22</a>Palatkaa takaisin, te luopuneet lapset, niin minä parannan teidän  luopumuksenne." - "Katso, me tulemme sinun tykösi, sillä sinä olet  Herra, meidän Jumalamme.</span> <span class="verse"><a name="23">23</a>Totisesti, petosta on, mitä kukkuloilta kuuluu, pauhina vuorilla.  Totisesti, Herrassa, meidän Jumalassamme, on Israelin pelastus.</span> <span class="verse"><a name="24">24</a>Häpeäjumala on syönyt isiemme vaivannäön nuoruudestamme asti, heidän  lampaansa ja raavaansa, poikansa ja tyttärensä.</span> <span class="verse"><a name="25">25</a>Maatkaamme häpeässämme, ja häväistyksemme peittäköön meidät, sillä  Herraa, meidän Jumalaamme, vastaan me olemme syntiä tehneet, me ja  meidän isämme, hamasta nuoruudestamme tähän päivään asti, emmekä ole  kuulleet Herran, meidän Jumalamme, ääntä."</span> </p></div</div></div></body></html>