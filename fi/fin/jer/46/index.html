<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 46</strong></div><p><span class="verse"><a name="1">1</a>Herran sana, joka tuli profeetta Jeremialle pakanakansoja vastaan.</span> <span class="verse"><a name="2">2</a>Egyptiä vastaan: Farao Nekon, Egyptin kuninkaan, sotajoukkoa vastaan,  joka oli Eufrat-virran rannalla Karkemiissa ja jonka Nebukadressar,  Baabelin kuningas, voitti Juudan kuninkaan Joojakimin, Joosian pojan,  neljäntenä hallitusvuotena.</span> <span class="verse"><a name="3">3</a>"Varustakaa pienet ja suuret kilvet, käykää tänne taisteluun.</span> <span class="verse"><a name="4">4</a>Valjastakaa hevoset, nouskaa ratsujen selkään, käykää esiin kypärit  päässä. Kiilloittakaa keihäät, pukekaa yllenne rintahaarniskat.</span> <span class="verse"><a name="5">5</a>Miksi minä näen heidän peljästyvän, peräytyvän? Heidän sankarinsa  sortuvat. He syöksyvät pakoon eivätkä käänny; kauhistus on kaikkialla,  sanoo Herra.</span> <span class="verse"><a name="6">6</a>Ei pääse nopea pakoon, ei sankari pelastu; pohjan puolella,  Eufrat-virran vierellä he kompastuvat ja kaatuvat.</span> <span class="verse"><a name="7">7</a>Kuka on tuo, joka nousee niinkuin Niilivirta, jonka vedet vyöryvät  kuin virrat?</span> <span class="verse"><a name="8">8</a>Egypti nousee niinkuin Niilivirta, sen vedet vyöryvät kuin virrat; se  sanoo: 'Minä nousen ja peitän maan, hävitän kaupungin ja siinä  asuvaiset'.</span> <span class="verse"><a name="9">9</a>Hyökätkää, hevoset, ajakaa hurjasti, vaunut! Lähtekööt liikkeelle  sankarit, etiopialaiset ja puutilaiset, kilven käyttäjät, ja  luudilaiset, jousen käyttäjät, jousen jännittäjät!</span> <span class="verse"><a name="10">10</a>Tämä päivä on Herran, Herran Sebaotin, päivä, koston päivä, jona hän  kostaa vihollisillensa; miekka syö ja tulee kylläiseksi, juopuu heidän  verestänsä, kun Herralla, Herralla Sebaotilla, on uhriteurastus  pohjoisessa maassa, Eufrat-virran varrella.</span> <span class="verse"><a name="11">11</a>Mene Gileadiin, hae balsamia, sinä neitsyt, tytär Egypti - turhaan  sinä paljon lääkkeitä hankit: ei kasva haavasi umpeen.</span> <span class="verse"><a name="12">12</a>Kansat kuulevat sinun häpeäsi, ja sinun valitushuutosi täyttää maan,  sillä sankari kompastuu sankariin, yhdessä he kaatuvat molemmat."</span> <span class="verse"><a name="13">13</a>Tämä on se sana, jonka Herra puhui profeetta Jeremialle, ilmoittaen  Nebukadressarin, Baabelin kuninkaan, tulevan lyömään Egyptin maata.</span> <span class="verse"><a name="14">14</a>"Julistakaa Egyptissä ja kuuluttakaa Migdolissa, kuuluttakaa  Noofissa ja Tahpanheessa, ja sanokaa: 'Astu esiin, ole valmis, sillä  miekka syö sinun ympärilläsi'.</span> <span class="verse"><a name="15">15</a>Miksi ovat sinun urhosi maahan syöstyt? He eivät pysyneet pystyssä,  sillä Herra heidät nujersi.</span> <span class="verse"><a name="16">16</a>Hän saattoi monet kompastumaan, ja he kaatuivat toinen toisensa  päälle ja sanoivat: 'Nouse! Palatkaamme kansamme luo ja synnyinmaahamme  hävittäjän miekkaa pakoon.'</span> <span class="verse"><a name="17">17</a>Siellä huudetaan: 'Farao, Egyptin kuningas, on hukassa! Hän on  lyönyt laimin aikansa.'</span> <span class="verse"><a name="18">18</a>Niin totta kuin minä elän, sanoo kuningas - Herra Sebaot on hänen  nimensä: hän tulee, hän joka on kuin Taabor vuorten joukossa, kuin  merestä ylenevä Karmel.</span> <span class="verse"><a name="19">19</a>Tee itsellesi matkavarusteet, sinä valtiatar, tytär Egypti; sillä  Noof tulee autioksi, hävitetään asujattomaksi.</span> <span class="verse"><a name="20">20</a>Kaunis hieho on Egypti. Paarma tulee, tulee pohjoisesta!</span> <span class="verse"><a name="21">21</a>Palkkasoturitkin, jotka sillä on keskellänsä, nuo syöttövasikkain  kaltaiset, nekin kääntyvät pakoon kaikki tyynni: he eivät kestä; sillä  heidän hätänsä päivä on tullut heidän päällensä, heidän rangaistuksensa  aika.</span> <span class="verse"><a name="22">22</a>Se sähisee kuin käärme mennessänsä, sillä ne tulevat sotavoimilla ja  käyvät sen kimppuun kirveillä, niinkuin puiden hakkaajat.</span> <span class="verse"><a name="23">23</a>He kaatavat siltä metsän, sanoo Herra, tuon määrättömän suuren,  sillä heitä on enemmän kuin heinäsirkkoja, he ovat lukemattomat.</span> <span class="verse"><a name="24">24</a>Häpeään joutuu tytär Egypti, hänet annetaan pohjoisen kansan käsiin.</span> <span class="verse"><a name="25">25</a>Herra Sebaot, Israelin Jumala, sanoo: Katso, minä rankaisen Aamonia,  joka on Noossa, niin myös faraota ja Egyptiä, sen jumalia ja sen  kuninkaita, sekä faraota että niitä, jotka häneen turvaavat.</span> <span class="verse"><a name="26">26</a>Ja minä annan heidät niiden käsiin, jotka etsivät heidän henkeänsä,  Nebukadressarin, Baabelin kuninkaan, käsiin ja hänen palvelijainsa  käsiin. Mutta sen jälkeen siellä asutaan niinkuin muinaisina aikoina,  sanoo Herra.</span> <span class="verse"><a name="27">27</a>Mutta sinä, minun palvelijani Jaakob, älä pelkää, älä säiky, Israel.  Sillä katso, minä pelastan sinut kaukaisesta maasta, sinun jälkeläisesi  heidän vankeutensa maasta. Ja Jaakob on palajava, elävä rauhassa ja  turvassa, kenenkään peljättämättä.</span> <span class="verse"><a name="28">28</a>Sinä, minun palvelijani Jaakob, älä pelkää, sanoo Herra, sillä minä  olen sinun kanssasi. Minä teen lopun kaikista kansoista, joiden sekaan  minä olen sinut karkoittanut; mutta sinusta minä en loppua tee: minä  kuritan sinua kohtuudella, mutta rankaisematta minä en sinua jätä."</span> </p></div</div></div></body></html>