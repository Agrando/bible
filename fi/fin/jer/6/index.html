<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 6</strong></div><p><span class="verse"><a name="1">1</a>Paetkaa, benjaminilaiset, Jerusalemista, puhaltakaa pasunaan Tekoassa  ja nostakaa merkki Beet-Keremin kohdalle; sillä pohjoisesta nousee  onnettomuus ja suuri hävitys.</span> <span class="verse"><a name="2">2</a>Tytär Siionin, suloisen ja hemmotellun, minä hukutan.</span> <span class="verse"><a name="3">3</a>Hänen tykönsä tulee paimenia laumoinensa, he pystyttävät telttansa  häntä vastaan yltympäri, syöttävät alansa kukin.</span> <span class="verse"><a name="4">4</a>Julistakaa häntä vastaan pyhä sota. "Nouskaa ja menkäämme puolipäivän  aikaan! Voi meitä, sillä päivä painuu, sillä illan varjot pitenevät!</span> <span class="verse"><a name="5">5</a>Nouskaa ja menkäämme yöllä ja hävittäkäämme hänen linnansa."</span> <span class="verse"><a name="6">6</a>Sillä näin sanoo Herra Sebaot: Kaatakaa puita ja luokaa valli  Jerusalemia vastaan. Se on kaupunki, jota on rangaistava; siinä on  pelkkää väkivaltaa.</span> <span class="verse"><a name="7">7</a>Niinkuin kaivo pitää vetensä tuoreena, niin sekin pitää pahuutensa  tuoreena; sortoa, hävitystä kuuluu sieltä, minun edessäni on aina kipu  ja haavat.</span> <span class="verse"><a name="8">8</a>Ota ojentuaksesi, Jerusalem, ettei minun sieluni vieraannu sinusta,  etten tee sinua autioksi, asumattomaksi maaksi.</span> <span class="verse"><a name="9">9</a>Näin sanoo Herra Sebaot: Israelin jäännöksestä pidetään jälkikorjuu  niinkuin viinipuusta; ojenna kätesi köynnöksiä kohti niinkuin  viininkorjaaja.</span> <span class="verse"><a name="10">10</a>Kenelle minä puhuisin, ketä varoittaisin, että he kuulisivat?  Katso, heidän korvansa ovat ympärileikkaamattomat, eivät he voi  kuunnella. Katso, Herran sana on tullut heille pilkaksi, ei se heille  kelpaa.</span> <span class="verse"><a name="11">11</a>Minä olen täynnä Herran vihaa, en jaksa sitä pidättää; vuodata se  lapsukaisiin kadulla, niin myös nuorukaisparveen. Sillä niin mies kuin  vaimokin vangitaan, niin vanhus kuin ikäloppu.</span> <span class="verse"><a name="12">12</a>Heidän talonsa joutuvat vieraille, niin myös pellot ja vaimot; sillä  minä ojennan käteni maan asukkaita vastaan, sanoo Herra.</span> <span class="verse"><a name="13">13</a>Sillä kaikki, niin pienet kuin suuretkin, pyytävät väärää voittoa,  kaikki, niin profeetat kuin papitkin, harjoittavat petosta.</span> <span class="verse"><a name="14">14</a>He parantavat minun kansani vamman kepeästi, sanoen: "Rauha, rauha!"  vaikka ei rauhaa ole.</span> <span class="verse"><a name="15">15</a>He joutuvat häpeään, sillä he ovat tehneet kauhistuksia; mutta  heillä ei ole hävyntuntoa, he eivät osaa hävetä. Sentähden he kaatuvat  kaatuvien joukkoon, sortuvat, kun minä heitä rankaisen, sanoo Herra.</span> <span class="verse"><a name="16">16</a>Näin on Herra sanonut: "Astukaa teille ja katsokaa ja kysykää  muinaisia polkuja, kysykää, mikä on hyvä tie, ja vaeltakaa sitä, niin te  löydätte levon sieluillenne". Mutta he vastasivat: "Emme vaella".</span> <span class="verse"><a name="17">17</a>Ja minä olen asettanut teille vartijat: "Kuunnelkaa pasunan ääntä".  Mutta he vastasivat: "Emme kuuntele".</span> <span class="verse"><a name="18">18</a>Sentähden kuulkaa, te kansat, ja tiedä, seurakunta, mitä heille on  tapahtuva.</span> <span class="verse"><a name="19">19</a>Kuule, maa! Katso, minä tuotan onnettomuuden tälle kansalle, heidän  hankkeittensa hedelmän, sillä he eivät ole kuunnelleet minun sanojani,  vaan ovat hyljänneet minun lakini.</span> <span class="verse"><a name="20">20</a>Mitä on minulle suitsutus, joka tulee Sabasta, ja paras kalmoruoko  kaukaisesta maasta? Teidän polttouhrinne eivät ole minulle otolliset,  eivätkä teidän teurasuhrinne minulle kelpaa.</span> <span class="verse"><a name="21">21</a>Sentähden, näin sanoo Herra: Katso, minä asetan tälle kansalle  kompastuskiviä, joihin he kompastuvat, isät ja pojat yhdessä, ja naapuri  naapurinsa kanssa hukkuu.</span> <span class="verse"><a name="22">22</a>Näin sanoo Herra: Katso, kansa tulee pohjoisesta maasta, suuri kansa  nousee maan perimmäisiltä ääriltä.</span> <span class="verse"><a name="23">23</a>He käyttävät jousta ja keihästä, ovat julmat ja armahtamattomat.  Heidän pauhinansa on kuin pauhaava meri, ja he ratsastavat hevosilla,  varustettuina kuin soturi taisteluun sinua vastaan, tytär Siion.</span> <span class="verse"><a name="24">24</a>Kun kuulemme siitä sanoman, niin meidän kätemme herpoavat; ahdistus  valtaa meidät, tuska, niinkuin synnyttäväisen.</span> <span class="verse"><a name="25">25</a>Älkää menkö vainiolle, älkää vaeltako tiellä, sillä vihollisen  miekka - kauhistus on kaikkialla!</span> <span class="verse"><a name="26">26</a>Tytär, minun kansani! Kääriydy säkkiin, vieriskele tuhassa; pidä  itkiäiset, niinkuin ainokaista poikaa itketään, katkerat valittajaiset,  sillä äkkiarvaamatta käy kimppuumme hävittäjä.</span> <span class="verse"><a name="27">27</a>Minä olen asettanut sinut kansani koettelijaksi, suojavarustukseksi,  että oppisit tuntemaan ja koettelisit heidän vaelluksensa.</span> <span class="verse"><a name="28">28</a>Kaikki he ovat pääniskureita, liikkuvat panettelijoina; he ovat  vaskea ja rautaa, ovat kelvottomia kaikki tyynni.</span> <span class="verse"><a name="29">29</a>Palkeet puhkuvat, tulesta lähtee vain lyijyä. Turhaan on sulatettu  ja sulatettu: pahat eivät ole erottuneet.</span> <span class="verse"><a name="30">30</a>Hylkyhopeaksi heitä sanotaan, sillä Herra on heidät hyljännyt.</span> </p></div</div></div></body></html>