<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 37</strong></div><p><span class="verse"><a name="1">1</a>Ja Sidkia, Joosian poika, tuli kuninkaaksi Konjan, Joojakimin pojan,  sijaan; sillä Nebukadressar, Baabelin kuningas, asetti hänet kuninkaaksi  Juudan maahan.</span> <span class="verse"><a name="2">2</a>Mutta ei hän eivätkä hänen palvelijansa eikä maan kansa totelleet  Herran sanoja, jotka hän puhui profeetta Jeremian kautta.</span> <span class="verse"><a name="3">3</a>Ja kuningas Sidkia lähetti Juukalin, Selemjan pojan, ja pappi  Sefanjan, Maasejan pojan, profeetta Jeremian tykö ja käski sanoa:  "Rukoile meidän puolestamme Herraa, meidän Jumalaamme".</span> <span class="verse"><a name="4">4</a>Silloin vielä Jeremia sai tulla ja mennä kansan keskellä, sillä häntä  ei oltu pantu vankeuteen.</span> <span class="verse"><a name="5">5</a>Mutta faraon sotajoukko oli lähtenyt liikkeelle Egyptistä; ja kun  kaldealaiset, jotka piirittivät Jerusalemia, kuulivat siitä sanoman,  lähtivät he pois Jerusalemin kimpusta.</span> <span class="verse"><a name="6">6</a>Silloin tuli profeetta Jeremialle tämä Herran sana:</span> <span class="verse"><a name="7">7</a>"Näin sanoo Herra, Israelin Jumala: Sanokaa näin Juudan kuninkaalle,  joka on lähettänyt teidät minun tyköni kysymään minulta neuvoa: Katso,  faraon sotajoukko, joka on lähtenyt teidän avuksenne, on palaava  takaisin maahansa Egyptiin.</span> <span class="verse"><a name="8">8</a>Sitten kaldealaiset tulevat takaisin ja sotivat tätä kaupunkia  vastaan, valloittavat sen ja polttavat tulella.</span> <span class="verse"><a name="9">9</a>Näin sanoo Herra: Älkää pettäkö itseänne sanoen: 'Kaldealaiset  lähtevät pois meidän kimpustamme'. Sillä he eivät lähde.</span> <span class="verse"><a name="10">10</a>Ja vaikka te voittaisitte koko kaldealaisten sotajoukon, joka sotii  teitä vastaan, niin ettei heistä jäisi jäljelle kuin muutamia  haavoitettuja miehiä, niin nämä nousisivat pystyyn, kukin teltassansa,  ja tulella polttaisivat tämän kaupungin."</span> <span class="verse"><a name="11">11</a>Mutta kun kaldealaisten sotajoukko faraon sotajoukon tähden oli  lähtenyt pois Jerusalemia piirittämästä,</span> <span class="verse"><a name="12">12</a>yritti Jeremia lähteä Jerusalemista mennäkseen Benjaminin maahan  ottamaan perintömaan jaossa osansa siellä, kansan keskuudessa.</span> <span class="verse"><a name="13">13</a>Mutta kun hän oli tullut Benjaminin portille, niin siinä oleva  vartionpäällikkö, jonka nimi oli Jiiria, Selemjan, Hananjan pojan,  poika, otti kiinni profeetta Jeremian sanoen: "Sinä aiot karata  kaldealaisten puolelle".</span> <span class="verse"><a name="14">14</a>Jeremia vastasi: "Se on valhe! Minä en aio karata kaldealaisten  puolelle." Mutta Jiiria ei kuunnellut häntä, vaan otti Jeremian kiinni  ja vei hänet päämiesten tykö.</span> <span class="verse"><a name="15">15</a>Ja ruhtinaat vihastuivat Jeremiaan ja löivät häntä ja panivat hänet  vankeuteen kirjuri Joonatanin taloon, sillä sen he olivat laittaneet  vankilaksi.</span> <span class="verse"><a name="16">16</a>Niin Jeremia joutui vankiluolaan ja holveihin, ja Jeremia jäi sinne  kauaksi aikaa.</span> <span class="verse"><a name="17">17</a>Sitten kuningas Sidkia lähetti hakemaan hänet, ja kuningas kysyi  häneltä salaa linnassansa ja sanoi: "Onko sanaa Herralta?"  Jeremia  vastasi: "On". Ja hän sanoi: "Sinut annetaan Baabelin kuninkaan käsiin".</span> <span class="verse"><a name="18">18</a>Ja Jeremia sanoi kuningas Sidkialle: "Mitä minä olen rikkonut sinua  ja sinun palvelijoitasi vastaan ja tätä kansaa vastaan, koska te olette  panneet minut vankeuteen?</span> <span class="verse"><a name="19">19</a>Ja missä ovat teidän profeettanne, jotka ennustivat teille sanoen:  'Ei tule Baabelin kuningas teidän kimppuunne eikä tämän maan kimppuun'?</span> <span class="verse"><a name="20">20</a>Ja kuule nyt, herrani, kuningas, salli minun rukoukseni langeta  sinun eteesi äläkä lähetä minua takaisin kirjuri Joonatanin taloon,  etten kuolisi siellä."</span> <span class="verse"><a name="21">21</a>Silloin kuningas Sidkia käski säilyttää Jeremiaa vankilan pihassa,  ja hänelle annettiin leipäkakku päivässä Leipurienkadulta, kunnes kaikki  leipä oli kaupungista loppunut. Ja Jeremia jäi vankilan pihaan.</span> </p></div</div></div></body></html>