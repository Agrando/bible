<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 28</strong></div><p><span class="verse"><a name="1">1</a>Sinä vuonna, Sidkian, Juudan kuninkaan, hallituksen alussa, hänen  neljäntenä hallitusvuotenaan, viidennessä kuussa, sanoi profeetta  Hananja, Assurin poika, joka oli kotoisin Gibeonista, minulle Herran  temppelissä pappien ja kaiken kansan silmien edessä näin:</span> <span class="verse"><a name="2">2</a>"Näin sanoo Herra Sebaot, Israelin Jumala: Minä särjen Baabelin  kuninkaan ikeen.</span> <span class="verse"><a name="3">3</a>Vielä kaksi vuotta, ja minä palautan tähän paikkaan kaikki Herran  temppelin astiat, jotka Nebukadnessar, Baabelin kuningas, otti tästä  paikasta ja vei Baabeliin.</span> <span class="verse"><a name="4">4</a>Ja Jekonjan, Joojakimin pojan, Juudan kuninkaan, ja kaikki Juudan  pakkosiirtolaiset, jotka menivät Baabeliin, minä palautan tähän  paikkaan, sanoo Herra; sillä minä särjen Baabelin kuninkaan ikeen."</span> <span class="verse"><a name="5">5</a>Mutta profeetta Jeremia sanoi profeetta Hananjalle pappien ja kaiken  Herran temppelissä seisovan kansan silmien edessä;</span> <span class="verse"><a name="6">6</a>profeetta Jeremia sanoi: "Amen. Niin Herra tehköön. Täyttäköön Herra  sinun sanasi, jotka olet ennustanut, ja palauttakoon Herran temppelin  astiat ja kaikki pakkosiirtolaiset Baabelista tähän paikkaan.</span> <span class="verse"><a name="7">7</a>Kuule kuitenkin tämä sana, jonka minä puhun sinun kuultesi ja kaiken  kansan kuullen.</span> <span class="verse"><a name="8">8</a>Ne profeetat, jotka ovat olleet ennen minua ja ennen sinua  muinaisuudesta asti, ovat ennustaneet sotaa, onnettomuutta ja ruttoa  monia maita ja suuria valtakuntia vastaan.</span> <span class="verse"><a name="9">9</a>Mutta se profeetta, joka ennustaa rauhaa, tunnetaan siitä, että hänen  sanansa toteutuu, profeetaksi, jonka Herra totisesti on lähettänyt."</span> <span class="verse"><a name="10">10</a>Silloin profeetta Hananja otti ikeen profeetta Jeremian kaulasta ja  särki sen.</span> <span class="verse"><a name="11">11</a>Ja Hananja sanoi kaiken kansan silmien edessä: "Näin sanoo Herra:  Näin minä särjen Nebukadnessarin, Baabelin kuninkaan, ikeen kaikkien  kansojen kaulasta, ennenkuin kaksi vuotta on kulunut".  Mutta profeetta  Jeremia meni pois.</span> <span class="verse"><a name="12">12</a>Ja tämä Herran sana tuli Jeremialle, sen jälkeen kuin profeetta  Hananja oli särkenyt ikeen profeetta Jeremian kaulasta:</span> <span class="verse"><a name="13">13</a>"Mene ja sano Hananjalle: Näin sanoo Herra: Sinä olet särkenyt  puisen ikeen, mutta tehnyt sen sijaan rautaisen ikeen.</span> <span class="verse"><a name="14">14</a>Sillä näin sanoo Herra Sebaot, Israelin Jumala: rautaisen ikeen olen  minä pannut kaikkien näiden kansojen kaulaan, että ne palvelisivat  Nebukadnessaria, Baabelin kuningasta; ja niiden on palveltava häntä.  Metsän eläimetkin minä olen antanut hänelle."</span> <span class="verse"><a name="15">15</a>Ja profeetta Jeremia sanoi profeetta Hananjalle: "Kuule, Hananja! Ei  Herra ole sinua lähettänyt, vaan sinä olet saattanut tämän kansan  turvaamaan valheeseen.</span> <span class="verse"><a name="16">16</a>Sentähden, näin sanoo Herra: Katso, minä toimitan sinut pois maan  päältä: tänä vuonna sinä kuolet, sillä sinä olet julistanut luopumusta  Herrasta."</span> <span class="verse"><a name="17">17</a>Ja profeetta Hananja kuoli sinä vuonna, seitsemännessä kuussa.</span> </p></div</div></div></body></html>