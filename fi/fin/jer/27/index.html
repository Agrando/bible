<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 27</strong></div><p><span class="verse"><a name="1">1</a>Joojakimin, Joosian pojan, Juudan kuninkaan, hallituksen alussa tuli  Herralta tämä sana Jeremialle:</span> <span class="verse"><a name="2">2</a>Näin sanoi Herra minulle: "Tee itsellesi ies siteinensä ja pane se  kaulaasi.</span> <span class="verse"><a name="3">3</a>Lähetä se Edomin kuninkaalle, Mooabin kuninkaalle, ammonilaisten  kuninkaalle, Tyyron kuninkaalle ja Siidonin kuninkaalle niiden  lähettiläiden mukana, jotka ovat tulleet Jerusalemiin Sidkian, Juudan  kuninkaan, tykö.</span> <span class="verse"><a name="4">4</a>Ja käske heidän sanoa herroillensa: Näin sanoo Herra Sebaot, Israelin  Jumala: Näin sanokaa herroillenne:</span> <span class="verse"><a name="5">5</a>Minä olen tehnyt maan sekä ihmiset ja eläimet, jotka maan päällä  ovat, suurella voimallani ja ojennetulla käsivarrellani, ja minä annan  sen, kenelle hyväksi näen.</span> <span class="verse"><a name="6">6</a>Ja nyt minä annan kaikki nämä maat Nebukadnessarin, Baabelin  kuninkaan, palvelijani, käsiin, ja myöskin metsän eläimet minä annan  hänelle, palvelemaan häntä.</span> <span class="verse"><a name="7">7</a>Ja kaikki kansat palvelevat häntä ja hänen poikaansa ja hänen  poikansa poikaa, kunnes tulee hänenkin maansa aika ja monet kansat ja  suuret kuninkaat tekevät hänet palvelijakseen.</span> <span class="verse"><a name="8">8</a>Ja sitä kansaa ja sitä valtakuntaa, joka ei tahdo palvella häntä,  Nebukadnessaria, Baabelin kuningasta, ja joka ei anna kaulaansa Baabelin  kuninkaan ikeeseen, sitä kansaa minä rankaisen miekalla, nälällä ja  rutolla, sanoo Herra, kunnes minä teen heistä lopun hänen kädellänsä.</span> <span class="verse"><a name="9">9</a>Ja te, älkää kuulko profeettojanne, tietäjiänne, unianne,  ennustelijoitanne ja velhojanne, jotka sanovat teille näin: 'Ette te  joudu palvelemaan Baabelin kuningasta'.</span> <span class="verse"><a name="10">10</a>Sillä valhetta he ennustavat teille ja toimittavat teidät kauas pois  maastanne: minä karkoitan teidät, ja te hukutte.</span> <span class="verse"><a name="11">11</a>Mutta sen kansan, joka taivuttaa kaulansa Baabelin kuninkaan ikeen  alle ja palvelee häntä, sen minä annan jäädä omaan maahansa, sanoo  Herra; se saa sitä viljellä ja siinä asua."</span> <span class="verse"><a name="12">12</a>Sidkialle, Juudan kuninkaalle, minä puhuin aivan samalla tavalla,  sanoen: Taivuttakaa kaulanne Baabelin kuninkaan ikeen alle ja palvelkaa  häntä ja hänen kansaansa, niin te saatte elää.</span> <span class="verse"><a name="13">13</a>Miksi pitäisi teidän kuolla, sinun ja sinun kansasi, miekkaan,  nälkään ja ruttoon, niinkuin Herra on uhannut sitä kansaa, joka ei tahdo  palvella Baabelin kuningasta?</span> <span class="verse"><a name="14">14</a>Ja älkää kuulko niiden profeettain sanoja, jotka sanovat teille  näin: "Ette te joudu palvelemaan Baabelin kuningasta"; sillä valhetta he  ennustavat teille.</span> <span class="verse"><a name="15">15</a>Sillä minä en ole lähettänyt heitä, sanoo Herra, vaan he ennustavat  minun nimessäni valhetta ja saattavat minut karkoittamaan teidät, ja te  hukutte, te ja nuo profeetat, jotka teille ennustavat.</span> <span class="verse"><a name="16">16</a>Ja papeille ja koko tälle kansalle minä puhuin sanoen: Näin sanoo  Herra: Älkää kuulko profeettainne sanoja, niiden, jotka ennustavat  teille sanoen: "Katso, Herran temppelin astiat tuodaan nyt kohta  takaisin Baabelista"; sillä valhetta he ennustavat teille.</span> <span class="verse"><a name="17">17</a>Älkää kuulko heitä. Palvelkaa Baabelin kuningasta, niin te saatte  elää. Miksi pitäisi tämän kaupungin tulla raunioiksi?</span> <span class="verse"><a name="18">18</a>Mutta jos he ovat profeettoja ja jos heillä on Herran sana, niin  rukoilkoot Herraa Sebaotia, etteivät ne astiat, jotka vielä ovat  jäljellä Herran temppelissä ja Juudan kuninkaan linnassa ja  Jerusalemissa, joutuisi nekin Baabeliin.</span> <span class="verse"><a name="19">19</a>Sillä näin sanoo Herra Sebaot pylväistä, vaskimerestä, altaiden  telineistä ja muista kaluista, jotka vielä ovat jäljellä tässä  kaupungissa</span> <span class="verse"><a name="20">20</a>ja joita Nebukadnessar, Baabelin kuningas, ei ottanut mukaansa, kun  hän vei Jekonjan, Joojakimin pojan, Juudan kuninkaan, sekä kaikki Juudan  ja Jerusalemin ylimykset Jerusalemista pakkosiirtolaisuuteen Baabeliin.</span> <span class="verse"><a name="21">21</a>Sillä näin sanoo Herra Sebaot, Israelin Jumala, astioista, jotka  vielä ovat jäljellä Herran temppelissä, Juudan kuninkaan linnassa ja  Jerusalemissa:</span> <span class="verse"><a name="22">22</a>"Baabeliin ne viedään, ja sinne ne jäävät siihen päivään asti,  jolloin minä katson niiden puoleen, sanoo Herra, ja annan tuoda ja  palautan ne tähän paikkaan".</span> </p></div</div></div></body></html>