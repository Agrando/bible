<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 44</strong></div><p><span class="verse"><a name="1">1</a>Sana, joka tuli Jeremialle kaikkia niitä juutalaisia vastaan, jotka  asuivat Egyptin maassa, asuivat Migdolissa, Tahpanheessa, Noofissa ja  Patroksen maakunnassa; se kuului:</span> <span class="verse"><a name="2">2</a>"Näin sanoo Herra Sebaot, Israelin Jumala: Te olette nähneet kaiken  sen onnettomuuden, jonka minä olen antanut tulla Jerusalemille ja  kaikille Juudan kaupungeille. Katso, ne ovat nyt raunioina, eikä niissä  asukasta ole,</span> <span class="verse"><a name="3">3</a>heidän pahuutensa tähden, jota he tekivät, vihoittaen minut, kun  menivät ja polttivat uhreja muille jumalille, palvelivat niitä, joita he  eivät tunteneet, eivät he ettekä te eivätkä teidän isänne.</span> <span class="verse"><a name="4">4</a>Ja varhaisesta alkaen minä lähetin teidän tykönne kaikki palvelijani,  profeetat, sanomaan: 'Älkää tehkö näitä kauhistuksia, joita minä  vihaan'.</span> <span class="verse"><a name="5">5</a>Mutta he eivät kuulleet, eivät korvaansa kallistaneet, niin että  olisivat kääntyneet pois pahuudestansa ja lakanneet polttamasta uhreja  muille jumalille.</span> <span class="verse"><a name="6">6</a>Ja niin vuoti minun kiivastukseni ja vihani alas ja paloi Juudan  kaupungeissa ja Jerusalemin kaduilla, ja ne tulivat raunioiksi,  autioiksi, niinkuin ne tänä päivänä ovat.</span> <span class="verse"><a name="7">7</a>Ja nyt sanoo Herra, Jumala Sebaot, Israelin Jumala, näin: Miksi  tuotatte itsellenne suuren onnettomuuden, hävitätte miehet ja vaimot,  lapset ja imeväiset Juudasta, niin ettette jätä itsestänne  jäännöstäkään?</span> <span class="verse"><a name="8">8</a>Te vihoitatte minut kättenne töillä, kun poltatte uhreja muille  jumalille Egyptin maassa, johon te olette tulleet, täällä muukalaisina  asumaan. Niin te tuotatte itsellenne häviön ja tulette kiroussanaksi ja  häväistykseksi kaikissa maan kansoissa.</span> <span class="verse"><a name="9">9</a>Oletteko unhottaneet isäinne pahat teot ja Juudan kuningasten pahat  teot ja heidän vaimojensa pahat teot, omat pahat tekonne ja vaimojenne  pahat teot, mitä he ovat tehneet Juudan maassa ja Jerusalemin kaduilla?</span> <span class="verse"><a name="10">10</a>He eivät ole murtuneet tähän päivään asti, eivät pelkää, eivät  vaella minun lakini ja minun käskyjeni mukaan, jotka minä olen antanut  teille ja teidän isillenne.</span> <span class="verse"><a name="11">11</a>Sentähden, näin sanoo Herra Sebaot, Israelin Jumala: Katso, minä  käännän kasvoni teitä vastaan onnettomuudeksi, hävittääkseni koko  Juudan.</span> <span class="verse"><a name="12">12</a>Ja minä tempaan pois Juudan jäännöksen, ne jotka käänsivät kasvonsa  Egyptin maata kohti mennäkseen siellä muukalaisina asumaan, ja he  hukkuvat kaikki. Egyptin maassa he kaatuvat miekkaan, hukkuvat nälkään,  pienimmästä suurimpaan asti he kuolevat miekkaan ja nälkään; ja he  tulevat kiroukseksi ja kauhistukseksi, kiroussanaksi ja häväistykseksi.</span> <span class="verse"><a name="13">13</a>Ja minä rankaisen niitä, jotka asuvat Egyptin maassa, niinkuin minä  rankaisin Jerusalemia, miekalla, nälällä ja rutolla.</span> <span class="verse"><a name="14">14</a>Ei jää pakoonpäässeitä, ei pelastuneita Juudan jäännöksestä, niistä,  jotka ovat tulleet asumaan muukalaisina täällä Egyptin maassa, eivätkä  he palaa Juudan maahan, jonne heidän sielunsa halajaa jälleen, heidän  siellä asuaksensa; sillä sinne on palaava vain muutamia pakolaisia."</span> <span class="verse"><a name="15">15</a>Mutta kaikki miehet, jotka tiesivät vaimojensa polttavan uhreja  muille jumalille, ja kaikki naiset, jotka seisoivat siellä suurena  joukkona, ja kaikki kansa, joka asui Egyptin maassa, Patroksessa,  vastasivat Jeremialle sanoen:</span> <span class="verse"><a name="16">16</a>"Mitä sinä olet Herran nimessä meille puhunut, siinä me emme sinua  tottele;</span> <span class="verse"><a name="17">17</a>vaan me täytämme joka lupauksen, mikä suustamme on lähtenyt,  poltamme uhreja taivaan kuningattarelle ja vuodatamme hänelle  juomauhreja, niinkuin teimme me ja meidän isämme, meidän kuninkaamme ja  ruhtinaamme Juudan kaupungeissa ja Jerusalemin kaduilla; ja silloin  meillä oli leipää yltäkyllin, ja meidän oli hyvä olla emmekä nähneet  onnettomuutta.</span> <span class="verse"><a name="18">18</a>Mutta siitä asti, kun me lakkasimme polttamasta uhreja taivaan  kuningattarelle ja vuodattamasta hänelle juomauhreja, on osanamme ollut  kaiken puute ja hukkuminen miekkaan ja nälkään.</span> <span class="verse"><a name="19">19</a>Ja kun me poltamme uhreja taivaan kuningattarelle ja vuodatamme  hänelle juomauhreja, niin miestemme luvattako teemme hänelle  uhrikakkuja, hänen kuvansa muotoisia, ja vuodatamme hänelle  juomauhreja?"</span> <span class="verse"><a name="20">20</a>Silloin Jeremia sanoi kaikelle kansalle, miehille ja naisille,  kaikelle kansalle, joka oli hänelle näin vastannut:</span> <span class="verse"><a name="21">21</a>"Eikö sitä uhrisavua, jota te olette suitsuttaneet Juudan  kaupungeissa ja Jerusalemin kaduilla, te ja teidän isänne, teidän  kuninkaanne ja ruhtinaanne ja maan kansa, Herra muista ja pidä  mielessänsä?</span> <span class="verse"><a name="22">22</a>Eikä Herra voinut sitä enää kärsiä teidän tekojenne pahuuden tähden,  kauhistusten tähden, joita te teitte, ja niin teidän maanne tuli  raunioiksi ja autioksi ja kiroussanaksi, tuli asujattomaksi, niinkuin se  tänä päivänä on.</span> <span class="verse"><a name="23">23</a>Sentähden että te poltitte uhreja ja teitte syntiä Herraa vastaan,  ette totelleet Herran ääntä ettekä vaeltaneet hänen lakinsa, käskyjensä  ja säädöksiensä mukaan, sentähden tämä onnettomuus on kohdannut teitä,  niinkuin nyt on tapahtunut."</span> <span class="verse"><a name="24">24</a>Jeremia sanoi vielä kaikelle kansalle ja kaikille naisille: "Kuulkaa  Herran sana, kaikki Juuda, joka olet Egyptin maassa.</span> <span class="verse"><a name="25">25</a>Näin sanoo Herra Sebaot, Israelin Jumala: Mitä te ja teidän vaimonne  olette suullanne puhuneet, sen te panette käsillänne täytäntöön, sanoen:  'Me täytämme lupauksemme, joilla olemme luvanneet polttaa uhreja taivaan  kuningattarelle ja vuodattaa hänelle juomauhreja'. Niinpä pitäkää  lupauksenne, pankaa lupauksenne täytäntöön!</span> <span class="verse"><a name="26">26</a>Sentähden kuulkaa Herran sana, kaikki Juuda, te jotka asutte Egyptin  maassa: Katso, minä vannon suuren nimeni kautta, sanoo Herra: Totisesti,  ei ole ainoakaan Juudan mies enää mainitseva suullaan minun nimeäni,  niin että sanoisi: 'Niin totta kuin Herra, Herra elää' - ei koko Egyptin  maassa.</span> <span class="verse"><a name="27">27</a>Katso, minä valvon, mutta heille onnettomuudeksi, ei onneksi; ja  jokainen Juudan mies, joka on Egyptin maassa, on hukkuva miekkaan ja  nälkään, kunnes heistä on tullut loppu.</span> <span class="verse"><a name="28">28</a>Vain vähäinen joukko miekasta pelastuneita on palajava Egyptin  maasta Juudan maahan; ja Juudan koko jäännös, ne jotka tulivat Egyptin  maahan, siellä muukalaisina asumaan, tulevat tietämään, kumpaisenko sana  toteutuu, minun vai heidän.</span> <span class="verse"><a name="29">29</a>Ja tämä on oleva sen merkkinä, sanoo Herra, että minä rankaisen  teitä tässä paikassa, tietääksenne, että minun sanani teitä vastaan  toteutuvat, teille onnettomuudeksi:</span> <span class="verse"><a name="30">30</a>Näin sanoo Herra: Katso, minä annan farao Hofran, Egyptin kuninkaan,  hänen vihollistensa käsiin, niiden käsiin, jotka etsivät hänen  henkeänsä, niinkuin minä olen antanut Sidkian, Juudan kuninkaan,  Nebukadressarin, Baabelin kuninkaan, käsiin, joka oli hänen vihollisensa  ja etsi hänen henkeänsä."</span> </p></div</div></div></body></html>