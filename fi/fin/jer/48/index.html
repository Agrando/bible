<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 48</strong></div><p><span class="verse"><a name="1">1</a>Mooabia vastaan. Näin sanoo Herra Sebaot, Israelin Jumala: "Voi  Neboa, sillä se on hävitetty! Häpeään joutunut, valloitettu on  Kirjataim, häpeään joutunut, kauhistunut on linnoitus.</span> <span class="verse"><a name="2">2</a>Mennyt on Mooabin maine, Hesbonissa hankitaan sille pahaa: 'Tulkaa,  hävittäkäämme se kansojen luvusta'. Myöskin sinä, Madmena, kukistut,  miekka on sinun kintereilläsi.</span> <span class="verse"><a name="3">3</a>Kuule! Huuto Hooronaimista! Tuho ja suuri hävitys!</span> <span class="verse"><a name="4">4</a>Hävitetty on Mooab, sen pienokaisten parku kuuluu.</span> <span class="verse"><a name="5">5</a>Luuhitin solatietä noustaan itkien, Hooronaimin rinteeltä kuuluu  tuskan huuto hävityksen tähden.</span> <span class="verse"><a name="6">6</a>Paetkaa, pelastakaa henkenne ja olkaa kuin alaston puu erämaassa.</span> <span class="verse"><a name="7">7</a>Sillä koska sinä turvaat omiin töihisi ja aarteisiisi, niin sinutkin  valloitetaan, ja Kemos lähtee pakkosiirtolaisuuteen ja hänen pappinsa ja  ruhtinaansa hänen kanssaan.</span> <span class="verse"><a name="8">8</a>Hävittäjä tulee jokaiseen kaupunkiin, ei pelastu yksikään kaupunki;  laakso hävitetään ja tasanko tuhotaan, niinkuin Herra on puhunut.</span> <span class="verse"><a name="9">9</a>Antakaa siivet Mooabille, sillä lentämällä on hänen lähdettävä pois.  Hänen kaupunkinsa tulevat autioiksi, niin ettei niissä yhtään asukasta  ole.</span> <span class="verse"><a name="10">10</a>Kirottu olkoon se, joka Herran työn laiskasti tekee, kirottu olkoon  se, joka pidättää miekkansa verestä.</span> <span class="verse"><a name="11">11</a>Surutonna on Mooab ollut nuoruudestaan asti ja levännyt rauhassa  sakkansa päällä; ei sitä ole tyhjennetty astiasta astiaan, eikä se ole  pakkosiirtolaisuuteen vaeltanut. Sentähden siihen on jäänyt sen oma  maku, eikä sen haju ole muuttunut.</span> <span class="verse"><a name="12">12</a>Sentähden, katso, päivät tulevat, sanoo Herra, jolloin minä lähetän  sille viininlaskijat, jotka sen laskevat ja tyhjentävät sen astiat ja  rikkovat sen leilit.</span> <span class="verse"><a name="13">13</a>Ja Mooab joutuu häpeään Kemoksen tähden, niinkuin Israelin heimo  joutui häpeään Beetelin tähden, johon se turvasi.</span> <span class="verse"><a name="14">14</a>Kuinka te sanotte: 'Me olemme sankareita ja aimomiehiä taisteluun'?</span> <span class="verse"><a name="15">15</a>Mooab hävitetään, sen kaupunkeihin hyökätään, ja sen  valionuorukaiset vaipuvat teurastettaviksi, sanoo kuningas - Herra  Sebaot on hänen nimensä.</span> <span class="verse"><a name="16">16</a>Lähellä, tulossa on Mooabin turmio, sen onnettomuus kiiruhtaa kovin.</span> <span class="verse"><a name="17">17</a>Surkutelkaa sitä, kaikki sen naapurit, kaikki, jotka tunnette sen  nimen. Sanokaa: 'Voi, kuinka onkaan murrettu voiman valtikka, kunnian  sauva!'</span> <span class="verse"><a name="18">18</a>Astu alas kunniasta ja istu janoiseen erämaahan, sinä valtiatar,  tytär Diibon; sillä Mooabin hävittäjä hyökkää sinun kimppuusi, kukistaa  sinun linnoituksesi.</span> <span class="verse"><a name="19">19</a>Seiso tiellä ja tähystele, sinä Aroerin asukas; kysy pakolaisilta ja  pelastuneilta, sano: 'Mitä on tapahtunut?'</span> <span class="verse"><a name="20">20</a>Häpeään on joutunut Mooab, sillä se on kukistettu. Valittakaa ja  huutakaa, julistakaa Arnonin äyräillä, että Mooab on hävitetty.</span> <span class="verse"><a name="21">21</a>Tuomio on tullut tasangon maalle, Hoolonille, Jahaalle ja  Meefaatille,</span> <span class="verse"><a name="22">22</a>Diibonille, Nebolle ja Beet-Diblataimille,</span> <span class="verse"><a name="23">23</a>Kirjataimille, Beet-Gaamulille ja Beet-Meonille,</span> <span class="verse"><a name="24">24</a>Kerijotille, Bosralle ja kaikille Mooabin maan kaupungeille,  kaukaisille ja läheisille.</span> <span class="verse"><a name="25">25</a>Katkaistu on Mooabin sarvi ja murskattu hänen käsivartensa, sanoo  Herra.</span> <span class="verse"><a name="26">26</a>Juovuttakaa hänet, sillä hän on ylpeillyt Herraa vastaan, niin että  Mooab suistuu omaan oksennukseensa ja tulee nauruksi hänkin.</span> <span class="verse"><a name="27">27</a>Vai eikö Israel ollut sinulle nauruksi? Onko hänet tavattu varasten  joukosta, koska sinä, milloin vain hänestä puhuit, pudistit päätäsi?</span> <span class="verse"><a name="28">28</a>Jättäkää kaupungit ja asukaa kallioilla, te Mooabin asukkaat, ja  olkaa kuin kyyhkynen, joka tekee pesänsä ammottavan kuilun taakse.</span> <span class="verse"><a name="29">29</a>Me olemme kuulleet Mooabin ylpeilyn, tuon ylen ylpeän, hänen  korskeutensa, ylpeilynsä ja kopeilunsa ja hänen sydämensä pöyhkeyden.</span> <span class="verse"><a name="30">30</a>Minä tunnen, sanoo Herra, hänen vihansa ja hänen väärät puheensa;  väärin he ovat tehneet.</span> <span class="verse"><a name="31">31</a>Siksi minä valitan Mooabin tähden, koko Mooabin tähden minä huudan;  Kiir-Hereksen miesten tähden huokaillaan.</span> <span class="verse"><a name="32">32</a>Enemmän kuin Jaeser itkee, itken minä sinua, Sibman viinipuu; sinun  köynnöksesi menivät yli meren, ulottuivat Jaeserin mereen asti. Sinun  hedelmän- ja viininkorjuusi keskeen on hävittäjä hyökännyt.</span> <span class="verse"><a name="33">33</a>Ilo ja riemu on tauonnut hedelmätarhoista ja Mooabin maasta.  Viinin  minä olen lopettanut viinikuurnista; ei poljeta enää viiniä ilohuudoin,  ilohuuto ei ole enää ilohuuto.</span> <span class="verse"><a name="34">34</a>Hesbonin parku kuuluu Elaleen, Jahaaseen asti, he antavat äänensä  kuulua Sooarista Hooronaimiin, Eglat-Selisijjaan asti, sillä Nimrimin  vedet ehtyvät erämaaksi.</span> <span class="verse"><a name="35">35</a>Minä lopetan Mooabista, sanoo Herra, kukkuloilla-uhraajat, ne, jotka  polttavat uhreja jumalillensa.</span> <span class="verse"><a name="36">36</a>Siksi minun sydämeni väräjää Mooabin tähden niinkuin huilu, minun  sydämeni väräjää Kiir-Hereksen miesten tähden niinkuin huilu, sillä  mennyttä on heidän hankkimansa säästö.</span> <span class="verse"><a name="37">37</a>Kaikki päät ovat paljaiksi ajellut ja kaikki parrat leikatut, kaikki  kädet viileskellyt, ja lanteilla on säkit.</span> <span class="verse"><a name="38">38</a>Kaikilla Mooabin katoilla ja toreilla on pelkkää valitusta, sillä  minä olen murskannut Mooabin kuin kelpaamattoman astian, sanoo Herra.</span> <span class="verse"><a name="39">39</a>Kuinka se on kauhuissansa! Valittakaa! Kuinka Mooab kääntyikään  selin ja häpesi! Mooab on tullut nauruksi ja kauhuksi kaikille  naapureilleen.</span> <span class="verse"><a name="40">40</a>Sillä näin sanoo Herra: Katso, kotkan kaltainen liitää siivet  levällään Mooabia kohti.</span> <span class="verse"><a name="41">41</a>Kerijot valloitetaan ja vuorilinnoitukset vallataan; sinä päivänä on  Mooabin sankarien sydän niinkuin synnytystuskissa olevan vaimon sydän.</span> <span class="verse"><a name="42">42</a>Ja Mooab hävitetään kansojen luvusta, sillä se on ylpeillyt Herraa  vastaan.</span> <span class="verse"><a name="43">43</a>Kauhu ja kuoppa ja paula on edessäsi, sinä Mooabin asukas, sanoo  Herra.</span> <span class="verse"><a name="44">44</a>Joka pakenee kauhua, se putoaa kuoppaan, ja joka kuopasta nousee, se  puuttuu paulaan; sillä minä tuotan Mooabille heidän rangaistusvuotensa,  sanoo Herra.</span> <span class="verse"><a name="45">45</a>Hesbonin varjossa seisovat pakolaiset voimaa vailla. Sillä tuli  lähti Hesbonista, liekki Siihonin vaiheilta; ja se kulutti Mooabin  ohimon ja melskeen miesten päälaen.</span> <span class="verse"><a name="46">46</a>Voi sinua, Mooab! Hukkunut on Kemoksen kansa, sillä sinun poikasi  ovat vangeiksi otetut ja tyttäresi viedyt vankeuteen.</span> <span class="verse"><a name="47">47</a>Mutta minä käännän Mooabin kohtalon aikojen lopulla, sanoo Herra."  Tähän asti Mooabin tuomiosta.</span> </p></div</div></div></body></html>