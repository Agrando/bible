<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 14</strong></div><p><span class="verse"><a name="1">1</a>Herran sana, joka tuli Jeremialle suuren kuivuuden tähden.</span> <span class="verse"><a name="2">2</a>"Juuda murehtii, sen portit raukeavat, kallistuvat murheasussa  maahan; ja Jerusalemista nousee valitushuuto.</span> <span class="verse"><a name="3">3</a>Heidän ylimyksensä lähettävät alaisiansa vedelle. Nämä tulevat  kaivoille, eivät löydä vettä, palajavat astiat tyhjinä, ovat pettyneet  ja häpeissänsä ja peittävät päänsä.</span> <span class="verse"><a name="4">4</a>Peltomaan tähden, joka pakahtuu, kun ei ole satanut maassa, ovat  peltomiehet pettyneinä ja peittävät päänsä.</span> <span class="verse"><a name="5">5</a>Peurakin kedolla poikii ja hylkää vasikkansa, kun ei ole mitään  vihantaa.</span> <span class="verse"><a name="6">6</a>Ja villiaasit seisovat kalliokukkuloilla, haukkovat ilmaa niinkuin  aavikkosudet; niiden silmät ovat riutuneet, kun ei ruohoa ole."</span> <span class="verse"><a name="7">7</a>Vaikka pahat tekomme todistavat meitä vastaan, tee työsi, Herra,  nimesi tähden; sillä meidän luopumuksemme ovat monet, sinua vastaan me  olemme syntiä tehneet.</span> <span class="verse"><a name="8">8</a>Sinä Israelin toivo, sen vapahtaja ahdingon aikana, minkätähden sinä  olet kuin muukalainen maassa, kuin matkamies, joka poikkeaa majaan vain  yöpyäksensä?</span> <span class="verse"><a name="9">9</a>Minkätähden sinä olet kuin tyrmistynyt mies, kuin sankari, joka ei  voi auttaa? Ja kuitenkin sinä olet meidän keskellämme, Herra, ja me  olemme otetut sinun nimiisi; älä meitä jätä.</span> <span class="verse"><a name="10">10</a>Näin sanoo Herra tästä kansasta: Noin he mielellänsä harhailevat,  eivät pidätä jalkojansa. Ei Herra mielisty heihin; hän muistaa nyt  heidän pahat tekonsa ja rankaisee heidän syntinsä.</span> <span class="verse"><a name="11">11</a>Ja Herra sanoi minulle: "Älä rukoile tämän kansan puolesta, sen  hyväksi.</span> <span class="verse"><a name="12">12</a>Vaikka he paastoavat, en minä kuule heidän huutoansa, ja vaikka he  uhraavat polttouhreja ja ruokauhreja, en minä heihin mielisty, vaan  miekalla, nälällä ja rutolla minä heidät lopetan."</span> <span class="verse"><a name="13">13</a>Niin minä sanoin: "Voi, Herra, Herra! Katso, profeetat sanovat  heille: 'Ei teidän tarvitse nähdä miekkaa eikä kärsiä nälkää, vaan minä  annan teille vakaan rauhan tässä paikassa'."</span> <span class="verse"><a name="14">14</a>Mutta Herra sanoi minulle: "Valhetta ennustavat profeetat minun  nimessäni; minä en ole lähettänyt heitä, en käskenyt heitä enkä puhunut  heille. Valhenäkyjä, turhia ennustuksia ja oman sydämensä petosta he  ennustavat teille.</span> <span class="verse"><a name="15">15</a>Sentähden, näin sanoo Herra profeetoista, jotka ennustavat minun  nimessäni, vaikka minä en ole heitä lähettänyt, ja jotka sanovat, että  miekka ja nälkä ei tule tähän maahan: miekkaan ja nälkään hukkuvat nämä  profeetat.</span> <span class="verse"><a name="16">16</a>Ja kansa, jolle he ennustavat, suistuu Jerusalemin kaduilla nälkään  ja miekkaan, eikä kukaan heitä hautaa - ei heitä, ei heidän vaimojansa,  poikiansa eikä tyttäriänsä. Minä vuodatan heidän pahuutensa heidän  päällensä."</span> <span class="verse"><a name="17">17</a>Ja sano heille tämä sana: Minun silmistäni vuotavat kyyneleet yötä  päivää, eivät lakkaa; sillä neitsyt, tytär, minun kansani, on raskaasti  runneltu, ylen kipeällä iskulla.</span> <span class="verse"><a name="18">18</a>Jos minä kedolle lähden, katso - miekan kaatamia! Jos tulen  kaupunkiin, katso - kalvava nälkä! Sillä sekä profeetat että papit  kiertävät maata eivätkä mitään tiedä.</span> <span class="verse"><a name="19">19</a>Oletko sinä kokonaan hyljännyt Juudan, vierooko sielusi Siionia?  Minkätähden olet lyönyt meitä, niin ettemme voi parantua?  Odotetaan  rauhaa, mutta hyvää ei tule, paranemisen aikaa, mutta katso, tulee  peljästys!</span> <span class="verse"><a name="20">20</a>Me tunnemme, Herra, jumalattomuutemme, isiemme pahat teot, sillä  sinua vastaan me olemme syntiä tehneet.</span> <span class="verse"><a name="21">21</a>Älä hylkää, nimesi tähden! Älä anna kunniasi valtaistuinta  häväistäväksi; muista, älä riko, liittoasi meidän kanssamme.</span> <span class="verse"><a name="22">22</a>Onko pakanain turhista jumalista sateen antajiksi, tahi taivasko  antaa sadekuurot? Etkö sinä ole Herra, meidän Jumalamme?  Sinua me  odotamme, sillä sinä olet tehnyt kaiken tämän.</span> </p></div</div></div></body></html>