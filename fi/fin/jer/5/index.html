<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 5</strong></div><p><span class="verse"><a name="1">1</a>Kiertäkää Jerusalemin katuja, katsokaa ja tiedustelkaa, ja etsikää  sen toreilta: jos löydätte yhdenkään, jos on ainoatakaan, joka tekee  oikein, joka noudattaa uskollisuutta, niin minä annan anteeksi  Jerusalemille.</span> <span class="verse"><a name="2">2</a>Mutta vaikka he sanovat: "Niin totta kuin Herra elää", he kuitenkin  vannovat väärin.</span> <span class="verse"><a name="3">3</a>Herra, eivätkö sinun silmäsi katso uskollisuutta? Sinä olet lyönyt  heitä, mutta he eivät tunteneet kipua; sinä olet lopen hävittänyt  heidät, mutta he eivät tahtoneet ottaa kuritusta varteen. He ovat  kovettaneet kasvonsa kalliota kovemmiksi, eivät ole tahtoneet kääntyä.</span> <span class="verse"><a name="4">4</a>Silloin minä ajattelin: Sellaisia ovat vain alhaiset; he ovat tyhmiä,  sillä he eivät tunne Herran tietä, Jumalansa oikeutta.</span> <span class="verse"><a name="5">5</a>Niinpä menen ylhäisten luo ja puhuttelen heitä, sillä he kyllä  tuntevat Herran tien, Jumalansa oikeuden. Mutta he olivat kaikki  särkeneet ikeen, katkaisseet siteet.</span> <span class="verse"><a name="6">6</a>Sentähden surmaa heidät metsän leijona, aavikon susi haaskaa heidät,  pantteri väijyy heidän kaupunkejansa. Kuka ikinä niistä lähtee, se  raadellaan, sillä paljot ovat heidän rikoksensa, suuri heidän  luopumustensa luku.</span> <span class="verse"><a name="7">7</a>Kuinka minä antaisin sinulle anteeksi? Sinun lapsesi ovat hyljänneet  minut ja vannoneet niiden kautta, jotka eivät jumalia ole. Minä ravitsin  heitä, mutta he tekivät aviorikoksen, ja porton huoneeseen he  kokoontuivat.</span> <span class="verse"><a name="8">8</a>He ovat hyvinruokittuja, äleitä oriita; he hirnuvat kukin  lähimmäisensä vaimoa.</span> <span class="verse"><a name="9">9</a>Enkö minä tällaisista rankaisisi, sanoo Herra, eikö minun sieluni  kostaisi tämänkaltaiselle kansalle?</span> <span class="verse"><a name="10">10</a>Nouskaa sen tarhojen pengermille ja hävittäkää, älkää kuitenkaan  siitä peräti loppua tehkö; ottakaa pois sen köynnökset, sillä ne eivät  ole Herran.</span> <span class="verse"><a name="11">11</a>Sillä he ovat olleet minulle peräti uskottomat, sekä Israelin heimo  että Juudan heimo, sanoo Herra.</span> <span class="verse"><a name="12">12</a>He ovat kieltäneet Herran ja sanoneet: "Ei se ole hän! Ei meitä  kohtaa onnettomuus, emme tule näkemään miekkaa emmekä nälkää.</span> <span class="verse"><a name="13">13</a>Ja profeetat ovat pelkkää tuulta; Herra, joka puhuu, ei ole heissä -  heidän itsensä käyköön niin."</span> <span class="verse"><a name="14">14</a>Sentähden sanoo Herra, Jumala Sebaot, näin: Koska te tällaisia  olette puhuneet, niin katso, minä teen sanani sinun suussasi tuleksi ja  tämän kansan polttopuiksi, ja se kuluttaa heidät.</span> <span class="verse"><a name="15">15</a>Katso minä tuon teitä vastaan, te Israelin heimo, kansan kaukaa,  sanoo Herra; se on horjumaton kansa, se on ikivanha kansa, kansa, jonka  kieltä sinä et ymmärrä ja jonka puhetta sinä et tajua.</span> <span class="verse"><a name="16">16</a>Heidän viinensä on kuin avoin hauta, he ovat kaikki sankareita.</span> <span class="verse"><a name="17">17</a>He syövät sinun satosi ja leipäsi, he syövät sinun poikasi ja  tyttäresi, syövät sinun lampaasi ja raavaasi, syövät sinun viinipuusi ja  viikunapuusi; he miekalla hävittävät sinun varustetut kaupunkisi, joihin  sinä luotat.</span> <span class="verse"><a name="18">18</a>Mutta niinäkään päivinä, sanoo Herra, en minä teistä peräti loppua  tee.</span> <span class="verse"><a name="19">19</a>Ja kun he kysyvät: "Miksi on Herra, meidän Jumalamme, tehnyt meille  kaiken tämän?" niin vastaa heille: "Niinkuin te olette hyljänneet minut  ja palvelleet vieraita jumalia maassanne, niin täytyy teidän palvella  muukalaisia maassa, joka ei ole teidän".</span> <span class="verse"><a name="20">20</a>Julistakaa tämä Jaakobin huoneessa ja kuuluttakaa se Juudassa  sanoen:</span> <span class="verse"><a name="21">21</a>Kuulkaa tämä, te tyhmä ja ymmärtämätön kansa, te, joilla on silmät,  mutta ette näe, joilla on korvat, mutta ette kuule.</span> <span class="verse"><a name="22">22</a>Ettekö pelkää minua, sanoo Herra, ettekö vapise minun edessäni, joka  olen pannut hiekan meren rajaksi, ikuiseksi määräksi, jonka ylitse se ei  pääse; ja vaikka se kuohuu, ei se mitään voi, ja vaikka sen aallot  pauhaavat, eivät ne sen ylitse pääse?</span> <span class="verse"><a name="23">23</a>Mutta tällä kansalla on uppiniskainen ja tottelematon sydän; he ovat  poikenneet ja menneet pois.</span> <span class="verse"><a name="24">24</a>Eivätkä he sano sydämessänsä: "Peljätkäämme Herraa, Jumalaamme, joka  antaa sateen, syyssateen ja kevätsateen ajallansa, ja säilyttää meille  elonkorjuun määräviikot".</span> <span class="verse"><a name="25">25</a>Teidän pahat tekonne käänsivät nämä pois, ja teidän syntinne estivät  teitä saamasta hyvää.</span> <span class="verse"><a name="26">26</a>Sillä minun kansassani on jumalattomia; he väijyvät, niinkuin  linnunpyytäjät kyykistyvät, he asettavat ansoja, pyydystävät ihmisiä.</span> <span class="verse"><a name="27">27</a>Niinkuin häkki on täynnä lintuja, niin heidän huoneensa ovat petosta  täynnä. Siitä he ovat tulleet suuriksi ja rikkaiksi,</span> <span class="verse"><a name="28">28</a>ovat tulleet lihaviksi ja kiiltäviksi. Myös käyvät heidän häijyt  puheensa yli kaiken määrän; he eivät aja orpojen asiaa, niin että ne  voittaisivat, eivätkä hanki köyhille oikeutta.</span> <span class="verse"><a name="29">29</a>Enkö minä näistä tällaisista rankaisisi, sanoo Herra, eikö minun  sieluni kostaisi tämänkaltaiselle kansalle?</span> <span class="verse"><a name="30">30</a>Kauheita ja pöyristyttäviä tapahtuu maassa:</span> <span class="verse"><a name="31">31</a>profeetat ennustavat valhetta, ja papit hallitsevat yksissä neuvoin  heidän kanssaan, ja sitä minun kansani rakastaa. Mutta mitä te teette,  kun tästä tulee loppu?</span> </p></div</div></div></body></html>