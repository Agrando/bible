<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 18</strong></div><p><span class="verse"><a name="1">1</a>Sana, joka tuli Jeremialle Herralta ja kuului:</span> <span class="verse"><a name="2">2</a>"Nouse ja mene alas savenvalajan huoneeseen; siellä minä annan sinun  kuulla sanani".</span> <span class="verse"><a name="3">3</a>Niin minä menin alas savenvalajan huoneeseen, ja katso, hän teki  työtä pyöränsä ääressä.</span> <span class="verse"><a name="4">4</a>Ja jos astia, jota hän valmisti, meni pilalle, niinkuin savi voi  mennä savenvalajan käsissä, niin hän teki siitä taas toisen astian,  miten vain savenvalaja näki parhaaksi tehdä.</span> <span class="verse"><a name="5">5</a>Silloin tuli minulle tämä Herran sana:</span> <span class="verse"><a name="6">6</a>"Enkö minä voi tehdä teille, te Israelin heimo, niinkuin tekee tuo  savenvalaja, sanoo Herra. Katso, niinkuin savi on savenvalajan kädessä,  niin te olette minun kädessäni, te Israelin heimo.</span> <span class="verse"><a name="7">7</a>Yhden kerran minä uhkaan temmata pois, hajottaa ja hävittää kansan ja  valtakunnan;</span> <span class="verse"><a name="8">8</a>mutta jos se kansa kääntyy pois pahuudestaan, josta minä sitä  uhkasin, niin minä kadun sitä pahaa, jota ajattelin tehdä sille.</span> <span class="verse"><a name="9">9</a>Toisen kerran taas minä lupaan rakentaa ja istuttaa kansan ja  valtakunnan;</span> <span class="verse"><a name="10">10</a>mutta jos se tekee sitä, mikä on pahaa minun silmissäni, eikä kuule  minun ääntäni, niin minä kadun sitä hyvää, jota olin luvannut tehdä  sille.</span> <span class="verse"><a name="11">11</a>Sano siis nyt Juudan miehille ja Jerusalemin asukkaille: Näin sanoo  Herra: Katso, minä hankin teille onnettomuutta ja pidän neuvoa teitä  vastaan. Kääntykää siis kukin pahalta tieltänne ja parantakaa  vaelluksenne ja tekonne.</span> <span class="verse"><a name="12">12</a>Mutta he vastaavat: 'Se on turhaa! Sillä me vaellamme omien  neuvojemme mukaan, ja me teemme kukin oman pahan sydämensä paatumuksen  mukaan.'"</span> <span class="verse"><a name="13">13</a>Sentähden, näin sanoo Herra: "Kysykää kansojen keskuudessa, kuka on  tämänkaltaista kuullut? Ylen kauhistuttavia tekoja on tehnyt neitsyt  Israel.</span> <span class="verse"><a name="14">14</a>Luopuuko aukealta kalliolta Libanonin lumi? Ehtyvätkö kaukaa  virtaavat vedet, kylmät, kuohuvaiset?</span> <span class="verse"><a name="15">15</a>Mutta minun kansani on unhottanut minut, he polttavat uhreja  turhille jumalille. Nämä ovat saaneet heidät kompastumaan teillänsä,  ikivanhoilla poluilla, niin että he ovat joutuneet kulkemaan  syrjäpolkuja, raivaamatonta tietä.</span> <span class="verse"><a name="16">16</a>Niin he tekevät maansa kauhistukseksi, ikuiseksi ivan vihellykseksi.  Jokainen, joka ohitse kulkee, kauhistuu ja pudistaa päätänsä.</span> <span class="verse"><a name="17">17</a>Niinkuin itätuuli minä hajotan heidät vihollisen edessä; minä näytän  heille selkäni enkä kasvojani heidän hätänsä päivänä."</span> <span class="verse"><a name="18">18</a>Mutta he sanoivat: "Tulkaa, pitäkäämme neuvoa Jeremiaa vastaan.  Sillä ei laki lopu papilta, ei neuvo viisaalta eikä sana profeetalta.  Tulkaa, lyökäämme hänet kielellä, älkäämme kuunnelko lainkaan hänen  puheitansa."</span> <span class="verse"><a name="19">19</a>Kuuntele sinä, Herra, minua ja kuule, mitä minun vastustajani  puhuvat.</span> <span class="verse"><a name="20">20</a>Onko hyvä pahalla kostettava, sillä he ovat kaivaneet minulle  kuopan? Muista, kuinka minä olen seisonut sinun edessäsi ja puhunut  hyvää heidän puolestansa, kääntääkseni pois sinun vihasi heistä.</span> <span class="verse"><a name="21">21</a>Sentähden jätä heidän lapsensa nääntymään nälkään ja anna heidät  alttiiksi miekalle, ja tulkoot heidän vaimonsa lapsettomiksi ja  leskiksi, heidän miehensä surmatkoon rutto, ja heidän nuorukaisensa  kaatakoon sodassa miekka.</span> <span class="verse"><a name="22">22</a>Kuulukoon huuto heidän huoneistansa, kun sinä äkkiä tuot heidän  kimppuunsa rosvojoukon. Sillä he ovat kaivaneet kuopan pyydystääkseen  minut ja virittäneet salaa pauloja minun jaloilleni.</span> <span class="verse"><a name="23">23</a>Mutta sinä, Herra, tiedät kaikki heidän murha-aikeensa minua  vastaan. Älä anna anteeksi heidän rikostansa äläkä pyyhi pois heidän  syntiänsä kasvojesi edestä. Kaatukoot he sinun kasvojesi edessä.  Tee  tämä heille vihasi aikana.</span> </p></div</div></div></body></html>