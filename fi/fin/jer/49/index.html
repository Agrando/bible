<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 49</strong></div><p><span class="verse"><a name="1">1</a>Ammonilaisia vastaan. Näin sanoo Herra: "Eikö Israelilla olekaan  lapsia, tahi eikö hänellä ole perillistä? Miksi Malkam on perinyt Gaadin  ja hänen kansansa asettunut sen kaupunkeihin?</span> <span class="verse"><a name="2">2</a>Sentähden, katso, päivät tulevat, sanoo Herra, jolloin minä annan  sotahuudon kuulua ammonilaisten Rabbaa vastaan, ja siitä on tuleva  rauniokumpu, autio, ja sen tytärkaupungit tulessa palavat.  Silloin  Israel on perivä perijänsä, sanoo Herra.</span> <span class="verse"><a name="3">3</a>Valita, Hesbon, sillä Ai on hävitetty; huutakaa, te Rabban tyttäret,  kääriytykää säkkeihin, pitäkää valittajaiset ja harhailkaa ympäri  karjatarhoissa, sillä Malkam menee pakkosiirtolaisuuteen ja hänen  pappinsa ja ruhtinaansa hänen kanssaan.</span> <span class="verse"><a name="4">4</a>Miksi kerskaat laaksoistasi, laaksosi yltäkylläisyydestä, sinä  luopiotytär, joka luotat aarteisiisi sanoen: 'Kuka käy minun kimppuuni?'</span> <span class="verse"><a name="5">5</a>Katso, minä tuotan sinulle peljätyksen joka taholta, sanoo Herra,  Herra Sebaot, ja teidät karkoitetaan, mikä minnekin, eikä ole  pakenevilla kokoajaa.</span> <span class="verse"><a name="6">6</a>Mutta sen jälkeen minä käännän ammonilaisten kohtalon, sanoo Herra."</span> <span class="verse"><a name="7">7</a>Edomia vastaan. Näin sanoo Herra Sebaot: "Eikö ole enää viisautta  Teemanissa? Loppunut on ymmärtäväisiltä neuvo, rauennut heidän  viisautensa.</span> <span class="verse"><a name="8">8</a>Paetkaa, kääntykää, piiloutukaa syvälle, te Dedanin asukkaat; sillä  minä tuotan Eesaulle turmion, hänen rangaistuksensa ajan.</span> <span class="verse"><a name="9">9</a>Jos viininkorjaajat käyvät kimppuusi, eivät he jälkikorjuuta jätä;  jos varkaat tulevat yöllä, hävittävät he tarpeeksensa.</span> <span class="verse"><a name="10">10</a>Sillä minä paljastan Eesaun, tuon ilmi hänen kätkönsä, eikä hän voi  lymytä; hänen lapsensa, veljensä ja naapurinsa hävitetään, niin ettei  häntä enää ole.</span> <span class="verse"><a name="11">11</a>Jätä orposi minun elätettävikseni, ja sinun leskesi turvatkoot  minuun.</span> <span class="verse"><a name="12">12</a>Sillä näin sanoo Herra: Katso, niidenkin, jotka eivät ole vikapäät  siitä maljasta juomaan, täytyy siitä juoda; ja sinäkö jäisit  rankaisematta? Sinä et jää rankaisematta, vaan sinun täytyy juoda.</span> <span class="verse"><a name="13">13</a>Sillä minä olen vannonut itse kauttani, sanoo Herra, että Bosra on  tuleva kauhistukseksi, häpeäksi, tyrmistykseksi ja kiroussanaksi, ja  kaikki sen tytärkaupungit tulevat ikuisiksi raunioiksi."</span> <span class="verse"><a name="14">14</a>Minä olen kuullut sanoman Herralta, ja sanansaattaja on lähetetty  kansakuntiin: "Kokoontukaa ja käykää sitä vastaan ja nouskaa sotaan". -</span> <span class="verse"><a name="15">15</a>"Sillä katso, minä teen sinut vähäiseksi kansojen seassa,  ylenkatsotuksi ihmisten kesken.</span> <span class="verse"><a name="16">16</a>Sinun peljättävyytesi, sinun sydämesi ylpeys on pettänyt sinut, joka  asut kallionrotkoissa, vallitset kukkulain korkeudet.  Vaikka tekisit  pesäsi korkealle niinkuin kotka, minä syöksen sinut sieltä alas, sanoo  Herra.</span> <span class="verse"><a name="17">17</a>Ja Edom tulee kauhistukseksi; jokainen, joka ohitse kulkee,  kauhistuu ja viheltää kaikille sen haavoille.</span> <span class="verse"><a name="18">18</a>Niinkuin oli silloin, kun Sodoma ja Gomorra ja niiden naapurit  hävitettiin, sanoo Herra, niin ei sielläkään ole kenkään asuva, ei  yksikään ihmislapsi oleskeleva.</span> <span class="verse"><a name="19">19</a>Katso, niinkuin leijona karkaa Jordanin rantatiheiköstä  lakastumattomalle laitumelle, niin minä äkisti karkoitan heidät sieltä  pois. Ja hänet, joka valittu on, minä asetan sinne kaitsijaksi. Sillä  kuka on minun vertaiseni, ja kuka vetää minut tilille? Ja kuka on se  paimen, joka voi kestää minun edessäni?</span> <span class="verse"><a name="20">20</a>Sentähden kuulkaa Herran päätös, jonka hän on päättänyt Edomia  vastaan, ja hänen aivoituksensa, jotka hän on aivoitellut Teemanin  asukkaita vastaan: Totisesti, ne raastetaan pois, nuo lauman vähäiset;  totisesti, niiden laidun kauhistuu niiden tähden.</span> <span class="verse"><a name="21">21</a>Heidän sortumisensa pauhusta vapisee maa; huudetaan, niin että ääni  kuuluu Kaislamerelle asti.</span> <span class="verse"><a name="22">22</a>Katso, kotkan kaltainen kohoaa ja liitää siivet levällään Bosraa  kohti; sinä päivänä on Edomin sankarien sydän niinkuin synnytystuskissa  olevan vaimon sydän."</span> <span class="verse"><a name="23">23</a>Damaskoa vastaan. "Hamat ja Arpad joutuvat häpeään, sillä he  kuulevat pahan sanoman, he menehtyvät pelkoon - levottomuus kuin  meressä, joka ei voi tyyntyä!</span> <span class="verse"><a name="24">24</a>Damasko lannistuu, kääntyy pakoon, hirmu on sen vallannut; sitä  kouristaa ahdistus ja tuska niinkuin synnyttäväistä!</span> <span class="verse"><a name="25">25</a>Kuinka hyljätty onkaan ylistetty kaupunki, minun iloni kaupunki!</span> <span class="verse"><a name="26">26</a>Sentähden sen nuorukaiset kaatuvat sen kaduilla, ja kaikki  sotamiehet saavat surmansa sinä päivänä, sanoo Herra Sebaot.</span> <span class="verse"><a name="27">27</a>Ja minä sytytän Damaskon muurit tuleen, ja se on kuluttava  Benhadadin palatsit."</span> <span class="verse"><a name="28">28</a>Keedaria ja Haasorin valtakuntia vastaan, jotka Nebukadressar,  Baabelin kuningas, voitti. Näin sanoo Herra: "Nouskaa, käykää Keedarin  kimppuun ja hävittäkää Idän miehet.</span> <span class="verse"><a name="29">29</a>Heidän majansa ja lampaansa otetaan pois, heidän telttansa ja kaikki  heidän tavaransa ja heidän kamelinsa viedään heiltä, ja heistä  huudetaan: 'Kauhistus kaikkialta!'</span> <span class="verse"><a name="30">30</a>Lähtekää pakoon, paetkaa nopeasti, piiloutukaa syvälle, te Haasorin  asukkaat, sanoo Herra, sillä Nebukadressar, Baabelin kuningas, on  päättänyt teistä päätöksen, on pitänyt neuvoa teitä vastaan.</span> <span class="verse"><a name="31">31</a>Nouskaa, käykää kansan kimppuun, joka asuu rauhassa ja turvallisena,  sanoo Herra; ei ole sillä ovia eikä salpoja, he asuvat yksinänsä.</span> <span class="verse"><a name="32">32</a>Ja heidän kamelinsa joutuvat ryöstettäviksi ja heidän karjansa  paljous saaliiksi; ja minä hajotan heidät kaikkiin tuuliin, nuo päälaen  ympäriltä kerityt, ja joka puolelta minä tuotan heille turmion, sanoo  Herra.</span> <span class="verse"><a name="33">33</a>Ja Haasor tulee aavikkosutten asunnoksi, autioksi iankaikkisesti; ei  kenkään ole siellä asuva, ei yksikään ihmislapsi siellä oleskeleva."</span> <span class="verse"><a name="34">34</a>Herran sana, joka tuli profeetta Jeremialle Eelamia vastaan Juudan  kuninkaan Sidkian hallituksen alussa; se kuului:</span> <span class="verse"><a name="35">35</a>"Näin sanoo Herra Sebaot: Katso, minä murran Eelamin jousen, heidän  väkevyytensä parhaimmat.</span> <span class="verse"><a name="36">36</a>Ja minä tuotan Eelamia vastaan neljä tuulta taivaan neljältä ääreltä  ja hajotan heidät kaikkiin näihin tuuliin; eikä ole oleva kansaa, johon  ei tulisi Eelamin karkoitettuja.</span> <span class="verse"><a name="37">37</a>Ja minä saatan Eelamin kauhistumaan vihollistensa edessä, niiden  edessä, jotka etsivät heidän henkeänsä, ja minä annan onnettomuuden  kohdata heitä, vihani hehkun, sanoo Herra, ja minä lähetän heidän  jälkeensä miekan, kunnes minä heidät lopetan.</span> <span class="verse"><a name="38">38</a>Ja minä asetan valtaistuimeni Eelamiin ja hävitän sieltä kuninkaan  ja ruhtinaat, sanoo Herra.</span> <span class="verse"><a name="39">39</a>Mutta aikojen lopulla minä käännän Eelamin kohtalon, sanoo Herra."</span> </p></div</div></div></body></html>