<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 30</strong></div><p><span class="verse"><a name="1">1</a>Sana, joka tuli Herralta Jeremialle ja kuului näin:</span> <span class="verse"><a name="2">2</a>"Näin sanoo Herra, Israelin Jumala: Kirjoita kaikki sanat, jotka minä  olen sinulle puhunut, kirjaan.</span> <span class="verse"><a name="3">3</a>Sillä katso, tulee aika, sanoo Herra, jolloin minä käännän kansani  Israelin ja Juudan kohtalon, sanoo Herra, ja palautan heidät maahan,  jonka olen antanut heidän isillensä, ja he saavat periä sen."</span> <span class="verse"><a name="4">4</a>Ja nämä ovat ne sanat, jotka Herra on puhunut Israelista ja Juudasta.</span> <span class="verse"><a name="5">5</a>Näin sanoo Herra: "Pelon huudon me kuulemme: on hirmu, ei rauha!</span> <span class="verse"><a name="6">6</a>Kysykää ja katsokaa: synnyttääkö miehenpuoli? Miksi näen kaikkien  miesten pitelevän käsin lanteitansa synnyttäväisten tavalla, ja miksi  ovat kaikki kasvot käyneet valjuiksi?</span> <span class="verse"><a name="7">7</a>Voi! Suuri on se päivä, ei ole sen kaltaista. Se on Jaakobille  ahdistuksen aika, mutta hän on pelastuva siitä.</span> <span class="verse"><a name="8">8</a>Ja sinä päivänä, sanoo Herra Sebaot, minä särjen ikeen sinun  kaulastasi ja katkaisen sinun siteesi. Eivät tee enää muukalaiset heitä  palvelijoikseen,</span> <span class="verse"><a name="9">9</a>vaan he saavat palvella Herraa, Jumalaansa, ja Daavidia,  kuningastansa, jonka minä heille herätän.</span> <span class="verse"><a name="10">10</a>Mutta sinä, minun palvelijani Jaakob, älä pelkää, sanoo Herra, älä  säiky, Israel. Sillä katso, minä pelastan sinut kaukaisesta maasta,  sinun jälkeläisesi heidän vankeutensa maasta. Ja Jaakob on palajava,  elävä rauhassa ja turvassa, kenenkään peljättämättä.</span> <span class="verse"><a name="11">11</a>Sillä minä olen sinun kanssasi, sanoo Herra, ja pelastan sinut. Minä  teen lopun kaikista kansoista, joiden sekaan minä olen sinut hajottanut;  ainoastaan sinusta minä en loppua tee: minä kuritan sinua kohtuudella,  mutta rankaisematta minä en sinua jätä.</span> <span class="verse"><a name="12">12</a>Sillä näin sanoo Herra: Paha on sinun vammasi, kipeä on saamasi  isku.</span> <span class="verse"><a name="13">13</a>Ei kukaan aja sinun asiaasi; sinun haavaasi ei paranneta, se ei  kasva umpeen.</span> <span class="verse"><a name="14">14</a>Kaikki sinun rakastajasi ovat sinut unhottaneet, sinua he eivät  kysy. Sillä niinkuin vihollista lyödään, olen minä sinua lyönyt, kovalla  kurituksella, koska sinun rikoksesi on suuri, sinun syntisi  monilukuiset.</span> <span class="verse"><a name="15">15</a>Miksi valitat vammaasi, kipusi kovuutta? Koska sinun rikoksesi on  suuri, sinun syntisi monilukuiset, olen minä sinulle tämän tehnyt.</span> <span class="verse"><a name="16">16</a>Niin myös kaikki sinun syöjäsi syödään, ja kaikki sinun ahdistajasi,  kaikki tyynni, vaeltavat vankeuteen; sinun ryöstäjäsi joutuvat  ryöstetyiksi, ja kaikki saalistajasi minä annan saaliiksi.</span> <span class="verse"><a name="17">17</a>Sillä minä kasvatan umpeen sinun haavasi ja parannan sinut  saamistasi iskuista, sanoo Herra, sinut, Siion, jolla on nimenä  'hyljätty', 'se, josta ei kukaan välitä'.</span> <span class="verse"><a name="18">18</a>Näin sanoo Herra: Katso, minä käännän Jaakobin majojen kohtalon,  minä armahdan hänen asuntojansa; kaupunki rakennetaan kukkulallensa, ja  linna on oleva oikealla paikallansa.</span> <span class="verse"><a name="19">19</a>Ja niistä on kaikuva ylistyslaulu ja iloitsevaisten ääni. Minä  enennän heidät, eivätkä he vähene; minä saatan heidät kunniaan, eivätkä  he halvoiksi jää.</span> <span class="verse"><a name="20">20</a>Silloin hänen poikansa ovat niinkuin muinoin, ja hänen seurakuntansa  pysyy vahvana minun edessäni; minä rankaisen kaikki hänen sortajansa.</span> <span class="verse"><a name="21">21</a>Ja hänen valtiaansa nousee hänestä itsestänsä, hänen hallitsijansa  lähtee hänen keskeltänsä; ja minä sallin hänen käydä tyköni, niin että  hän saattaa minua lähestyä. Sillä kuka panee henkensä alttiiksi minua  lähestyäkseen? sanoo Herra.</span> <span class="verse"><a name="22">22</a>Ja niin te olette minun kansani, ja minä olen teidän Jumalanne."</span> <span class="verse"><a name="23">23</a>Katso, Herran myrsky, kiivastus, puhkeaa, pyörremyrsky vyöryy kohti  jumalattomien päätä.</span> <span class="verse"><a name="24">24</a>Eikä Herran vihan hehku asetu, ennenkuin hän on toteuttanut ja  täyttänyt sydämensä aivoitukset. Aikojen lopulla te tulette sen  ymmärtämään.</span> </p></div</div></div></body></html>