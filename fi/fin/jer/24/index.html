<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 24</strong></div><p><span class="verse"><a name="1">1</a>Ja Herra näytti minulle näyn, ja katso, kaksi viikunakoria oli  asetettu Herran temppelin edustalle, sen jälkeen kuin Nebukadressar,  Baabelin kuningas, oli siirtänyt pois Jekonjan, Joojakimin pojan, Juudan  kuninkaan, ja Juudan päämiehet sekä sepät ja lukkosepät Jerusalemista ja  vienyt heidät Baabeliin.</span> <span class="verse"><a name="2">2</a>Toisessa korissa oli ylen hyviä viikunoita, uudisviikunain kaltaisia,  ja toisessa korissa oli ylen huonoja viikunoita, niin huonoja, ettei  niitä voinut syödä.</span> <span class="verse"><a name="3">3</a>Ja Herra sanoi minulle: "Mitä sinä näet, Jeremia?" Minä vastasin:  "Viikunoita. Hyvät viikunat ovat ylen hyviä, mutta huonot ovat ylen  huonoja, niin huonoja, ettei niitä voi syödä."</span> <span class="verse"><a name="4">4</a>Ja minulle tuli tämä Herran sana:</span> <span class="verse"><a name="5">5</a>"Näin sanoo Herra, Israelin Jumala: Niinkuin näitä hyviä viikunoita,  niin minä katselen hyvällä suosiolla Juudan pakkosiirtolaisia, jotka  minä lähetin tästä paikasta kaldealaisten maahan.</span> <span class="verse"><a name="6">6</a>Ja minä käännän katseeni heihin, heidän hyväksensä, ja tuon heidät  takaisin tähän maahan. Minä rakennan heidät enkä hajota, minä istutan  heidät enkä revi pois.</span> <span class="verse"><a name="7">7</a>Ja minä annan heille sydämen, heidän tunteakseen minut, että minä  olen Herra; ja he saavat olla minun kansani, ja minä olen heidän  Jumalansa; sillä he kääntyvät minun tyköni kaikesta sydämestänsä.</span> <span class="verse"><a name="8">8</a>Mutta niinkuin tehdään huonoille viikunoille, joita ei voi syödä, kun  ovat niin huonoja, niin minä, sanoo Herra, teen Sidkialle, Juudan  kuninkaalle, ja hänen ruhtinailleen ja Jerusalemin jäännökselle, niille,  jotka ovat jääneet jäljelle tähän maahan, ja niille, jotka asuvat  Egyptin maassa:</span> <span class="verse"><a name="9">9</a>Minä teen heidät kauhistukseksi ja onnettomuudeksi kaikille  valtakunnille maan päällä, häväistykseksi ja sananparreksi,  pistopuheeksi ja kiroussanaksi kaikissa paikoissa, mihin minä heidät  karkoitan.</span> <span class="verse"><a name="10">10</a>Ja minä lähetän heidän sekaansa miekan, nälän ja ruton, kunnes he  ovat hävinneet siitä maasta, jonka minä olen antanut heille ja heidän  isillensä."</span> </p></div</div></div></body></html>