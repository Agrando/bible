<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 4</strong></div><p><span class="verse"><a name="1">1</a>"Jos sinä käännyt, Israel, sanoo Herra, niin käänny minun tyköni; ja  jos sinä poistat iljetyksesi minun kasvojeni edestä, niin et häädy  harhailemaan;</span> <span class="verse"><a name="2">2</a>jos sinä vannot: 'Niin totta kuin Herra elää' uskollisesti, oikein ja  vanhurskaasti, niin kansat siunaavat itsensä hänen nimeensä, ja hän on  heidän kerskauksensa.</span> <span class="verse"><a name="3">3</a>Sillä näin sanoo Herra Juudan miehille ja Jerusalemille: Raivatkaa  itsellenne uudispelto, älkääkä kylväkö orjantappurain sekaan.</span> <span class="verse"><a name="4">4</a>Ympärileikatkaa itsenne Herralle ja poistakaa sydämenne esinahka, te  Juudan miehet ja Jerusalemin asukkaat, ettei minun vihani syttyisi kuin  tuli ja palaisi, eikä olisi sammuttajaa, teidän tekojenne pahuuden  tähden.</span> <span class="verse"><a name="5">5</a>Julistakaa Juudassa ja Jerusalemissa, kuuluttakaa ja sanokaa:  Puhaltakaa pasunaan kautta maan; huutakaa täyttä kurkkua ja sanokaa:  'Kokoontukaa, ja menkäämme varustettuihin kaupunkeihin'.</span> <span class="verse"><a name="6">6</a>Nostakaa lippu Siionia kohti, paetkaa pysähtymättä; sillä minä annan  tulla pohjoisesta onnettomuuden ja suuren hävityksen.</span> <span class="verse"><a name="7">7</a>Leijona on noussut tiheiköstänsä, kansaintuhooja on lähtenyt  liikkeelle, lähtenyt asuinpaikastansa, tekemään sinun maasi autioksi:  sinun kaupunkisi hävitetään asujattomiksi.</span> <span class="verse"><a name="8">8</a>Sentähden kääriytykää säkkeihin, valittakaa ja parkukaa, sillä Herran  vihan hehku ei ole kääntynyt meistä pois."</span> <span class="verse"><a name="9">9</a>Sinä päivänä, sanoo Herra, katoaa rohkeus kuninkaalta ja päämiehiltä,  papit tyrmistyvät ja profeetat hämmästyvät.</span> <span class="verse"><a name="10">10</a>Mutta minä sanoin: "Voi, Herra, Herra! Totisesti, sinä saatoit tämän  kansan ja Jerusalemin peräti pettymään, kun sanoit: 'Teillä on oleva  rauha!' Ja kuitenkin miekka koskee sieluun asti."</span> <span class="verse"><a name="11">11</a>Siihen aikaan sanotaan tälle kansalle ja Jerusalemille: Kuuma tuuli  tulee erämaan kalliokukkuloilta tytärtä, minun kansaani, kohti - ei elon  viskaamiseksi eikä puhdistamiseksi.</span> <span class="verse"><a name="12">12</a>Tuuli, liian tuima sellaisiin, tulee minulta; nyt minä myös julistan  heille tuomiot.</span> <span class="verse"><a name="13">13</a>Katso, hän nousee niinkuin pilvi, ja hänen vaununsa ovat kuin  tuulispää, hänen hevosensa ovat kotkia nopeammat. Voi meitä, sillä me  olemme tuhon omat!</span> <span class="verse"><a name="14">14</a>Pese sydämesi puhtaaksi pahuudesta, sinä Jerusalem, että  pelastuisit. Kuinka kauan asuvat sinun sisimmässäsi väärät ajatuksesi?</span> <span class="verse"><a name="15">15</a>Sillä kuule! Sanansaattaja Daanista, onnettomuuden julistaja  Efraimin vuorilta!</span> <span class="verse"><a name="16">16</a>Kehoittakaa kansoja. Katso, kuuluttakaa Jerusalemia vastaan:  "Piirittäjät tulevat kaukaisesta maasta ja kohottavat huutonsa Juudan  kaupunkeja vastaan".</span> <span class="verse"><a name="17">17</a>Niinkuin pellon vartijat he piirittävät sitä yltympäri, koska se  niskoitteli minua vastaan, sanoo Herra.</span> <span class="verse"><a name="18">18</a>Sinun vaelluksesi ja tekosi ovat tuottaneet sinulle tämän: tämän  saat pahuudestasi; niin, se on katkerata, niin, se koskee sydämeesi  asti.</span> <span class="verse"><a name="19">19</a>Voi minun rintaani, voi minun rintaani! Minä vääntelehdin tuskasta.  Voi sydämeni kammioita! Sydämeni väräjää minussa; en voi vaieta, sillä  minä kuulen pasunan äänen, sotahuudon.</span> <span class="verse"><a name="20">20</a>Hävitys tulee hävityksen päälle, sillä koko maa on tuhottu; äkisti  ovat minun majani tuhotut, silmänräpäyksessä minun telttani.</span> <span class="verse"><a name="21">21</a>Kuinka kauan minun täytyy nähdä sotalippua, kuulla pasunan ääntä?</span> <span class="verse"><a name="22">22</a>Sillä minun kansani on hullu; eivät he tunne minua. He ovat tyhmiä  lapsia eivätkä ymmärtäväisiä; he ovat viisaita tekemään pahaa, mutta  tehdä hyvää he eivät taida.</span> <span class="verse"><a name="23">23</a>Minä katselin maata, ja katso, se oli autio ja tyhjä, ja taivasta,  eikä siinä valoa ollut.</span> <span class="verse"><a name="24">24</a>Minä katselin vuoria, ja katso, ne järkkyivät, ja kaikki kukkulat  huojuivat.</span> <span class="verse"><a name="25">25</a>Minä katselin, ja katso, ei ollut yhtään ihmistä, ja kaikki taivaan  linnut olivat paenneet pois.</span> <span class="verse"><a name="26">26</a>Minä katselin, ja katso, hedelmätarha oli erämaana, ja kaikki sen  kaupungit olivat kukistuneet Herran, hänen vihansa hehkun, edessä.</span> <span class="verse"><a name="27">27</a>Sillä näin sanoo Herra: Koko maa tulee autioksi, vaikka minä en  siitä peräti loppua tee.</span> <span class="verse"><a name="28">28</a>Sentähden maa suree, ja taivaat ylhäällä pukeutuvat mustiin, sillä  minä olen puhunut, olen päättänyt, enkä kadu, en siitä peräydy.</span> <span class="verse"><a name="29">29</a>Ratsu- ja jousimiesten huutoa pakenee koko kaupunki; he menevät  metsäntiheikköihin ja nousevat kallioille. Jokainen kaupunki on  hyljätty, eikä niissä kukaan asu.</span> <span class="verse"><a name="30">30</a>Ja sinä tuhon oma, mitä teet, kun pukeudut purppuraan, kun  koristaudut kultakoristeilla, kun suurennat silmäsi ihomaalilla?  Turhaan sinä itsesi kaunistat. Rakastajat ovat hyljänneet sinut, he  etsivät sinun henkeäsi.</span> <span class="verse"><a name="31">31</a>Sillä minä kuulen huudon, niinkuin synnyttäjän tuskanhuudon, vaivan,  niinkuin ensisynnyttäjän vaivan, tytär Siionin huudon; hän vaikeroitsee,  levittää kätensä: "Voi minua, minun sieluni menehtyy murhamiesten  käsiin!"</span> </p></div</div></div></body></html>