<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 25</strong></div><p><span class="verse"><a name="1">1</a>Sana, joka tuli Jeremialle, sana koko Juudan kansaa vastaan,  Joojakimin, Joosian pojan, Juudan kuninkaan, neljäntenä vuotena, se on  Nebukadressarin, Baabelin kuninkaan, ensimmäisenä vuotena -</span> <span class="verse"><a name="2">2</a>sana, jonka profeetta Jeremia lausui koko Juudan kansaa ja kaikkia  Jerusalemin asukkaita vastaan sanoen:</span> <span class="verse"><a name="3">3</a>Joosian, Aamonin pojan, Juudan kuninkaan, kolmannestatoista vuodesta  alkaen tähän päivään saakka - kaksikymmentä kolme vuotta - on Herran  sana tullut minulle, ja minä olen teille puhunut varhaisesta alkaen,  mutta te ette ole kuulleet.</span> <span class="verse"><a name="4">4</a>Ja Herra on lähettänyt teidän tykönne kaikki palvelijansa, profeetat,  varhaisesta alkaen, mutta te ette ole kuulleet, ette kallistaneet  korvaanne kuullaksenne,</span> <span class="verse"><a name="5">5</a>kun he sanoivat: "Kääntykää itsekukin pahalta tieltänne ja pahoista  teoistanne, niin saatte asua maassa, jonka Herra on antanut teille ja  teidän isillenne, iankaikkisesta iankaikkiseen.</span> <span class="verse"><a name="6">6</a>Älkää seuratko muita jumalia, älkää palvelko ja kumartako niitä  älkääkä vihoittako minua kättenne töillä, etten tuottaisi teille  onnettomuutta." -</span> <span class="verse"><a name="7">7</a>"Mutta te ette kuulleet minua, sanoo Herra, ja niin te vihoititte  minut kättenne töillä, omaksi onnettomuudeksenne.</span> <span class="verse"><a name="8">8</a>Sentähden näin sanoo Herra Sebaot: Koska te ette ole kuulleet minun  sanojani,</span> <span class="verse"><a name="9">9</a>niin katso, minä lähetän sanan, minä nostan kaikki pohjanpuolen  kansanheimot, sanoo Herra, sanan Nebukadressarille, Baabelin  kuninkaalle, palvelijalleni, ja tuon heidät tätä maata ja sen asukkaita  vastaan ja kaikkia näitä ympärillä olevia kansoja vastaan. Ja nämä minä  vihin tuhon omiksi ja teen heidät kauhistukseksi, ivan vihellykseksi ja  ikuisiksi raunioiksi.</span> <span class="verse"><a name="10">10</a>Minä hävitän heidän keskuudestaan riemun ja ilon huudon, huudon  yljälle ja huudon morsiamelle, käsikivien äänen ja lampun valon.</span> <span class="verse"><a name="11">11</a>Niin koko tämä maa tulee raunioiksi, autioksi, ja nämä kansat  palvelevat Baabelin kuningasta seitsemänkymmentä vuotta.</span> <span class="verse"><a name="12">12</a>Mutta kun seitsemänkymmentä vuotta on täyttynyt, niin minä kostan  Baabelin kuninkaalle ja sille kansalle, sanoo Herra, heidän pahat  tekonsa, kostan kaldealaisten maalle ja teen sen ikuiseksi erämaaksi.</span> <span class="verse"><a name="13">13</a>Ja minä tuotan sen maan ylitse kaikki sanani, jotka minä olen  puhunut sitä vastaan, kaiken, mitä tähän kirjaan on kirjoitettu, mitä  Jeremia on ennustanut kaikkia niitä kansoja vastaan.</span> <span class="verse"><a name="14">14</a>Sillä hekin joutuvat palvelemaan monia kansoja ja suuria kuninkaita,  ja minä maksan heille heidän tekojensa ja kättensä töiden mukaan."</span> <span class="verse"><a name="15">15</a>Sillä näin sanoi Herra, Israelin Jumala, minulle: "Ota tämä vihan  viinin malja minun kädestäni ja juota sillä kaikki kansat, joiden tykö  minä sinut lähetän.</span> <span class="verse"><a name="16">16</a>He juovat ja horjuvat ja tulevat mielettömiksi miekan edessä, jonka  minä lähetän heidän keskellensä."</span> <span class="verse"><a name="17">17</a>Ja minä otin maljan Herran kädestä ja juotin kaikkia kansoja, joiden  tykö Herra minut lähetti:</span> <span class="verse"><a name="18">18</a>Jerusalemia ja Juudan kaupunkeja, sen kuninkaita ja ruhtinaita,  tehdäkseni heidät raunioiksi, kauhistukseksi, ivan vihellykseksi ja  kiroukseksi, niinkuin tänä päivänä tapahtuu;</span> <span class="verse"><a name="19">19</a>faraota, Egyptin kuningasta, ja hänen palvelijoitansa ja  ruhtinaitansa ja koko hänen kansaansa;</span> <span class="verse"><a name="20">20</a>kaikkea sekakansaa ja kaikkia Uusin maan kuninkaita ja kaikkia  filistealaisten maan kuninkaita ja Askelonia ja Gassaa ja Ekronia ja  Asdodin tähteitä;</span> <span class="verse"><a name="21">21</a>Edomia, Mooabia ja ammonilaisia;</span> <span class="verse"><a name="22">22</a>kaikkia Tyyron kuninkaita ja kaikkia Siidonin kuninkaita ja  rantamaan kuninkaita, jotka ovat meren tuolla puolen;</span> <span class="verse"><a name="23">23</a>Dedania, Teemaa ja Buusia ja kaikkia päälaen ympäriltä kerittyjä;</span> <span class="verse"><a name="24">24</a>kaikkia Arabian kuninkaita ja kaikkia sekakansan kuninkaita, jotka  asuvat erämaassa;</span> <span class="verse"><a name="25">25</a>kaikkia Simrin kuninkaita ja kaikkia Eelamin kuninkaita ja kaikkia  Meedian kuninkaita;</span> <span class="verse"><a name="26">26</a>kaikkia pohjanpuolen kuninkaita, läheisiä ja kaukaisia, toista  toisensa jälkeen, ja kaikkia maan valtakuntia, mitä maan päällä on. Ja  heidän jälkeensä on Seesakin kuningas juova.</span> <span class="verse"><a name="27">27</a>"Sano heille: Näin sanoo Herra Sebaot, Israelin Jumala: Juokaa ja  juopukaa, oksentakaa ja kaatukaa, älkääkä enää nousko, - miekan edessä,  jonka minä lähetän teidän keskellenne.</span> <span class="verse"><a name="28">28</a>Mutta jos he eivät tahdo ottaa maljaa sinun kädestäsi ja juoda, niin  sano heille: Näin sanoo Herra Sebaot: Teidän täytyy juoda.</span> <span class="verse"><a name="29">29</a>Sillä katso, siitä kaupungista alkaen, joka on otettu minun nimiini,  minä alotan onnettomuuden tuottamisen; ja tekö jäisitte rankaisematta!  Te ette jää rankaisematta, sillä minä kutsun miekan kaikkia maan  asukkaita vastaan, sanoo Herra Sebaot.</span> <span class="verse"><a name="30">30</a>Mutta sinä, ennusta heille kaikki nämä sanat ja sano heille: Herra  ärjyy korkeudesta, antaa äänensä kaikua pyhästä asunnostansa. Hän ärjyy  väkevästi yli laitumensa. Hän nostaa kuin viinikuurnan polkijat huudon  kaikkia maan asukkaita vastaan.</span> <span class="verse"><a name="31">31</a>Pauhina käy maan ääriin asti, sillä Herralla on riita-asia kansoja  vastaan, hän käy oikeutta kaiken lihan kanssa: jumalattomat hän antaa  miekalle alttiiksi, sanoo Herra.</span> <span class="verse"><a name="32">32</a>Näin sanoo Herra Sebaot: Katso, onnettomuus kulkee kansasta kansaan,  ja suuri myrsky nousee maan perimmäisistä ääristä.</span> <span class="verse"><a name="33">33</a>Ja Herran surmaamia on oleva sinä päivänä maan äärestä maan ääreen.  Ei heille pidetä valittajaisia, ei heitä koota eikä haudata; he tulevat  maan lannaksi.</span> <span class="verse"><a name="34">34</a>Parkukaa, te paimenet, ja huutakaa, vieriskelkää tuhassa, te lauman  valtiaat; sillä aika on tullut teidän joutua teurastettaviksi. Te  hajoatte pirstoiksi, te kaadutte niinkuin kallisarvoinen astia.</span> <span class="verse"><a name="35">35</a>Mennyt on paimenilta pakopaikka ja pelastus lauman valtiailta.</span> <span class="verse"><a name="36">36</a>Kuule paimenten huutoa, lauman valtiaitten valitusta! Sillä Herra  hävittää heidän laumansa;</span> <span class="verse"><a name="37">37</a>heidän rauhaisat laitumensa ovat tuhoutuneet Herran vihan hehkusta.</span> <span class="verse"><a name="38">38</a>Hän on lähtenyt niinkuin nuori leijona pensaikostaan: heidän maansa  on tullut autioksi hävittäjän vihan hehkusta, Herran vihan hehkusta."</span> </p></div</div></div></body></html>