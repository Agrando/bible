<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 43</strong></div><p><span class="verse"><a name="1">1</a>Mutta kun Jeremia oli loppuun asti puhunut kaikelle kansalle kaikki  Herran, heidän Jumalansa, sanat, jotka Herra, heidän Jumalansa, oli  lähettänyt hänet tuomaan heille - kaikki ne sanat, -</span> <span class="verse"><a name="2">2</a>niin Asarja, Hoosajan poika, ja Joohanan, Kaareahin poika, ja kaikki  julkeat miehet sanoivat Jeremialle: "Sinä puhut valhetta; Herra, meidän  Jumalamme, ei ole lähettänyt sinua sanomaan: 'Älkää menkö Egyptiin,  siellä muukalaisina asumaan';</span> <span class="verse"><a name="3">3</a>vaan Baaruk, Neerian poika, kiihoittaa sinua meitä vastaan antaakseen  meidät kaldealaisten käsiin tapettaviksi tai vietäviksi  pakkosiirtolaisuuteen Baabeliin".</span> <span class="verse"><a name="4">4</a>Ja Joohanan, Kaareahin poika, ja kaikki sotaväen päälliköt ja kaikki  kansa olivat tottelemattomat Herran äänelle eivätkä jääneet Juudan  maahan,</span> <span class="verse"><a name="5">5</a>niin Joohanan, Kaareahin poika, ja kaikki sotaväen päälliköt ottivat  kaikki Juudan tähteet, jotka olivat kaikista kansakunnista, jonne heidät  oli karkoitettu, palanneet asumaan Juudan maahan:</span> <span class="verse"><a name="6">6</a>miehet, naiset ja lapset, kuninkaan tyttäret ja kaiken sen väen,  jonka Nebusaradan, henkivartijain päällikkö, oli jättänyt Gedaljan  huostaan, joka oli Saafanin pojan Ahikamin poika, sekä profeetta  Jeremian ja Baarukin, Neerian pojan.</span> <span class="verse"><a name="7">7</a>Ja he menivät Egyptin maahan, sillä he eivät kuulleet Herran ääntä.  Ja niin he tulivat Tahpanheeseen.</span> <span class="verse"><a name="8">8</a>Ja tämä Herran sana tuli Jeremialle Tahpanheessa:</span> <span class="verse"><a name="9">9</a>"Ota käsiisi suuria kiviä ja kätke ne muurilaastiin,  tiilikivipenkereeseen, joka on faraon linnan oven edustalla  Tahpanheessa, juutalaisten miesten nähden.</span> <span class="verse"><a name="10">10</a>Ja sano heille: Näin sanoo Herra Sebaot, Israelin Jumala: Katso,  minä lähetän hakemaan palvelijani Nebukadressarin, Baabelin kuninkaan,  ja asetan hänen valtaistuimensa näiden kivien päälle, jotka minä olen  kätkenyt, ja hän on levittävä loistomattonsa niiden yli.</span> <span class="verse"><a name="11">11</a>Ja hän tulee ja lyö Egyptin maata: joka ruton oma, se ruttoon, joka  vankeuden, se vankeuteen, joka miekan, se miekkaan!</span> <span class="verse"><a name="12">12</a>Ja minä sytytän Egyptin jumalien temppelit tuleen, ja hän polttaa ne  ja vie jumalat pois saaliinansa. Ja hän puhdistaa Egyptin maan  syöpäläisistä, niinkuin paimen puhdistaa vaatteensa syöpäläisistä, ja  lähtee sieltä vammatonna.</span> <span class="verse"><a name="13">13</a>Ja hän murskaa patsaat Egyptin maan Beet-Semeksestä, ja Egyptin  jumalien temppelit hän polttaa tulella."</span> </p></div</div></div></body></html>