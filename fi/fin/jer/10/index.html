<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jer/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jer">Jeremiah</a> &gt <strong>Chapter 10</strong></div><p><span class="verse"><a name="1">1</a>Kuulkaa sana, jonka Herra on puhunut teitä vastaan, te Israelin  heimo.</span> <span class="verse"><a name="2">2</a>Näin sanoo Herra: "Älkää totutelko itseänne pakanain menoon älkääkä  kauhistuko taivaan merkkejä, sillä pakanat niitä kauhistuvat.</span> <span class="verse"><a name="3">3</a>Sillä kansat noudattavat turhia jumalia; sillä ne ovat puuta, joka  hakataan metsästä, puusepän kätten tekemiä, työaseella tehtyjä.</span> <span class="verse"><a name="4">4</a>Ne koristetaan hopealla ja kullalla sekä kiinnitetään nauloilla ja  vasaroilla, niin etteivät ne horju.</span> <span class="verse"><a name="5">5</a>Ne ovat kuin linnunpelätin kurkkumaalla, eivät ne voi puhua;  kantamalla täytyy niitä kantaa, sillä eivät ne voi astua. Älkää peljätkö  niitä, sillä eivät ne voi pahaa tehdä; mutta eivät ne myöskään voi tehdä  hyvää.</span> <span class="verse"><a name="6">6</a>Ei ole ketään sinun vertaistasi, Herra; sinä olet suuri, ja suuri ja  voimallinen on sinun nimesi.</span> <span class="verse"><a name="7">7</a>Kuka ei sinua pelkäisi, sinä kansojen kuningas? Sillä siihen sinä  olet arvollinen. Sillä kaikissa kansojen viisaissa ja kaikissa heidän  valtakunnissansa ei ole yhtäkään sinun vertaistasi.</span> <span class="verse"><a name="8">8</a>He ovat kaikki tyynni järjettömiä, tyhmiä. Turhain jumalien  opettamista! Ne ovat puuta,</span> <span class="verse"><a name="9">9</a>ohueksi taottua hopeata, joka tuodaan Tarsiista, ja Uufaan kultaa,  taiturin ja kultasepän kätten tekoa. Punasinistä ja punaista purppuraa  on niiden puku. Taitajain tekoa ovat ne kaikki.</span> <span class="verse"><a name="10">10</a>Mutta Herra on totinen Jumala; hän on elävä Jumala ja iankaikkinen  kuningas. Hänen vihastansa vapisee maa, ja kansat eivät kestä hänen  suuttumustansa.</span> <span class="verse"><a name="11">11</a>Sanokaa heille näin: Jumalat, jotka eivät ole tehneet taivasta eikä  maata, ne katoavat maan päältä ja taivaan alta.</span> <span class="verse"><a name="12">12</a>Hän on tehnyt maan voimallansa, vahvistanut maanpiirin  viisaudellansa ja levittänyt taivaat taidollansa.</span> <span class="verse"><a name="13">13</a>Kun hän jylisee, käy vetten pauhina taivaalla, ja hän nostaa pilvet  maan ääristä, tekee salamat ja sateen ja tuo tuulen sen  säilytyspaikoista.</span> <span class="verse"><a name="14">14</a>Järjetön on jokainen ihminen, tietoa vailla, häpeän saa jokainen  kultaseppä veistetystä kuvasta, petosta on hänen valamansa kuva, eikä  niissä henkeä ole.</span> <span class="verse"><a name="15">15</a>Turhuutta ne ovat, naurettavia tekeleitä; kun niiden rangaistus  tulee, ne hukkuvat.</span> <span class="verse"><a name="16">16</a>Näiden kaltainen ei ole hän, joka on Jaakobin osa, sillä hän on  kaiken Luoja, ja Israel on hänen perintösukunsa: Herra Sebaot on hänen  nimensä.</span> <span class="verse"><a name="17">17</a>Kokoa tavarasi maasta pois, sinä, joka piiritettynä istut.</span> <span class="verse"><a name="18">18</a>Sillä näin sanoo Herra: Katso, tällä haavaa minä linkoan pois maan  asukkaat ja ahdistan heitä, niin että saavat tarpeeksensa."</span> <span class="verse"><a name="19">19</a>Voi minua minun vammani tähden! Kipeä on minun haavani; mutta minä  sanon: Tämä on minun vaivani, minun on se kannettava.</span> <span class="verse"><a name="20">20</a>Minun telttani on hävitetty, ja kaikki minun telttaköyteni ovat  katkotut; minun lapseni ovat lähteneet luotani, eikä niitä enää ole. Ei  ole enää, kuka telttani pystyttäisi ja nostaisi seinieni kankaan.</span> <span class="verse"><a name="21">21</a>Sillä paimenet olivat järjettömät eivätkä etsineet Herraa; sentähden  he eivät menestyneet, vaan koko heidän laumansa hajotettiin.</span> <span class="verse"><a name="22">22</a>Ääni kuuluu! Katso, se tulee, suuri pauhina pohjoisesta maasta,  tekemään Juudan kaupungit autioiksi, aavikkosutten asunnoksi.</span> <span class="verse"><a name="23">23</a>Minä tiedän, Herra, ettei ihmisen tie ole hänen vallassansa, eikä  miehen vallassa, kuinka hän vaeltaa ja askeleensa ohjaa.</span> <span class="verse"><a name="24">24</a>Kurita minua, Herra, mutta kohtuudella, äläkä vihassasi, ettet minua  ylen vähäiseksi tekisi.</span> <span class="verse"><a name="25">25</a>Vuodata vihasi pakanain ylitse, jotka eivät sinua tunne, ja  sukukuntain ylitse, jotka eivät sinun nimeäsi avuksensa huuda.  Sillä he  ovat syöneet Jaakobin, ovat hänet syöneet ja lopettaneet, ja tehneet  autioksi hänen asuinsijansa.</span> </p></div</div></div></body></html>