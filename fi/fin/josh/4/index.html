<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 4</strong></div><p><span class="verse"><a name="1">1</a>Ja kun koko kansa oli ehtinyt kulkea Jordanin yli, sanoi Herra  Joosualle näin:</span> <span class="verse"><a name="2">2</a>"Ottakaa kansasta kaksitoista miestä, kustakin sukukunnasta yksi  mies,</span> <span class="verse"><a name="3">3</a>ja käskekää heitä sanoen: 'Ottakaa itsellenne tästä, keskeltä  Jordania, siltä kohdalta, missä papit seisovat alallaan, kaksitoista  kiveä ja viekää ne mukananne ja asettakaa ne siihen paikkaan, mihin  jäätte ensi yöksi'".</span> <span class="verse"><a name="4">4</a>Niin Joosua kutsui ne kaksitoista miestä, jotka hän oli määrännyt  otettaviksi israelilaisista, yhden miehen kustakin sukukunnasta,</span> <span class="verse"><a name="5">5</a>ja Joosua sanoi heille: "Menkää Herran, Jumalanne, arkin eteen  keskelle Jordania, ja nostakoon kukin kiven olalleen israelilaisten  sukukuntien luvun mukaan,</span> <span class="verse"><a name="6">6</a>että ne olisivat merkkinä teidän keskellänne. Kun lapsenne  vastaisuudessa kysyvät ja sanovat: 'Mitä nämä kivet merkitsevät?'</span> <span class="verse"><a name="7">7</a>niin vastatkaa heille: 'Sitä, että Jordanin vesi katkesi juoksussaan  Herran liitonarkin edessä, kun se kulki Jordanin poikki; Jordanin vesi  katkesi juoksussaan, ja siitä ovat nämä kivet muistona israelilaisille  ikuisiksi ajoiksi'."</span> <span class="verse"><a name="8">8</a>Ja israelilaiset tekivät, niinkuin Joosua oli käskenyt, ja ottivat  israelilaisten sukukuntien luvun mukaan kaksitoista kiveä keskeltä  Jordania, niinkuin Herra oli puhunut Joosualle, ja veivät ne mukanaan  yöpaikkaan ja asettivat ne sinne.</span> <span class="verse"><a name="9">9</a>Ja Joosua pystytti kaksitoista kiveä keskelle Jordania sille  kohdalle, jossa liitonarkkia kantavat papit seisoivat; ja ne ovat siellä  vielä tänäkin päivänä.</span> <span class="verse"><a name="10">10</a>Ja papit, jotka kantoivat arkkia, seisoivat keskellä Jordania,  kunnes oli suoritettu kaikki, mitä Herra oli käskenyt Joosuan puhua  kansalle, kaikki tyynni, mistä Mooses oli Joosualle käskyn antanut, ja  kansa kulki nopeasti virran yli.</span> <span class="verse"><a name="11">11</a>Ja kun koko kansa oli ehtinyt kulkea virran yli, menivät Herran  arkki ja papit yli, kansan eteen.</span> <span class="verse"><a name="12">12</a>Ja ruubenilaiset, gaadilaiset ja toinen puoli Manassen sukukuntaa  kulkivat taisteluun valmiina israelilaisten etunenässä, niinkuin Mooses  oli heille puhunut.</span> <span class="verse"><a name="13">13</a>Noin nelikymmentuhantinen sotaan varustettu joukko heitä kulki  Herran edellä taisteluun Jerikon arolle.</span> <span class="verse"><a name="14">14</a>Sinä päivänä Herra teki Joosuan suureksi koko Israelin silmissä, ja  he pelkäsivät häntä kaikkena hänen elinaikanansa, niinkuin olivat  Moosesta peljänneet.</span> <span class="verse"><a name="15">15</a>Ja Herra puhui Joosualle sanoen:</span> <span class="verse"><a name="16">16</a>"Käske pappeja, jotka kantavat lain arkkia, astumaan ylös  Jordanista."</span> <span class="verse"><a name="17">17</a>Niin Joosua käski pappeja sanoen: "Astukaa ylös Jordanista".</span> <span class="verse"><a name="18">18</a>Kun nyt Herran liitonarkkia kantavat papit astuivat ylös Jordanista,  niin tuskin olivat pappien jalat nousseet kuivalle maalle, kun Jordanin  vesi palasi paikoilleen ja juoksi niinkuin ennenkin yli kaikkien  äyräidensä.</span> <span class="verse"><a name="19">19</a>Kansa astui ylös Jordanista ensimmäisen kuun kymmenentenä päivänä.  Ja he leiriytyivät Gilgaliin, Jerikon itäiselle rajalle.</span> <span class="verse"><a name="20">20</a>Ja ne kaksitoista kiveä, jotka he olivat ottaneet Jordanista, Joosua  pystytti Gilgaliin.</span> <span class="verse"><a name="21">21</a>Ja hän sanoi israelilaisille näin: "Kun lapsenne vastaisuudessa  kysyvät isiltään ja sanovat: 'Mitä nämä kivet merkitsevät?'</span> <span class="verse"><a name="22">22</a>niin ilmoittakaa se lapsillenne ja sanokaa: 'Israel kulki tämän  Jordanin poikki kuivaa myöten,</span> <span class="verse"><a name="23">23</a>koska Herra, teidän Jumalanne, kuivasi Jordanin veden teidän  tieltänne, kunnes olitte kulkeneet virran poikki, samoinkuin Herra,  teidän Jumalanne, teki Kaislamerelle, jonka hän kuivasi meidän  tieltämme, kunnes olimme kulkeneet sen poikki,</span> <span class="verse"><a name="24">24</a>jotta kaikki maan kansat tulisivat tietämään, että Herran käsi on  väkevä, ja jotta te pelkäisitte Herraa, teidän Jumalaanne, ainiaan'".</span> </p></div</div></div></body></html>