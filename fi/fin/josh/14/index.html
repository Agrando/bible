<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 14</strong></div><p><span class="verse"><a name="1">1</a>Nämä ovat ne alueet, jotka israelilaiset saivat perintöosiksi  Kanaanin maassa, ne, jotka pappi Eleasar ja Joosua, Nuunin poika, ja  israelilaisten sukukuntien perhekunta-päämiehet jakoivat heille</span> <span class="verse"><a name="2">2</a>arvalla perintöosiksi sen käskyn mukaisesti, jonka Herra oli  yhdeksästä ja puolesta sukukunnasta antanut Mooseksen kautta.</span> <span class="verse"><a name="3">3</a>Sillä Mooses oli antanut kahdelle ja puolelle sukukunnalle  perintöosat tuolta puolelta Jordanin, mutta leeviläisille hän ei antanut  perintöosaa heidän keskellänsä.</span> <span class="verse"><a name="4">4</a>Sillä joosefilaisia oli kaksi sukukuntaa, Manasse ja Efraim; ja  leeviläisille ei annettu osuutta maahan, vaan ainoastaan kaupunkeja  heidän asuaksensa sekä niiden laidunmaat heidän karjaansa ja  omaisuuttansa varten.</span> <span class="verse"><a name="5">5</a>Niinkuin Herra oli Moosekselle käskyn antanut, niin israelilaiset  tekivät ja jakoivat maan.</span> <span class="verse"><a name="6">6</a>Silloin juudalaiset astuivat Joosuan eteen Gilgalissa, ja  kenissiläinen Kaaleb, Jefunnen poika, sanoi hänelle: "Sinä tunnet sen  sanan, jonka Herra puhui Jumalan miehelle Moosekselle minusta ja sinusta  Kaades-Barneassa.</span> <span class="verse"><a name="7">7</a>Minä olin neljänkymmenen vuoden vanha, kun Herran palvelija Mooses  lähetti minut Kaades-Barneasta vakoilemaan maata, ja minä annoin hänelle  tietoja parhaan ymmärrykseni mukaan.</span> <span class="verse"><a name="8">8</a>Mutta veljeni, jotka olivat käyneet siellä minun kanssani, saivat  kansan sydämen raukeamaan, kun taas minä uskollisesti seurasin Herraa,  Jumalaani.</span> <span class="verse"><a name="9">9</a>Sinä päivänä Mooses vannoi sanoen: 'Totisesti, se maa, johon sinä  olet jalkasi astunut, on tuleva sinulle ja sinun lapsillesi  perintöosaksi ikiaikoihin asti, koska sinä olet uskollisesti seurannut  Herraa, minun Jumalaani'.</span> <span class="verse"><a name="10">10</a>Ja nyt, katso, Herra on antanut minun elää, niinkuin hän oli  sanonut, vielä neljäkymmentä viisi vuotta sen jälkeen, kuin Herra puhui  tämän sanan Moosekselle, Israelin vaeltaessa erämaassa. Ja katso, minä  olen nyt kahdeksankymmenen viiden vuoden vanha</span> <span class="verse"><a name="11">11</a>ja olen vielä tänä päivänä yhtä voimakas, kuin olin sinä päivänä,  jona Mooses minut lähetti; niinkuin voimani oli silloin, niin se on  vielä nytkin: minä kykenen sotimaan, lähtemään ja tulemaan.</span> <span class="verse"><a name="12">12</a>Anna minulle siis tämä vuoristo, josta Herra puhui sinä päivänä.  Sinähän kuulit sinä päivänä, että siellä asuu anakilaisia ja että siellä  on suuria, varustettuja kaupunkeja.  Kenties Herra on minun kanssani,  niin että minä saan heidät karkoitetuksi, niinkuin Herra on puhunut."</span> <span class="verse"><a name="13">13</a>Silloin Joosua siunasi Kaalebin, Jefunnen pojan, ja antoi hänelle  perintöosaksi Hebronin.</span> <span class="verse"><a name="14">14</a>Niin Hebron tuli kenissiläisen Kaalebin, Jefunnen pojan,  perintöosaksi, niinkuin se on tänäkin päivänä, sentähden että hän oli  uskollisesti seurannut Herraa, Israelin Jumalaa.</span> <span class="verse"><a name="15">15</a>Mutta Hebronin nimi oli muinoin Kirjat-Arba, Arban mukaan, joka oli  mahtavin mies anakilaisten joukossa. Ja maa pääsi rauhaan sodasta.</span> </p></div</div></div></body></html>