<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 1</strong></div><p><span class="verse"><a name="1">1</a>Herran palvelijan Mooseksen kuoltua sanoi Herra Joosualle, Nuunin  pojalle, Mooseksen palvelijalle, näin:</span> <span class="verse"><a name="2">2</a>"Minun palvelijani Mooses on kuollut; nouse siis ja mene tämän  Jordanin yli, sinä ja kaikki tämä kansa, siihen maahan, jonka minä annan  heille, israelilaisille.</span> <span class="verse"><a name="3">3</a>Jokaisen paikan, johon te jalkanne astutte, minä annan teille,  niinkuin olen Moosekselle puhunut.</span> <span class="verse"><a name="4">4</a>Maa erämaasta ja tuolta Libanonista aina suureen virtaan,  Eufrat-virtaan, saakka - koko heettiläisten maa - ja aina Suureen mereen  asti, auringonlaskuun päin, on oleva teidän aluettanne.</span> <span class="verse"><a name="5">5</a>Ei kukaan kestä sinun edessäsi kaikkena elinaikanasi.  Niinkuin minä  olin Mooseksen kanssa, niin minä olen sinunkin kanssasi; minä en jätä  sinua enkä hylkää sinua.</span> <span class="verse"><a name="6">6</a>Ole luja ja rohkea; sillä sinä jaat tälle kansalle perinnöksi sen  maan, jonka minä heidän isillensä vannotulla valalla olen luvannut antaa  heille.</span> <span class="verse"><a name="7">7</a>Ole vain luja ja aivan rohkea ja noudata tarkoin kaikessa sitä lakia,  jonka minun palvelijani Mooses on sinulle antanut; älä poikkea siitä  oikealle äläkä vasemmalle, että menestyisit, missä ikinä kuljetkin.</span> <span class="verse"><a name="8">8</a>Älköön tämä lain kirja sinun suustasi poistuko, vaan tutkiskele sitä  päivät ja yöt, että tarkoin noudattaisit kaikkea, mitä siihen on  kirjoitettu, sillä silloin sinä onnistut teilläsi ja silloin sinä  menestyt.</span> <span class="verse"><a name="9">9</a>Olenhan minä sinua käskenyt: Ole luja ja rohkea; älä säikähdy äläkä  arkaile, sillä Herra, sinun Jumalasi, on sinun kanssasi, missä ikinä  kuljetkin."</span> <span class="verse"><a name="10">10</a>Silloin Joosua käski kansan päällysmiehiä sanoen:</span> <span class="verse"><a name="11">11</a>"Kulkekaa halki leirin ja käskekää kansaa sanoen: 'Valmistakaa  itsellenne evästä, sillä kolmen päivän kuluttua te kuljette tämän  Jordanin yli mennäksenne ottamaan omaksenne sen maan, jonka Herra,  teidän Jumalanne, teidän omaksenne antaa'".</span> <span class="verse"><a name="12">12</a>Mutta ruubenilaisille, gaadilaisille ja toiselle puolelle Manassen  sukukuntaa Joosua sanoi näin:</span> <span class="verse"><a name="13">13</a>"Muistakaa sitä käskyä, jonka Herran palvelija Mooses teille antoi  sanoen: 'Herra, teidän Jumalanne, suo teidän päästä rauhaan ja antaa  teille tämän maan'.</span> <span class="verse"><a name="14">14</a>Vaimonne, lapsenne ja karjanne jääkööt siihen maahan, jonka Mooses  antoi teille tältä puolelta Jordanin. Mutta teidän itsenne, kaikkien  sotaurhojen, on taisteluun valmiina lähdettävä veljienne etunenässä ja  autettava heitä,</span> <span class="verse"><a name="15">15</a>kunnes Herra suo teidän veljienne päästä rauhaan niinkuin teidänkin,  ja hekin ottavat omakseen sen maan, jonka Herra, teidän Jumalanne,  heille antaa. Sitten saatte palata takaisin siihen maahan, joka on  teidän omanne, ja ottaa omaksenne sen maan, jonka Herran palvelija  Mooses antoi teille tältä puolelta Jordanin, auringonnousun puolelta."</span> <span class="verse"><a name="16">16</a>Niin he vastasivat Joosualle sanoen: "Kaiken, minkä olet meidän  käskenyt tehdä, me teemme, ja mihin ikinä meidät lähetät, sinne me  menemme.</span> <span class="verse"><a name="17">17</a>Niinkuin me olemme kaikessa totelleet Moosesta, niin me tottelemme  sinuakin. Olkoon vain Herra, sinun Jumalasi, sinun kanssasi, niinkuin  hän oli Mooseksen kanssa.</span> <span class="verse"><a name="18">18</a>Jokainen, joka niskoittelee sinun käskyjäsi vastaan eikä tottele  sanojasi kaikessa, mitä hänelle käsket, surmattakoon.  Ole vain luja ja  rohkea."</span> </p></div</div></div></body></html>