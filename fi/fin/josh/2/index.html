<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 2</strong></div><p><span class="verse"><a name="1">1</a>Niin Joosua, Nuunin poika, lähetti salaa Sittimistä kaksi vakoojaa,  sanoen: "Menkää, katselkaa maata ja Jerikoa". Ja he menivät ja tulivat  Raahab nimisen porton taloon ja laskeutuivat siellä levolle.</span> <span class="verse"><a name="2">2</a>Mutta Jerikon kuninkaalle kerrottiin näin: "Katso, tänne on yöllä  tullut miehiä israelilaisten joukosta vakoilemaan maata".</span> <span class="verse"><a name="3">3</a>Silloin Jerikon kuningas lähetti sanan Raahabille: "Tuo ulos ne  miehet, jotka ovat tulleet luoksesi, jotka ovat tulleet sinun taloosi,  sillä he ovat tulleet koko maata vakoilemaan".</span> <span class="verse"><a name="4">4</a>Mutta vaimo otti molemmat miehet, piilotti heidät ja sanoi: "Miehet  kyllä tulivat minun luokseni, mutta en tiennyt, mistä he olivat.</span> <span class="verse"><a name="5">5</a>Ja kun kaupungin portti pimeän tullen oli suljettava, niin miehet  lähtivät ulos. En tiedä, minne miehet menivät; ajakaa nopeasti heitä  takaa, niin te saavutatte heidät."</span> <span class="verse"><a name="6">6</a>Mutta hän oli vienyt heidät katolle ja kätkenyt heidät  pellavanvarsien alle, joita oli asetellut katolle.</span> <span class="verse"><a name="7">7</a>Niin miehet ajoivat heitä takaa Jordanin tietä kahlauspaikoille  saakka, ja kaupungin portti suljettiin, niin pian kuin heidän  takaa-ajajansa olivat menneet.</span> <span class="verse"><a name="8">8</a>Mutta ennenkuin he olivat laskeutuneet levolle, nousi hän heidän  luoksensa katolle ja sanoi miehille:</span> <span class="verse"><a name="9">9</a>"Minä tiedän, että Herra antaa teille tämän maan ja että kauhu teitä  kohtaan on vallannut meidät ja että kaikki maan asukkaat menehtyvät  pelkoon teidän edessänne.</span> <span class="verse"><a name="10">10</a>Sillä me olemme kuulleet, kuinka Herra kuivasi Kaislameren vedet  teidän tieltänne, kun lähditte Egyptistä, ja mitä te teitte niille  kahdelle amorilaisten kuninkaalle tuolla puolella Jordanin, Siihonille  ja Oogille, jotka te vihitte tuhon omiksi.</span> <span class="verse"><a name="11">11</a>Kun me sen kuulimme, raukesi meidän sydämemme, eikä kenessäkään ole  enää rohkeutta asettua teitä vastaan; sillä Herra, teidän Jumalanne, on  Jumala ylhäällä taivaassa ja alhaalla maan päällä.</span> <span class="verse"><a name="12">12</a>Niin vannokaa nyt minulle Herran kautta, että niinkuin minä olen  tehnyt teille laupeuden, tekin teette laupeuden minun isäni perheelle;  ja antakaa minulle varma merkki siitä,</span> <span class="verse"><a name="13">13</a>että jätätte eloon minun isäni, äitini, veljeni, sisareni ja kaikki  heidän omaisensa ja pelastatte meidät kuolemasta."</span> <span class="verse"><a name="14">14</a>Niin miehet sanoivat hänelle: "Me vastaamme hengellämme teidän  hengestänne, jos vain ette ilmaise tätä meidän asiaamme.  Kun Herra  antaa meille tämän maan, niin me osoitamme sinulle laupeutta ja  uskollisuutta."</span> <span class="verse"><a name="15">15</a>Ja hän laski heidät köydellä alas ikkunasta, sillä hänen talonsa oli  kiinni kaupungin muurissa, niin että hän asui muurissa kiinni.</span> <span class="verse"><a name="16">16</a>Ja hän sanoi heille: "Menkää vuoristoon, etteivät takaa-ajajat  kohtaisi teitä, ja olkaa siellä piilossa kolme päivää, kunnes  takaa-ajajat ovat palanneet; sitten voitte lähteä matkaanne".</span> <span class="verse"><a name="17">17</a>Niin miehet sanoivat hänelle: "Me olemme vapaat siitä valasta, jonka  meille vannotit,</span> <span class="verse"><a name="18">18</a>jollet sinä, kun me tulemme tähän maahan, sido tätä punaista nauhaa  siihen ikkunaan, josta laskit meidät alas, ja kokoa isääsi, äitiäsi,  veljiäsi ja isäsi koko perhettä luoksesi taloon.</span> <span class="verse"><a name="19">19</a>Ja kuka vain menee talosi ovesta ulos, sen veri tulkoon hänen oman  päänsä päälle, ja me olemme vastuusta vapaat; mutta kuka vain on sinun  kanssasi talossa, sen veri tulkoon meidän päämme päälle, jos kenen käsi  sattuu häneen.</span> <span class="verse"><a name="20">20</a>Mutta jos sinä ilmaiset tämän meidän asiamme, niin me olemme vapaat  valasta, jonka meillä vannotit."</span> <span class="verse"><a name="21">21</a>Ja hän sanoi: "Olkoon, niinkuin sanotte", ja päästi heidät menemään,  ja he lähtivät. Ja hän sitoi sen punaisen nauhan ikkunaan.</span> <span class="verse"><a name="22">22</a>Niin he lähtivät ja tulivat vuoristoon ja viipyivät siellä kolme  päivää, kunnes takaa-ajajat olivat palanneet. Ja takaa-ajajat etsivät  heitä kaikkialta tien varrelta, mutta eivät löytäneet.</span> <span class="verse"><a name="23">23</a>Sitten nuo kaksi miestä kääntyivät paluumatkalle. He laskeutuivat  alas vuoristosta, menivät virran yli ja tulivat Joosuan, Nuunin pojan,  luo ja kertoivat hänelle kaikki, mitä heille oli tapahtunut.</span> <span class="verse"><a name="24">24</a>Ja he sanoivat Joosualle: "Herra on antanut koko maan meidän  käsiimme, ja kaikki maan asukkaat menehtyvät pelkoon meidän edessämme".</span> </p></div</div></div></body></html>