<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 11</strong></div><p><span class="verse"><a name="1">1</a>Kun Jaabin, Haasorin kuningas, sen kuuli, lähetti hän sanan  Joobabille, Maadonin kuninkaalle, ja Simronin kuninkaalle ja Aksafin  kuninkaalle</span> <span class="verse"><a name="2">2</a>ja niille kuninkaille, jotka asuivat pohjoisessa, Vuoristossa,  Aromaassa Kinarotista etelään päin, Alankomaassa ja Doorin kukkuloilla  lännessä,</span> <span class="verse"><a name="3">3</a>kanaanilaisille itään ja länteen, amorilaisille, heettiläisille,  perissiläisille ja jebusilaisille vuoristoon ja hivviläisille Hermonin  juurelle Mispan maahan.</span> <span class="verse"><a name="4">4</a>Nämä lähtivät liikkeelle kaikkine joukkoineen; väkeä oli niin paljon  kuin hiekkaa meren rannalla ja hevosia ja sotavaunuja ylen paljon.</span> <span class="verse"><a name="5">5</a>Ja kaikki nämä kuninkaat liittyivät yhteen, tulivat ja leiriytyivät  yhdessä Meeromin veden rannalle sotiaksensa Israelia vastaan.</span> <span class="verse"><a name="6">6</a>Silloin Herra sanoi Joosualle: "Älä pelkää heitä, sillä huomenna  tähän aikaan minä annan heidät kaikki voitettuina Israelin valtaan;  heidän ratsujensa vuohisjänteet sinä katkot, ja heidän vaununsa sinä  poltat tulessa".</span> <span class="verse"><a name="7">7</a>Niin Joosua ja kaikki sotaväki hänen kanssaan yllätti heidät Meeromin  veden rannalla ja hyökkäsi heidän kimppuunsa.</span> <span class="verse"><a name="8">8</a>Ja Herra antoi heidät Israelin käsiin, niin että he voittivat heidät  ja ajoivat heitä takaa aina suureen Siidoniin, Misrefot-Majimiin ja  itään päin Mispan laaksoon asti; ja he voittivat heidät, päästämättä  pakoon ainoatakaan heistä.</span> <span class="verse"><a name="9">9</a>Ja Joosua teki heille, niinkuin Herra oli hänelle sanonut: heidän  ratsujensa vuohisjänteet hän katkoi, ja heidän vaununsa hän poltti  tulessa.</span> <span class="verse"><a name="10">10</a>Sitten Joosua kääntyi takaisin ja valloitti Haasorin ja surmasi  miekalla sen kuninkaan; Haasor oli näet muinoin kaikkien näiden  kuningaskuntien pääkaupunki.</span> <span class="verse"><a name="11">11</a>Ja he surmasivat miekan terällä ja vihkivät tuhon omaksi jokaisen,  joka siellä oli, niin ettei jäänyt jäljelle ainoatakaan henkeä; ja  Haasorin hän poltti tulella.</span> <span class="verse"><a name="12">12</a>Kaikki nämä kuninkaankaupungit ja niiden kuninkaat Joosua sai  valtaansa, ja hän surmasi miekan terällä niiden asukkaat, vihkien heidät  tuhon omiksi, niinkuin Herran palvelija Mooses oli käskenyt.</span> <span class="verse"><a name="13">13</a>Mutta kukkuloilla olevista kaupungeista Israel ei polttanut  ainoatakaan, paitsi Haasorin, jonka Joosua poltti.</span> <span class="verse"><a name="14">14</a>Ja kaiken, mitä näistä kaupungeista oli saatavana saalista, ynnä  karjan israelilaiset ryöstivät itselleen; mutta kaikki ihmiset he  surmasivat miekan terällä ja tuhosivat heidät, jättämättä eloon  ainoatakaan henkeä.</span> <span class="verse"><a name="15">15</a>Niinkuin Herra oli käskenyt palvelijaansa Moosesta, niin oli Mooses  käskenyt Joosuaa, ja niin Joosua teki; eikä hän jättänyt tekemättä  mitään kaikesta siitä, mistä Herra oli Moosekselle käskyn antanut.</span> <span class="verse"><a name="16">16</a>Niin Joosua valloitti koko tämän maan, Vuoriston, koko Etelämaan ja  koko Goosenin maakunnan, Alankomaan ja Aromaan, niin myös Israelin  vuoriston ja sen alankomaan -</span> <span class="verse"><a name="17">17</a>maan Seiriin päin kohoavasta Sileästä vuoresta aina Baal-Gaadiin  saakka, Libanonin laaksoon, Hermonin vuoren juurelle; kaikki heidän  kuninkaansa hän sai valtaansa ja löi heidät kuoliaaksi.</span> <span class="verse"><a name="18">18</a>Kauan aikaa Joosua kävi sotaa kaikkia näitä kuninkaita vastaan.</span> <span class="verse"><a name="19">19</a>Eikä ollut ainoatakaan kaupunkia, joka olisi tehnyt rauhan Israelin  kanssa, paitsi ne hivviläiset, jotka asuivat Gibeonissa; vaan kaikki  valloitettiin asevoimalla.</span> <span class="verse"><a name="20">20</a>Sillä Herralta tämä tuli; hän paadutti heidän sydämensä, niin että  he kävivät taisteluun Israelia vastaan, jotta heidät armotta  vihittäisiin tuhon omiksi ja hävitettäisiin, niinkuin Herra oli  Moosekselle käskyn antanut.</span> <span class="verse"><a name="21">21</a>Siihen aikaan Joosua tuli ja hävitti anakilaiset vuoristosta,  Hebronista, Debiristä ja Anabista, koko Juudan vuoristosta ja koko  Israelin vuoristosta; Joosua vihki heidät kaupunkeineen tuhon omiksi.</span> <span class="verse"><a name="22">22</a>Israelilaisten maahan ei jäänyt anakilaisia; ainoastaan Gassaan,  Gatiin ja Asdodiin niitä jäi.</span> <span class="verse"><a name="23">23</a>Näin Joosua valloitti koko maan, aivan niinkuin Herra oli  Moosekselle puhunut; ja Joosua antoi sen perintöosaksi Israelille,  heidän sukukunnilleen heidän osastojensa mukaan. Ja maa pääsi rauhaan  sodasta.</span> </p></div</div></div></body></html>