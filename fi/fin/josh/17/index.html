<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 17</strong></div><p><span class="verse"><a name="1">1</a>Manassen sukukunta sai sekin arpaosansa, sillä hän oli Joosefin  esikoinen. Maakir, Manassen esikoinen, Gileadin isä, sai Gileadin ja  Baasanin, sillä hän oli sotilas.</span> <span class="verse"><a name="2">2</a>Muutkin manasselaiset saivat osuutensa, suvuittain: abieserilaiset,  heelekiläiset, asrielilaiset, sekemiläiset, heeferiläiset ja  semidalaiset. Nämä ovat Manassen, Joosefin pojan, miespuoliset  jälkeläiset, suvuittain.</span> <span class="verse"><a name="3">3</a>Mutta Selofhadilla, Heeferin pojalla, joka oli Gileadin poika, joka  Maakirin poika, joka Manassen poika, ei ollut poikia, vaan ainoastaan  tyttäriä; ja nämä olivat hänen tyttäriensä nimet: Mahla, Nooga, Hogla,  Milka ja Tirsa.</span> <span class="verse"><a name="4">4</a>Nämä astuivat pappi Eleasarin ja Joosuan, Nuunin pojan, ja päämiesten  eteen ja sanoivat: "Herra käski Mooseksen antaa meille perintöosan  veljiemme keskuudessa". Silloin Joosua antoi heille Herran käskyn  mukaisesti perintöosan heidän isänsä veljien keskuudessa.</span> <span class="verse"><a name="5">5</a>Niin tuli Manasselle, paitsi Gileadin maata ja Baasania tuolla  puolella Jordanin, kymmenen osaa,</span> <span class="verse"><a name="6">6</a>koska Manassen tyttäret saivat perintöosan hänen poikiensa  keskuudessa; mutta Gileadin maa joutui Manassen muille jälkeläisille.</span> <span class="verse"><a name="7">7</a>Manassen raja kulkee Asserista Mikmetatiin, joka on Sikemin  itäpuolella; sitten raja menee oikealle Een-Tappuahin asukkaiden  tienoille.</span> <span class="verse"><a name="8">8</a>Tappuahin maa joutui Manasselle, mutta Tappuah, Manassen rajalla,  efraimilaisille.</span> <span class="verse"><a name="9">9</a>Sitten raja laskeutuu Kaana-puroon, puron eteläpuolelle; mutta  siellä, Manassen kaupunkien keskellä, olevat kaupungit joutuivat  Efraimille. Sitten Manassen raja kulkee puron pohjoispuolelle ja päättyy  mereen.</span> <span class="verse"><a name="10">10</a>Eteläpuolella oleva maa joutui Efraimille, mutta pohjoispuolella  oleva maa joutui Manasselle, ja meri on sen rajana. Ja pohjoisessa sen  raja koskettaa Asseria ja idässä Isaskaria.</span> <span class="verse"><a name="11">11</a>Isaskarista ja Asserista joutui Manasselle Beet-Sean ja sen  tytärkaupungit, Jibleam ja sen tytärkaupungit, Doorin asukkaat ja sen  tytärkaupungit, Een-Doorin asukkaat ja sen tytärkaupungit, Taanakin  asukkaat ja sen tytärkaupungit, Megiddon asukkaat ja sen tytärkaupungit,  kolme kukkulaa.</span> <span class="verse"><a name="12">12</a>Mutta manasselaiset eivät kyenneet ottamaan haltuunsa näitä  kaupunkeja, vaan kanaanilaisten onnistui jäädä asumaan siihen maahan.</span> <span class="verse"><a name="13">13</a>Kun israelilaiset sitten voimistuivat, saattoivat he kanaanilaiset  työveron alaisiksi, mutta eivät karkoittaneet heitä.</span> <span class="verse"><a name="14">14</a>Joosefilaiset puhuivat Joosualle sanoen: "Miksi sinä olet antanut  minulle perintöosaksi vain yhden arvan ja yhden osan, vaikka minä olen  lukuisa kansa, kun Herra aina tähän asti on minua siunannut?"</span> <span class="verse"><a name="15">15</a>Silloin Joosua sanoi heille: "Jos sinä olet niin lukuisa kansa, niin  mene metsäseutuun ja raivaa itsellesi maata sieltä, perissiläisten ja  refalaisten maasta, kun kerran Efraimin vuoristo on sinulle liian  ahdas".</span> <span class="verse"><a name="16">16</a>Mutta joosefilaiset vastasivat: "Ei vuoristo riitä meille; ja  kaikilla kanaanilaisilla, jotka asuvat tasangoilla, on raudoitettuja  sotavaunuja, sekä niillä, jotka asuvat Beet-Seanissa ja sen  tytärkaupungeissa, että niillä, jotka asuvat Jisreelin tasangolla".</span> <span class="verse"><a name="17">17</a>Silloin Joosua sanoi Joosefin heimolle, Efraimille ja Manasselle,  näin: "Sinä olet lukuisa kansa ja sinun voimasi on suuri; sinua ei ole  jätettävä yhdelle ainoalle arpaosalle,</span> <span class="verse"><a name="18">18</a>vaan vuoristo on tuleva sinun omaksesi. Koska se on metsäseutua, on  sinun raivattava se, ja sen laitapuoletkin tulevat sinun omiksesi. Sillä  sinun on karkoitettava kanaanilaiset, vaikka heillä on raudoitettuja  sotavaunuja ja vaikka he ovat voimakkaat."</span> </p></div</div></div></body></html>