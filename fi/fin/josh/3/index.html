<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 3</strong></div><p><span class="verse"><a name="1">1</a>Niin Joosua nousi varhain seuraavana aamuna, ja he lähtivät  liikkeelle Sittimistä ja tulivat Jordanille, hän ja kaikki  israelilaiset; ja he olivat siellä yötä, ennenkuin menivät virran yli.</span> <span class="verse"><a name="2">2</a>Mutta kolmen päivän kuluttua kulkivat päällysmiehet halki leirin</span> <span class="verse"><a name="3">3</a>ja käskivät kansaa sanoen: "Kun te näette Herran, teidän Jumalanne,  liitonarkin ja leeviläiset papit sitä kantamassa, niin lähtekää tekin  liikkeelle paikoiltanne ja seuratkaa sitä.</span> <span class="verse"><a name="4">4</a>Kuitenkin olkoon noin kahdentuhannen kyynärän välimatka teidän ja sen  välillä - älkää menkö sitä lähelle - että tietäisitte tien, jota teidän  on käytävä, sillä te ette ole ennen kulkeneet sitä tietä."</span> <span class="verse"><a name="5">5</a>Ja Joosua sanoi kansalle: "Pyhittäytykää, sillä huomenna Herra on  tekevä ihmeellisiä tekoja teidän keskuudessanne".</span> <span class="verse"><a name="6">6</a>Mutta papeille Joosua sanoi näin: "Ottakaa liitonarkki ja kulkekaa  kansan edellä". Niin he ottivat liitonarkin ja kulkivat kansan edellä.</span> <span class="verse"><a name="7">7</a>Silloin Herra sanoi Joosualle: "Tästä päivästä alkaen minä teen sinut  suureksi koko Israelin silmissä, jotta he tietäisivät, että niinkuin  minä olin Mooseksen kanssa, niin minä olen sinunkin kanssasi.</span> <span class="verse"><a name="8">8</a>Käske pappeja, jotka kantavat liitonarkkia, ja sano: 'Kun tulette  Jordanin veden ääreen, niin pysähtykää Jordanin rantaan'."</span> <span class="verse"><a name="9">9</a>Sitten Joosua sanoi israelilaisille: "Tulkaa tänne ja kuulkaa Herran,  teidän Jumalanne, sanat".</span> <span class="verse"><a name="10">10</a>Ja Joosua sanoi: "Tästä saatte tietää, että elävä Jumala on teidän  keskellänne ja karkoittaa teidän tieltänne kanaanilaiset, heettiläiset,  hivviläiset, perissiläiset, girgasilaiset, amorilaiset ja jebusilaiset:</span> <span class="verse"><a name="11">11</a>katso, kaiken maan Herran liitonarkki kulkee teidän edellänne  Jordanin poikki.</span> <span class="verse"><a name="12">12</a>Ottakaa siis kaksitoista miestä Israelin sukukunnista, kustakin  sukukunnasta yksi mies.</span> <span class="verse"><a name="13">13</a>Niin pian kuin papit, jotka kantavat Herran, kaiken maan Herran,  liitonarkkia, laskevat jalkansa Jordanin veteen, katkeaa Jordanin vesi,  ylhäältä päin virtaava vesi, juoksussaan ja pysähtyy roukkioksi."</span> <span class="verse"><a name="14">14</a>Kun kansa sitten lähti liikkeelle teltoistaan mennäksensä Jordanin  poikki, liitonarkkia kantavien pappien käydessä kansan edellä,</span> <span class="verse"><a name="15">15</a>ja niin pian kuin liitonarkin kantajat tulivat Jordanille ja  liitonarkkia kantavien pappien jalat painuivat rantaveteen, niin vaikka  Jordan koko elonleikkuuajan on tulvillaan yli kaikkien äyräidensä,</span> <span class="verse"><a name="16">16</a>pysähtyi ylhäältä päin virtaava vesi ja seisoi yhtenä roukkiona  hyvin kaukana Aadamin luona, sen kaupungin, joka on Saaretanin vieressä;  ja se vesi, joka virtasi alaspäin Aromereen, Suolamereen, hävisi  kokonaan. Niin kansa kulki virran yli Jerikon kohdalta.</span> <span class="verse"><a name="17">17</a>Ja Herran liitonarkkia kantavat papit seisoivat alallaan kuivalla  pohjalla keskellä Jordania, kaiken Israelin kulkiessa kuivaa myöten,  kunnes koko kansa oli ehtinyt kulkea Jordanin yli.</span> </p></div</div></div></body></html>