<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 5</strong></div><p><span class="verse"><a name="1">1</a>Kun kaikki amorilaisten kuninkaat, jotka asuivat tällä puolella  Jordanin, lännen puolella, ja kaikki kanaanilaisten kuninkaat, jotka  asuivat meren rannalla, kuulivat, kuinka Herra oli kuivannut Jordanin  veden israelilaisten tieltä, kunnes he olivat kulkeneet yli, niin  raukesi heidän sydämensä, eikä heissä enää ollut rohkeutta asettua  israelilaisia vastaan.</span> <span class="verse"><a name="2">2</a>Siihen aikaan Herra sanoi Joosualle: "Tee itsellesi kiviveitsiä ja  ympärileikkaa taas israelilaiset toistamiseen".</span> <span class="verse"><a name="3">3</a>Niin Joosua teki itselleen kiviveitsiä ja ympärileikkasi  israelilaiset Esinahkakukkulan luona.</span> <span class="verse"><a name="4">4</a>Ja syy siihen, että Joosua toimitti ympärileikkauksen, oli tämä: koko  kansa, joka oli lähtenyt Egyptistä, miehenpuolet, kaikki sotakuntoiset  miehet, olivat kuolleet matkalla erämaassa, heidän lähdettyään  Egyptistä.</span> <span class="verse"><a name="5">5</a>Sillä kaikki se kansa, joka oli lähtenyt, oli ollut ympärileikattu,  mutta sitä kansaa, joka oli syntynyt matkalla erämaassa, heidän  lähdettyään Egyptistä, ei oltu ympärileikattu.</span> <span class="verse"><a name="6">6</a>Sillä neljäkymmentä vuotta olivat israelilaiset vaeltaneet erämaassa,  kunnes oli hävinnyt koko se kansa, ne sotakuntoiset miehet, jotka olivat  Egyptistä lähteneet, ne, jotka eivät olleet totelleet Herran ääntä ja  joille Herra sentähden oli vannonut, ettei hän ollut salliva heidän  nähdä sitä maata, jonka Herra heidän isillensä vannotulla valalla oli  luvannut antaa meille, sitä maata, joka vuotaa maitoa ja mettä.</span> <span class="verse"><a name="7">7</a>Mutta hän herätti heidän poikansa heidän sijaansa; ne Joosua  ympärileikkasi, sillä he olivat ympärileikkaamattomia, koska ei heitä  oltu ympärileikattu matkalla.</span> <span class="verse"><a name="8">8</a>Kun koko kansa oli saatu ympärileikatuksi, pysyivät he paikallaan  leirissä, kunnes olivat toipuneet.</span> <span class="verse"><a name="9">9</a>Niin Herra sanoi Joosualle: "Tänä päivänä minä olen vierittänyt  teidän päältänne Egyptin häväistyksen". Sentähden kutsutaan paikkaa  vielä tänäkin päivänä Gilgaliksi.</span> <span class="verse"><a name="10">10</a>Kun israelilaiset olivat leiriytyneet Gilgaliin, viettivät he sen  kuukauden neljäntenätoista päivänä, ehtoolla, pääsiäistä Jerikon arolla.</span> <span class="verse"><a name="11">11</a>Ja pääsiäisen jälkeisenä päivänä he söivät sen maan tuotteista  happamatonta leipää ja paahdettuja jyviä, juuri sinä päivänä.</span> <span class="verse"><a name="12">12</a>Mutta seuraavana päivänä lakkasi manna, koska he söivät sen maan  tuotteita; eivätkä israelilaiset enää saaneet mannaa, vaan he söivät  sinä vuonna Kanaanin maan satoa.</span> <span class="verse"><a name="13">13</a>Ja tapahtui Joosuan ollessa Jerikon luona, että hän nosti silmänsä  ja näki miehen seisovan edessään, paljastettu miekka kädessä. Ja Joosua  meni hänen luokseen ja sanoi hänelle: "Oletko sinä meikäläisiä vai  vihollisiamme?"</span> <span class="verse"><a name="14">14</a>Niin hän sanoi: "En, vaan minä olen Herran sotajoukon päämies ja  olen juuri nyt tullut". Niin Joosua heittäytyi kasvoilleen maahan,  kumarsi ja sanoi hänelle: "Mitä herrallani on sanottavana  palvelijalleen?"</span> <span class="verse"><a name="15">15</a>Ja Herran sotajoukon päämies sanoi Joosualle: "Riisu kengät  jalastasi, sillä paikka, jossa seisot, on pyhä". Ja Joosua teki niin.</span> </p></div</div></div></body></html>