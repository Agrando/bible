<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 8</strong></div><p><span class="verse"><a name="1">1</a>Ja Herra sanoi Joosualle: "Älä pelkää äläkä arkaile. Ota mukaasi  kaikki sotaväki ja lähde ja mene Aihin. Katso, minä annan sinun käsiisi  Ain kuninkaan ja hänen kansansa, hänen kaupunkinsa ja maansa.</span> <span class="verse"><a name="2">2</a>Ja tee Aille ja sen kuninkaalle, niinkuin teit Jerikolle ja sen  kuninkaalle; kuitenkin saatte ryöstää itsellenne, mitä sieltä on  saatavana saalista ja karjaa. Aseta väijytys kaupungin taa."</span> <span class="verse"><a name="3">3</a>Niin Joosua ynnä kaikki sotaväki lähti liikkeelle mennäkseen Aihin.  Ja Joosua valitsi kolmekymmentä tuhatta miestä, sotaurhoa, ja lähetti  heidät menemään yöllä.</span> <span class="verse"><a name="4">4</a>Ja hän käski heitä sanoen: "Asettukaa väijyksiin kaupungin taa, ei  aivan kauas kaupungista; ja olkaa kaikki valmiina.</span> <span class="verse"><a name="5">5</a>Mutta minä ynnä kaikki se väki, joka on minun kanssani, lähenemme  kaupunkia. Kun he sitten tulevat ulos meitä vastaan niinkuin ensi  kerrallakin, niin me käännymme pakoon heidän edestänsä.</span> <span class="verse"><a name="6">6</a>Ja he seuraavat meitä niin kauas, että eristämme heidät kaupungista,  sillä he sanovat: 'He pakenevat meitä niinkuin ensi kerrallakin'. Kun me  näin pakenemme heitä,</span> <span class="verse"><a name="7">7</a>silloin nouskaa te väijytyksestä ja ottakaa kaupunki haltuunne, sillä  Herra, teidän Jumalanne, antaa sen teidän käsiinne.</span> <span class="verse"><a name="8">8</a>Ja kun olette saaneet kaupungin valtaanne, sytyttäkää kaupunki  palamaan; tehkää Herran sanan mukaan. Huomatkaa, että minä käsken teidän  tehdä sen."</span> <span class="verse"><a name="9">9</a>Sitten Joosua lähetti heidät menemään, ja he menivät ja asettuivat  väijytyspaikkaan Beetelin ja Ain välille, länteen päin Aista. Mutta  Joosua oli sen yön kansan kanssa.</span> <span class="verse"><a name="10">10</a>Varhain seuraavana aamuna Joosua piti kansan katselmuksen ja lähti,  hän ja Israelin vanhimmat, kansan etunenässä nousemaan Aihin.</span> <span class="verse"><a name="11">11</a>Ja kaikki se sotaväki, joka oli hänen kanssaan, nousi, lähestyi ja  tuli kaupungin edustalle; ja he leiriytyivät Ain pohjoispuolelle, niin  että laakso oli heidän ja Ain välillä.</span> <span class="verse"><a name="12">12</a>Sitten hän otti noin viisituhatta miestä ja asetti heidät väijyksiin  Beetelin ja Ain välille, länteen päin kaupungista.</span> <span class="verse"><a name="13">13</a>Niin kansa, koko leiri, joka oli kaupungin pohjoispuolella, ja  kaupungin länsipuolella oleva jälkijoukko asetettiin asemiinsa. Mutta  Joosua meni sinä yönä keskelle laaksoa.</span> <span class="verse"><a name="14">14</a>Kun Ain kuningas näki sen, niin kaupungin miehet, kuningas ja kaikki  hänen väkensä, lähtivät varhain aamulla nopeasti taisteluun Israelia  vastaan määrättyyn paikkaan aromaan puolelle; hän ei näet tiennyt, että  oli väijytys häntä vastaan kaupungin takana.</span> <span class="verse"><a name="15">15</a>Niin Joosua ja koko Israel olivat joutuvinaan tappiolle ja pakenivat  erämaahan päin.</span> <span class="verse"><a name="16">16</a>Silloin kaupungin koko väki kutsuttiin ajamaan heitä takaa; ja he  ajoivat Joosuaa takaa, ja niin heidät eristettiin kaupungista.</span> <span class="verse"><a name="17">17</a>Eikä Aihin eikä Beeteliin jäänyt ainoatakaan miestä, joka ei  lähtenyt Israelin jälkeen, vaan he jättivät kaupungin avoimeksi ja  ajoivat takaa Israelia.</span> <span class="verse"><a name="18">18</a>Niin Herra sanoi Joosualle: "Ojenna keihäs, joka on kädessäsi, Aita  kohti, sillä minä annan sen sinun käsiisi". Ja Joosua ojensi keihään,  joka oli hänen kädessään, kaupunkia kohti.</span> <span class="verse"><a name="19">19</a>Silloin väijyksissä oleva joukko nousi kiiruusti paikaltaan ja  riensi, niin pian kuin hän ojensi kätensä, ja tunkeutui kaupunkiin ja  valloitti sen ja sytytti heti kaupungin palamaan.</span> <span class="verse"><a name="20">20</a>Kun Ain miehet kääntyivät ja katsoivat taaksensa, niin he näkivät  kaupungista savun nousevan taivasta kohti; eivätkä he kyenneet  pakenemaan, ei sinne eikä tänne, sillä se väki, joka pakeni erämaahan,  kääntyi takaa-ajajia vastaan.</span> <span class="verse"><a name="21">21</a>Kun Joosua ja koko Israel näki, että väijyksissä ollut joukko oli  valloittanut kaupungin ja että kaupungista nousi savu, niin he palasivat  takaisin ja voittivat Ain miehet.</span> <span class="verse"><a name="22">22</a>Ja myöskin ne toiset lähtivät kaupungista heitä vastaan, joten he  joutuivat israelilaisten väliin, toisten ollessa edessä, toisten takana.  Ja he voittivat heidät, päästämättä pakoon ja pelastumaan ainoatakaan  heistä.</span> <span class="verse"><a name="23">23</a>Mutta Ain kuninkaan he ottivat kiinni elävänä ja toivat hänet  Joosuan eteen.</span> <span class="verse"><a name="24">24</a>Kun Israel oli surmannut kaikki Ain asukkaat kedolla, erämaassa,  jonne he olivat heitä ajaneet takaa, ja he kaikki viimeiseen mieheen  olivat kaatuneet miekan terään, palasi koko Israel Aihin, ja siellä  olevat tapettiin miekan terällä.</span> <span class="verse"><a name="25">25</a>Ja niitä, jotka sinä päivänä kaatuivat, miehiä ja naisia, oli  kaikkiaan kaksitoista tuhatta, kaikki Ain asukkaat.</span> <span class="verse"><a name="26">26</a>Joosua ei vetänyt takaisin kättänsä, jossa hänellä oli keihäs  ojennettuna, ennenkuin oli vihkinyt tuhon omiksi kaikki Ain asukkaat.</span> <span class="verse"><a name="27">27</a>Ainoastaan karjan, ja mitä kaupungista oli saatavana saalista,  Israel ryösti itselleen sen määräyksen mukaan, jonka Herra oli Joosualle  antanut.</span> <span class="verse"><a name="28">28</a>Ja Joosua poltti Ain ja teki siitä ikiajoiksi rauniokummun, aution  aina tähän päivään asti.</span> <span class="verse"><a name="29">29</a>Mutta Ain kuninkaan hän ripusti hirteen, jossa hän riippui iltaan  asti. Mutta auringon laskiessa Joosua käski ottaa hänen ruumiinsa alas  hirrestä, ja he heittivät sen kaupungin portin edustalle ja kasasivat  sen päälle suuren kiviroukkion, joka on siellä vielä tänäkin päivänä.</span> <span class="verse"><a name="30">30</a>Silloin Joosua rakensi Eebalin vuorelle alttarin Herralle, Israelin  Jumalalle,</span> <span class="verse"><a name="31">31</a>niinkuin Herran palvelija Mooses oli käskenyt israelilaisten tehdä  ja niinkuin on kirjoitettuna Mooseksen lain kirjassa: alttarin  hakkaamattomista kivistä, joihin ei oltu rauta-aseella koskettu. Ja he  uhrasivat sen päällä polttouhreja Herralle ja teurastivat teuraita  yhteysuhriksi.</span> <span class="verse"><a name="32">32</a>Ja hän kirjoitti siellä kiviin jäljennöksen Mooseksen laista, jonka  tämä oli kirjoittanut israelilaisille.</span> <span class="verse"><a name="33">33</a>Ja koko Israel vanhimpineen, päällysmiehineen ja tuomareineen seisoi  kummallakin puolella arkkia, päin leeviläisiä pappeja, jotka kantoivat  Herran liitonarkkia, niin muukalaiset kuin maassasyntyneetkin, toinen  puoli kääntyneenä Garissimin vuorta kohti, toinen puoli Eebalin vuorta  kohti.  Niin Israelin kansa ensiksi siunattiin, niinkuin Herran  palvelija Mooses oli käskenyt,</span> <span class="verse"><a name="34">34</a>ja sen jälkeen hän luki kaikki lain sanat, siunauksen ja kirouksen,  aivan niinkuin lain kirjassa on kirjoitettuna.</span> <span class="verse"><a name="35">35</a>Ei mitään siitä, mitä Mooses oli käskenyt, Joosua jättänyt lukematta  kaiken Israelin seurakunnan läsnäollessa, niin myös naisten, lasten ja  mukana kulkevien muukalaisten läsnäollessa.</span> </p></div</div></div></body></html>