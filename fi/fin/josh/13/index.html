<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 13</strong></div><p><span class="verse"><a name="1">1</a>Kun Joosua oli käynyt vanhaksi ja iäkkääksi, sanoi Herra hänelle:  "Sinä olet käynyt vanhaksi ja iäkkääksi, mutta vielä on hyvin paljon  maata valtaamatta.</span> <span class="verse"><a name="2">2</a>Tämä on se maa, mikä vielä on jäljellä: kaikki filistealaisten alueet  ja koko gesurilaisten maa.</span> <span class="verse"><a name="3">3</a>Siihorista alkaen, joka on itään päin Egyptistä, aina Ekronin  alueeseen saakka pohjoiseen päin - se luetaan kanaanilaisten alueeseen -  ne viisi filistealaista ruhtinasta, nimittäin Gassan, Asdodin,  Askelonin, Gatin ja Ekronin ruhtinaat, niin myöskin avvilaiset</span> <span class="verse"><a name="4">4</a>etelässä päin; koko kanaanilaisten maa ja Meara, joka on  siidonilaisten, Afekiin saakka, amorilaisten alueeseen saakka;</span> <span class="verse"><a name="5">5</a>ja gebalilaisten maa ja koko Libanon, auringonnousun puolella,  Hermonin vuoren juurella olevasta Baal-Gaadista siihen saakka, mistä  mennään Hamatiin.</span> <span class="verse"><a name="6">6</a>Kaikki vuoriston asukkaat Libanonista Misrefot-Majimiin saakka,  kaikki siidonilaiset, minä karkoitan israelilaisten tieltä; arvo vain  niiden maa Israelin kesken perintöosaksi, niinkuin minä olen sinulle  käskyn antanut.</span> <span class="verse"><a name="7">7</a>Jaa siis tämä maa perintöosana yhdeksälle sukukunnalle ja toiselle  puolelle Manassen sukukuntaa."</span> <span class="verse"><a name="8">8</a>Samalla kuin sen toinen puoli olivat näet myöskin ruubenilaiset ja  gaadilaiset saaneet perintöosansa, jonka Mooses antoi heille tuolta  puolelta Jordanin, idän puolelta, niinkuin Herran palvelija Mooses sen  heille antoi,</span> <span class="verse"><a name="9">9</a>maan Arnon-joen rannalla olevasta Aroerista ja jokilaakson  keskikohdalla olevasta kaupungista alkaen ja koko Meedeban ylätasangon  Diiboniin saakka;</span> <span class="verse"><a name="10">10</a>ja kaikki Siihonin, amorilaisten kuninkaan, kaupungit, hänen, joka  hallitsi Hesbonissa, aina ammonilaisten alueeseen saakka,</span> <span class="verse"><a name="11">11</a>ja Gileadin sekä gesurilaisten ja maakatilaisten alueet ja koko  Hermonin vuoren ja koko Baasanin Salkaan saakka,</span> <span class="verse"><a name="12">12</a>koko Oogin valtakunnan Baasanissa, hänen, joka hallitsi Astarotissa  ja Edreissä ja oli viimeisiä refalaisia; nämä Mooses voitti ja  karkoitti.</span> <span class="verse"><a name="13">13</a>Mutta israelilaiset eivät karkoittaneet gesurilaisia ja  maakatilaisia, vaan gesurilaiset ja maakatilaiset jäivät asumaan  Israelin keskeen aina tähän päivään asti.</span> <span class="verse"><a name="14">14</a>Ainoastaan Leevin sukukunnalle hän ei antanut perintöosaa.  Herran,  Israelin Jumalan, uhrit ovat sen perintöosa, niinkuin hän on sille  puhunut.</span> <span class="verse"><a name="15">15</a>Mooses antoi ruubenilaisten sukukunnalle, heidän suvuilleen, maata:</span> <span class="verse"><a name="16">16</a>heille tuli alue Arnon-joen rannalla olevasta Aroerista ja  jokilaakson keskikohdalla olevasta kaupungista alkaen ja koko ylätasanko  Meedeban luona;</span> <span class="verse"><a name="17">17</a>Hesbon ynnä kaikki sen alaiset kaupungit, jotka ovat ylätasangolla,  Diibon, Baamot-Baal, Beet-Baal-Meon,</span> <span class="verse"><a name="18">18</a>Jahas, Kedemot, Meefaat,</span> <span class="verse"><a name="19">19</a>Kirjataim, Sibma, Seret-Sahar Laaksovuorella,</span> <span class="verse"><a name="20">20</a>Beet-Peor ja Pisgan rinteet ja Beet-Jesimot;</span> <span class="verse"><a name="21">21</a>ja kaikki ylätasangon kaupungit ja Siihonin, amorilaisten kuninkaan,  koko valtakunta, hänen, joka hallitsi Hesbonissa ja jonka Mooses voitti  samalla kuin Midianin ruhtinaat Evin, Rekemin, Suurin, Huurin ja Reban,  jotka olivat Siihonin aliruhtinaita ja asuivat siinä maassa.</span> <span class="verse"><a name="22">22</a>Muiden mukana, jotka kaatuivat, israelilaiset surmasivat miekalla  myöskin Bileamin, Beorin pojan, tietäjän.</span> <span class="verse"><a name="23">23</a>Ruubenilaisten raja on Jordan; se on rajana. Tämä on ruubenilaisten,  heidän sukujensa, perintöosa, kaupungit kylineen.</span> <span class="verse"><a name="24">24</a>Mooses antoi Gaadin sukukunnalle, gaadilaisille, heidän suvuilleen,  maata:</span> <span class="verse"><a name="25">25</a>heidän alueekseen tuli Jaeser, ja kaikki Gileadin kaupungit ja  puolet ammonilaisten maata Aroeriin asti, joka on itään päin Rabbasta,</span> <span class="verse"><a name="26">26</a>ja maa Hesbonista Raamat-Mispeen ja Betonimiin saakka, ja  Mahanaimista Lidebirin alueeseen saakka;</span> <span class="verse"><a name="27">27</a>ja laaksossa: Beet-Raam, Beet-Nimra, Sukkot ja Saafon, loput  Siihonin, Hesbonin kuninkaan, valtakunnasta, rajana Jordan Kinneretin  järven päähän saakka, tuolla puolella Jordanin, idän puolella.</span> <span class="verse"><a name="28">28</a>Tämä on gaadilaisten, heidän sukujensa, perintöosa, kaupungit  kylineen.</span> <span class="verse"><a name="29">29</a>Mooses antoi toiselle puolelle Manassen sukukuntaa maata, ja se tuli  toiselle puolelle Manassen sukukuntaa, heidän suvuilleen:</span> <span class="verse"><a name="30">30</a>heidän alueekseen tuli Mahanaimista alkaen koko Baasan, Oogin,  Baasanin kuninkaan, koko valtakunta, kaikki Jaairin leirikylät  Baasanissa, kuusikymmentä kaupunkia,</span> <span class="verse"><a name="31">31</a>ja puolet Gileadia sekä Astarot ja Edrei, Oogin valtakunnan  pääkaupungit Baasanissa; tämä tuli Maakirin, Manassen pojan,  jälkeläisille, toiselle puolelle Maakirin jälkeläisiä, heidän  suvuilleen.</span> <span class="verse"><a name="32">32</a>Nämä ovat ne alueet, jotka Mooses jakoi perintöosiksi Mooabin  arolla, tuolla puolella Jordanin, Jerikon kohdalla, idän puolella.</span> <span class="verse"><a name="33">33</a>Mutta Leevin sukukunnalle Mooses ei antanut perintöosaa.  Herra,  Israelin Jumala, on heidän perintöosansa, niinkuin hän on heille  puhunut.</span> </p></div</div></div></body></html>