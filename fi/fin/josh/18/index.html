<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 18</strong></div><p><span class="verse"><a name="1">1</a>Ja kaikki israelilaisten seurakunta kokoontui Siiloon, ja he  pystyttivät sinne ilmestysmajan, sittenkuin maa oli tullut heille  alamaiseksi.</span> <span class="verse"><a name="2">2</a>Mutta vielä oli israelilaisista jäljellä seitsemän sukukuntaa, joiden  perintöosa oli jakamatta.</span> <span class="verse"><a name="3">3</a>Niin Joosua sanoi israelilaisille: "Kuinka kauan hidastelette ettekä  mene ottamaan omaksenne maata, jonka Herra, teidän isienne Jumala, on  teille antanut?</span> <span class="verse"><a name="4">4</a>Tuokaa tänne jokaisesta sukukunnasta kolme miestä, niin minä lähetän  heidät menemään ja kiertelemään maata ja panemaan sen kirjaan heidän  perintöosiaan silmällä pitäen; ja tulkoot he sitten takaisin minun  luokseni.</span> <span class="verse"><a name="5">5</a>He jakakoot maan seitsemään osaan. Juuda pysyköön alueellaan  etelässä, ja Joosefin heimo pysyköön alueellaan pohjoisessa.</span> <span class="verse"><a name="6">6</a>Pankaa maa, ne seitsemän osaa, kirjaan ja tuokaa kirja tänne minulle,  niin minä heitän teidän puolestanne arpaa täällä Herran, meidän  Jumalamme, edessä.</span> <span class="verse"><a name="7">7</a>Sillä leeviläisillä ei ole osuutta teidän keskuudessanne, vaan Herran  pappeus on heidän perintöosansa; ja Gaad ja Ruuben ja toinen puoli  Manassen sukukuntaa saivat tuolta puolelta Jordanin, idän puolelta,  perintöosansa, jonka Herran palvelija Mooses heille antoi."</span> <span class="verse"><a name="8">8</a>Niin miehet nousivat ja lähtivät; ja Joosua käski lähtevien panna  kirjaan maan, sanoen: "Menkää ja kierrelkää maa ja pankaa se kirjaan ja  palatkaa sitten minun luokseni, niin minä heitän teidän puolestanne  arpaa täällä Herran edessä Siilossa".</span> <span class="verse"><a name="9">9</a>Ja miehet lähtivät, kulkivat kautta maan ja panivat sen kirjaan  kaupunki kaupungilta, seitsemänä osana, ja tulivat takaisin Joosuan luo  Siilon leiriin.</span> <span class="verse"><a name="10">10</a>Ja Joosua heitti heidän puolestaan arpaa Siilossa Herran edessä, ja  Joosua jakoi siellä maan israelilaisille, heidän osastojensa mukaan.</span> <span class="verse"><a name="11">11</a>Ja arpa nousi benjaminilaisten sukukunnalle, heidän suvuilleen; ja  heidän arvalla saamansa alue oli Juudan jälkeläisten ja joosefilaisten  välillä.</span> <span class="verse"><a name="12">12</a>Heidän pohjoinen rajansa lähtee Jordanista, ja raja nousee Jerikon  pohjoispuolella olevalle kukkulalle ja nousee vuoristoon, länteen päin,  ja päättyy Beet-Aavenin erämaahan.</span> <span class="verse"><a name="13">13</a>Sieltä raja kulkee Luusiin, Luusin eteläpuolella olevaan kukkulaan,  se on Beeteliin; sitten raja laskeutuu Aterot-Addariin vuoren yli, joka  on alisen Beet-Hooronin eteläpuolella.</span> <span class="verse"><a name="14">14</a>Sitten raja kaartuu ja kääntyy läntisenä rajana etelään päin siitä  vuoresta, joka on vastapäätä Beet-Hooronia, sen eteläpuolella, ja  päättyy Kirjat-Baaliin, se on Kirjat-Jearimiin, Juudan jälkeläisten  kaupunkiin. Tämä on läntinen raja.</span> <span class="verse"><a name="15">15</a>Mutta eteläinen raja lähtee Kirjat-Jearimin laidasta, lännen  puolelta, ja jatkuu Neftoahin veden lähteelle.</span> <span class="verse"><a name="16">16</a>Sitten raja laskeutuu sen vuoren päähän, joka on vastapäätä  Ben-Hinnomin laaksoa, Refaimin tasangon pohjoisessa laidassa; sieltä se  laskeutuu Hinnomin laaksoon Jebusilaiskukkulan eteläpuolitse ja edelleen  Roogelin lähteelle.</span> <span class="verse"><a name="17">17</a>Sitten se kaartuu pohjoiseen päin ja jatkuu Een-Semekseen ja  edelleen kivitarhoille, jotka ovat vastapäätä Adummimin solaa, ja  laskeutuu Boohanin, Ruubenin pojan, kiveen.</span> <span class="verse"><a name="18">18</a>Edelleen se kulkee Aromaahan päin olevan kukkulan pohjoispuolitse ja  laskeutuu Aromaalle.</span> <span class="verse"><a name="19">19</a>Sitten raja kulkee Beet-Hoglan kukkulan pohjoispuolitse, ja raja  päättyy Suolameren pohjoiseen pohjukkaan, Jordanin eteläpäähän. Tämä on  eteläinen raja.</span> <span class="verse"><a name="20">20</a>Mutta idän puolella on Jordan rajana. Tämä on benjaminilaisten,  heidän sukujensa, perintöosa rajoineen yltympäri.</span> <span class="verse"><a name="21">21</a>Ja benjaminilaisten sukukunnan, heidän sukujensa, kaupungit ovat:  Jeriko, Beet-Hogla, Eemek-Kesis,</span> <span class="verse"><a name="22">22</a>Beet-Araba, Semaraim, Beetel,</span> <span class="verse"><a name="23">23</a>Avvim, Paara, Ofra,</span> <span class="verse"><a name="24">24</a>Kefar-Ammoni, Ofni ja Geba - kaksitoista kaupunkia kylineen;</span> <span class="verse"><a name="25">25</a>Gibeon, Raama, Beerot,</span> <span class="verse"><a name="26">26</a>Mispe, Kefira, Moosa,</span> <span class="verse"><a name="27">27</a>Rekem, Jirpeel, Tarala,</span> <span class="verse"><a name="28">28</a>Seela, Elef, Jebus, se on Jerusalem, Gibeat ja Kirjat - neljätoista  kaupunkia kylineen. Tämä on benjaminilaisten, heidän sukujensa,  perintöosa.</span> </p></div</div></div></body></html>