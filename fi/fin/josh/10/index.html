<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 10</strong></div><p><span class="verse"><a name="1">1</a>Kun Adonisedek, Jerusalemin kuningas, kuuli, että Joosua oli  valloittanut Ain ja vihkinyt sen tuhon omaksi, tehden Aille ja sen  kuninkaalle, niinkuin oli tehnyt Jerikolle ja sen kuninkaalle, ja että  Gibeonin asukkaat olivat tehneet rauhan Israelin kanssa ja jääneet  heidän keskuuteensa,</span> <span class="verse"><a name="2">2</a>niin he peljästyivät suuresti, sillä Gibeon oli suuri kaupunki,  niinkuin joku kuninkaankaupunki, ja suurempi kuin Ai, ja kaikki sen  miehet olivat urhoollisia.</span> <span class="verse"><a name="3">3</a>Ja Adonisedek, Jerusalemin kuningas, lähetti sanan Hoohamille,  Hebronin kuninkaalle, Piramille, Jarmutin kuninkaalle, Jaafialle,  Laakiin kuninkaalle, ja Debirille, Eglonin kuninkaalle:</span> <span class="verse"><a name="4">4</a>"Tulkaa minun luokseni ja auttakaa minua, ja kukistakaamme Gibeon,  koska se on tehnyt rauhan Joosuan ja israelilaisten kanssa".</span> <span class="verse"><a name="5">5</a>Niin nuo viisi amorilaisten kuningasta, Jerusalemin kuningas,  Hebronin kuningas, Jarmutin kuningas, Laakiin kuningas ja Eglonin  kuningas, kokoontuivat ja lähtivät liikkeelle kaikkine joukkoineen; ja  he asettuivat leiriin Gibeonin edustalle ja ryhtyivät taisteluun sitä  vastaan.</span> <span class="verse"><a name="6">6</a>Silloin Gibeonin miehet lähettivät sanan Joosualle Gilgalin leiriin:  "Älköön sinun kätesi vetäytykö auttamasta palvelijoitasi. Tule nopeasti  luoksemme, pelasta meidät ja auta meitä, sillä kaikki vuoristossa  asuvien amorilaisten kuninkaat ovat kokoontuneet meitä vastaan."</span> <span class="verse"><a name="7">7</a>Niin Joosua lähti Gilgalista, hän ja kaikki sotaväki hänen kanssaan  ja kaikki sotaurhot.</span> <span class="verse"><a name="8">8</a>Silloin Herra sanoi Joosualle: "Älä pelkää heitä, sillä minä annan  heidät sinun käsiisi; ei kukaan heistä kestä sinun edessäsi".</span> <span class="verse"><a name="9">9</a>Niin Joosua yllätti heidät, kuljettuaan kaiken yötä Gilgalista.</span> <span class="verse"><a name="10">10</a>Ja Herra saattoi heidät hämminkiin israelilaisten edessä, niin että  nämä tuottivat heille suuren tappion Gibeonissa ja ajoivat heitä takaa  Beet-Hooronin solatietä, surmaten heitä aina Asekaan ja Makkedaan asti.</span> <span class="verse"><a name="11">11</a>Ja kun he paetessaan Israelia olivat Beet-Hooronin rinteessä, heitti  Herra taivaasta heidän päällensä isoja kiviä, koko matkan Asekaan asti,  niin että he kuolivat; niitä, jotka kuolivat raekivistä, oli useampia  kuin niitä, jotka israelilaiset surmasivat miekalla.</span> <span class="verse"><a name="12">12</a>Silloin puhui Joosua Herralle, sinä päivänä, jona Herra antoi  amorilaiset israelilaisten valtaan, ja sanoi Israelin silmien edessä:  "Aurinko, seiso alallasi Gibeonissa, ja kuu Aijalonin laaksossa".</span> <span class="verse"><a name="13">13</a>Niin aurinko seisoi alallansa, ja kuu pysyi paikallansa, kunnes  kansa oli kostanut vihollisilleen. Niinhän on kirjoitettuna  "Oikeamielisen kirjassa". Niin aurinko pysyi paikallansa keskitaivaalla  päiväkauden, kiirehtimättä laskemaan.</span> <span class="verse"><a name="14">14</a>Eikä ole ollut sen päivän vertaista, ei ennen eikä jälkeen, jona  Herra näin kuuli ihmisen ääntä; sillä Herra soti Israelin puolesta.</span> <span class="verse"><a name="15">15</a>Sen jälkeen Joosua ja koko Israel hänen kanssaan palasi Gilgalin  leiriin.</span> <span class="verse"><a name="16">16</a>Mutta nuo viisi kuningasta pakenivat ja piiloutuivat Makkedan  luolaan.</span> <span class="verse"><a name="17">17</a>Niin Joosualle ilmoitettiin: "Ne viisi kuningasta on löydetty  piiloutuneina Makkedan luolaan".</span> <span class="verse"><a name="18">18</a>Silloin Joosua sanoi: "Vierittäkää isoja kiviä luolan suulle ja  asettakaa sen eteen miehiä vartioimaan heitä.</span> <span class="verse"><a name="19">19</a>Mutta te muut, älkää pysähtykö, vaan ajakaa takaa vihollisianne ja  hakatkaa maahan heidän jälkijoukkonsa älkääkä päästäkö heitä menemään  kaupunkeihinsa, sillä Herra, teidän Jumalanne, on antanut heidät teidän  käsiinne."</span> <span class="verse"><a name="20">20</a>Kun sitten Joosua ja israelilaiset olivat tuottaneet heille hyvin  suuren, perinpohjaisen tappion ja ne harvat, jotka olivat pelastuneet,  olivat päässeet varustettuihin kaupunkeihin,</span> <span class="verse"><a name="21">21</a>niin koko kansa palasi vahingoittumatonna takaisin Joosuan luo  leiriin Makkedaan, eikä kukaan uskaltanut enää hiiskua sanaakaan  israelilaisia vastaan.</span> <span class="verse"><a name="22">22</a>Silloin Joosua sanoi: "Avatkaa luolan suu ja tuokaa ne viisi  kuningasta minun eteeni luolasta".</span> <span class="verse"><a name="23">23</a>Ja he tekivät niin ja toivat hänen eteensä ne viisi kuningasta  luolasta: Jerusalemin kuninkaan, Hebronin kuninkaan, Jarmutin kuninkaan,  Laakiin kuninkaan ja Eglonin kuninkaan.</span> <span class="verse"><a name="24">24</a>Ja kun he olivat tuoneet nämä kuninkaat Joosuan eteen, niin Joosua  kutsui kaikki Israelin miehet ja sanoi sotaväen päälliköille, jotka  olivat seuranneet häntä: "Astukaa esiin ja pankaa jalkanne näiden  kuninkaiden niskalle". Niin he astuivat esiin ja panivat jalkansa heidän  niskallensa.</span> <span class="verse"><a name="25">25</a>Silloin Joosua sanoi heille: "Älkää peljätkö älkääkä arkailko, vaan  olkaa lujat ja rohkeat, sillä näin on Herra tekevä kaikille teidän  vihollisillenne, joita vastaan te joudutte sotimaan".</span> <span class="verse"><a name="26">26</a>Sen jälkeen Joosua löi heidät kuoliaaksi ja ripusti heidät viiteen  hirsipuuhun. Ja he riippuivat hirressä iltaan asti.</span> <span class="verse"><a name="27">27</a>Mutta auringonlaskun aikaan Joosua käski ottaa heidät alas hirrestä  ja heittää luolaan, johon he olivat piiloutuneet. Ja he panivat luolan  suulle isoja kiviä, jotka ovat siinä vielä tänäkin päivänä.</span> <span class="verse"><a name="28">28</a>Samana päivänä Joosua valloitti Makkedan ja surmasi miekan terällä  sen asukkaat ja sen kuninkaan; hän vihki tuhon omiksi heidät ja  jokaisen, joka siellä oli, päästämättä pakoon ainoatakaan. Ja hän teki  Makkedan kuninkaalle, niinkuin oli tehnyt Jerikon kuninkaalle.</span> <span class="verse"><a name="29">29</a>Sitten Joosua ja koko Israel hänen kanssaan lähti Makkedasta Libnaan  ja ryhtyi taisteluun Libnaa vastaan.</span> <span class="verse"><a name="30">30</a>Ja Herra antoi senkin ja sen kuninkaan Israelin käsiin. Ja Joosua  surmasi miekan terällä sen asukkaat, jokaisen, joka siellä oli,  päästämättä sieltä pakoon ainoatakaan; ja hän teki sen kuninkaalle  saman, minkä oli tehnyt Jerikon kuninkaalle.</span> <span class="verse"><a name="31">31</a>Sitten Joosua ja koko Israel hänen kanssaan lähti Libnasta  Laakiiseen ja asettui leiriin sen edustalle ja ryhtyi taisteluun sitä  vastaan.</span> <span class="verse"><a name="32">32</a>Ja Herra antoi Laakiin Israelin käsiin, niin että hän valloitti sen  toisena päivänä; ja hän surmasi miekan terällä sen asukkaat, jokaisen,  joka siellä oli, samoin kuin oli tehnyt Libnalle.</span> <span class="verse"><a name="33">33</a>Silloin Hooram, Geserin kuningas, tuli auttamaan Laakista; mutta  Joosua voitti hänet ja hänen väkensä, päästämättä pakoon ainoatakaan  heistä.</span> <span class="verse"><a name="34">34</a>Ja Laakiista Joosua ja koko Israel hänen kanssaan lähti Egloniin, ja  he asettuivat leiriin sen edustalle ja ryhtyivät taisteluun sitä  vastaan.</span> <span class="verse"><a name="35">35</a>Ja he valloittivat sen samana päivänä ja surmasivat miekan terällä  sen asukkaat, ja hän vihki sinä päivänä tuhon omaksi jokaisen, joka  siellä oli, samoin kuin oli tehnyt Laakiille.</span> <span class="verse"><a name="36">36</a>Sen jälkeen Joosua ja koko Israel hänen kanssaan lähti Eglonista  Hebroniin, ja he ryhtyivät taisteluun sitä vastaan.</span> <span class="verse"><a name="37">37</a>Ja he valloittivat sen ja surmasivat miekan terällä sen asukkaat ja  sen kuninkaan, ja samoin kaikki sen alaiset kaupungit ja jokaisen, joka  siellä oli, päästämättä pakoon ainoatakaan, samoin kuin hän oli tehnyt  Eglonille. Hän vihki tuhon omaksi sen ja jokaisen, joka siellä oli.</span> <span class="verse"><a name="38">38</a>Sitten Joosua ja koko Israel hänen kanssaan kääntyi Debiriin ja  ryhtyi taisteluun sitä vastaan.</span> <span class="verse"><a name="39">39</a>Ja hän sai valtaansa sen ja sen kuninkaan ja kaikki sen alaiset  kaupungit, ja he surmasivat miekan terällä niiden asukkaat ja vihkivät  tuhon omaksi jokaisen, joka siellä oli, päästämättä pakoon ainoatakaan.  Hän teki Debirille ja sen kuninkaalle saman, minkä oli tehnyt Hebronille  ja minkä oli tehnyt Libnalle ja sen kuninkaalle.</span> <span class="verse"><a name="40">40</a>Sitten Joosua valtasi koko maan, Vuoriston, Etelämaan, Alankomaan ja  Rinnemaat, ja surmasi kaikki niiden kuninkaat, päästämättä pakoon  ainoatakaan, ja vihki tuhon omaksi joka hengen, niinkuin Herra, Israelin  Jumala, oli käskenyt.</span> <span class="verse"><a name="41">41</a>Ja Joosua valtasi heidän alueensa Kaades-Barneasta Gassaan saakka ja  koko Goosenin maakunnan Gibeoniin saakka.</span> <span class="verse"><a name="42">42</a>Kaikki nämä kuninkaat ja heidän maansa Joosua sai valtaansa yhdellä  otteella; sillä Herra, Israelin Jumala, soti Israelin puolesta.</span> <span class="verse"><a name="43">43</a>Sitten Joosua ja koko Israel hänen kanssaan palasi Gilgalin leiriin.</span> </p></div</div></div></body></html>