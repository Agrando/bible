<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 20</strong></div><p><span class="verse"><a name="1">1</a>Silloin Herra puhui Joosualle sanoen:</span> <span class="verse"><a name="2">2</a>"Puhu israelilaisille ja sano: Määrätkää itsellenne ne  turvakaupungit, joista minä olen puhunut teille Mooseksen kautta,</span> <span class="verse"><a name="3">3</a>että niihin voisi paeta tappaja, joka tapaturmaisesti, tahtomattaan,  on jonkun surmannut; ja olkoot ne teillä turvapaikkoina verenkostajalta.</span> <span class="verse"><a name="4">4</a>Ja kun joku pakenee johonkin näistä kaupungeista, pysähtyköön hän  kaupungin portin ovelle ja kertokoon asiansa sen kaupungin vanhimmille;  he korjatkoot hänet luoksensa kaupunkiin ja antakoot hänelle paikan,  jossa hän saa asua heidän luonansa.</span> <span class="verse"><a name="5">5</a>Ja jos verenkostaja ajaa häntä takaa, älkööt he luovuttako tappajaa  hänen käsiinsä, koska hän tahtomattaan tappoi lähimmäisensä, häntä  ennestään vihaamatta.</span> <span class="verse"><a name="6">6</a>Ja asukoon hän siinä kaupungissa, kunnes on ollut kansan  tuomittavana, ja silloisen ylimmäisen papin kuolemaan saakka; sitten  tappaja tulkoon taas takaisin omaan kaupunkiinsa ja kotiinsa,  kaupunkiin, josta oli paennut."</span> <span class="verse"><a name="7">7</a>Niin he pyhittivät sitä varten Kedeksen Galileasta, Naftalin  vuoristosta, Sikemin Efraimin vuoristosta ja Kirjat-Arban, se on  Hebronin, Juudan vuoristosta.</span> <span class="verse"><a name="8">8</a>Ja tuolta puolelta Jerikon Jordanin, idän puolelta, he määräsivät  Ruubenin sukukunnasta Beserin erämaasta, ylätasangolta, ja Gaadin  sukukunnasta Raamotin, Gileadista, ja Manassen sukukunnasta Goolanin,  Baasanista.</span> <span class="verse"><a name="9">9</a>Nämä ovat ne kaupungit, jotka asetettiin kaikille israelilaisille ja  heidän keskuudessaan asuville muukalaisille sitä varten, että niihin  voisi paeta jokainen, joka tapaturmaisesti oli jonkun surmannut, eikä  hänen tarvitsisi kuolla verenkostajan käden kautta, ennenkuin oli ollut  kansan tuomittavana.</span> </p></div</div></div></body></html>