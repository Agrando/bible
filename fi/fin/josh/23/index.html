<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 23</strong></div><p><span class="verse"><a name="1">1</a>Pitkän ajan kuluttua, sitten kuin Herra oli suonut Israelin päästä  rauhaan kaikilta sen ympärillä asuvilta vihollisilta, ja kun Joosua oli  käynyt vanhaksi ja iäkkääksi,</span> <span class="verse"><a name="2">2</a>kutsui Joosua kaiken Israelin, sen vanhimmat, päämiehet, tuomarit ja  päällysmiehet ja sanoi heille: "Minä olen käynyt vanhaksi ja iäkkääksi.</span> <span class="verse"><a name="3">3</a>Ja te olette itse nähneet kaiken, mitä Herra, teidän Jumalanne, on  tehnyt kaikille näille kansoille, jotka hän on karkoittanut teidän  tieltänne; sillä Herra, teidän Jumalanne, on itse sotinut teidän  puolestanne.</span> <span class="verse"><a name="4">4</a>Katsokaa, minä olen arponut teille, teidän sukukunnillenne,  perintöosaksi nämä kansat, jotka vielä ovat jäljellä, ja kaikki kansat,  jotka minä hävitin Jordanista Suureen mereen asti, auringonlaskuun päin.</span> <span class="verse"><a name="5">5</a>Ja Herra, teidän Jumalanne, työntää itse ne pois teidän edestänne ja  karkoittaa ne teidän tieltänne, niin että te otatte omaksenne heidän  maansa, niinkuin Herra, teidän Jumalanne, on teille puhunut.</span> <span class="verse"><a name="6">6</a>Olkaa siis aivan lujat ja noudattakaa tarkoin kaikkea, mitä Mooseksen  lain kirjaan on kirjoitettu, poikkeamatta siitä oikealle tai vasemmalle,</span> <span class="verse"><a name="7">7</a>niin ettette yhdy näihin teidän keskuuteenne jääneisiin kansoihin,  ette mainitse heidän jumaliensa nimiä ettekä vanno niiden nimeen, ette  palvele niitä ettekä kumarra niitä,</span> <span class="verse"><a name="8">8</a>vaan että riiputte kiinni Herrassa, Jumalassanne, niinkuin olette  tehneet aina tähän päivään asti.</span> <span class="verse"><a name="9">9</a>Sentähden Herra on karkoittanut teidän tieltänne suuret ja mahtavat  kansat, eikä ainoakaan ole kestänyt teidän edessänne aina tähän päivään  asti.</span> <span class="verse"><a name="10">10</a>Yksi ainoa mies teistä ajoi pakoon tuhat, sillä Herra, teidän  Jumalanne, soti itse teidän puolestanne, niinkuin hän on teille puhunut.</span> <span class="verse"><a name="11">11</a>Ottakaa siis henkenne tähden tarkka vaari siitä, että rakastatte  Herraa, teidän Jumalaanne.</span> <span class="verse"><a name="12">12</a>Sillä jos te käännytte hänestä pois ja liitytte näiden teidän  keskuuteenne jääneiden kansojen tähteisiin ja lankoudutte heidän  kanssansa ja yhdytte heihin ja he teihin,</span> <span class="verse"><a name="13">13</a>niin tietäkää, ettei Herra, teidän Jumalanne, enää karkoita näitä  kansoja teidän tieltänne, vaan ne tulevat teille paulaksi ja ansaksi,  kylkienne ruoskaksi ja okaiksi silmiinne, kunnes te häviätte tästä  hyvästä maasta, jonka Herra, teidän Jumalanne, on teille antanut.</span> <span class="verse"><a name="14">14</a>Katso, minä menen nyt kaiken maailman tietä. Koko sydämenne ja koko  sielunne tietäköön, ettei ainoakaan kaikista niistä teitä koskevista  lupauksista, jotka Herra, teidän Jumalanne, on antanut, ole jäänyt  täyttämättä; kaikki ovat toteutuneet teille, ei ainoakaan niistä ole  jäänyt täyttämättä.</span> <span class="verse"><a name="15">15</a>Ja niinkuin kaikki teitä koskevat lupaukset, jotka Herra, teidän  Jumalanne, on antanut, ovat toteutuneet teille, niin Herra myöskin antaa  kaikkien uhkauksiensa toteutua teille, kunnes hän on hävittänyt teidät  tästä hyvästä maasta, jonka Herra, teidän Jumalanne, on teille antanut:</span> <span class="verse"><a name="16">16</a>jos te rikotte Herran, teidän Jumalanne, liiton, jonka hän on teille  säätänyt, ja menette ja palvelette muita jumalia ja niitä kumarratte,  niin Herran viha syttyy teitä kohtaan, ja te häviätte pian siitä hyvästä  maasta, jonka hän on teille antanut."</span> </p></div</div></div></body></html>