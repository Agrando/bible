<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 9</strong></div><p><span class="verse"><a name="1">1</a>Kun kaikki kuninkaat, jotka asuivat tällä puolella Jordanin,  Vuoristossa, Alankomaassa ja pitkin Suuren meren koko rannikkoa  Libanoniin päin, heettiläiset, amorilaiset, kanaanilaiset,  perissiläiset, hivviläiset ja jebusilaiset, kuulivat, mitä oli  tapahtunut,</span> <span class="verse"><a name="2">2</a>niin he kokoontuivat yhteen sotiakseen yksimielisesti Joosuaa ja  Israelia vastaan.</span> <span class="verse"><a name="3">3</a>Mutta kun Gibeonin asukkaat kuulivat, mitä Joosua oli tehnyt  Jerikolle ja Aille,</span> <span class="verse"><a name="4">4</a>niin hekin menettelivät viekkaasti: he menivät ja tekeytyivät  lähettiläiksi, ottivat kuluneita säkkejä aasiensa selkään sekä  kuluneita, repeytyneitä ja kiinnisolmeiltuja viinileilejä</span> <span class="verse"><a name="5">5</a>ja panivat kuluneet, paikatut kengät jalkaansa ja kuluneet vaatteet  päällensä; ja kaikki heidän eväsleipänsä olivat kuivia ja murentuneita.</span> <span class="verse"><a name="6">6</a>Niin he menivät Joosuan luo Gilgalin leiriin ja sanoivat hänelle sekä  Israelin miehille: "Me olemme tulleet kaukaisesta maasta; tehkää siis  liitto meidän kanssamme".</span> <span class="verse"><a name="7">7</a>Mutta Israelin miehet vastasivat hivviläisille: "Kenties te asutte  täällä meidän keskellämme; kuinka me tekisimme liiton teidän kanssanne?"</span> <span class="verse"><a name="8">8</a>Niin he sanoivat Joosualle: "Me olemme sinun palvelijoitasi".  Joosua  sanoi heille: "Keitä te olette ja mistä tulette?"</span> <span class="verse"><a name="9">9</a>Niin he vastasivat hänelle: "Palvelijasi tulevat hyvin kaukaisesta  maasta Herran, sinun Jumalasi, nimen tähden. Sillä me olemme kuulleet  hänestä kaiken, mitä hän teki Egyptissä,</span> <span class="verse"><a name="10">10</a>ja kaiken, mitä hän teki niille kahdelle amorilaisten kuninkaalle,  jotka asuivat tuolla puolella Jordanin, Siihonille, Hesbonin  kuninkaalle, ja Oogille, Baasanin kuninkaalle, joka asui Astarotissa.</span> <span class="verse"><a name="11">11</a>Sentähden sanoivat meille meidän vanhimpamme ja kaikki maamme  asukkaat näin: 'Ottakaa evästä mukaanne matkalle ja menkää heitä vastaan  ja sanokaa heille: Me olemme teidän palvelijanne, tehkää siis liitto  meidän kanssamme'.</span> <span class="verse"><a name="12">12</a>Tämä leipämme oli vielä lämmintä, kun kotoa otimme sen evääksi  lähtiessämme matkalle teidän luoksenne, ja katso, nyt se on kuivaa ja  murentunutta.</span> <span class="verse"><a name="13">13</a>Ja nämä viinileilit, jotka uusina täytimme, ovat nyt repeytyneitä;  ja nämä vaatteemme ja kenkämme ovat kovin pitkällä matkalla kuluneet."</span> <span class="verse"><a name="14">14</a>Niin miehet ottivat heidän evästänsä, mutta eivät kysyneet Herran  mieltä.</span> <span class="verse"><a name="15">15</a>Niin Joosua takasi heille rauhan ja teki heidän kanssaan liiton,  luvaten jättää heidät henkiin; ja kansan päämiehet vannoivat heille  valan.</span> <span class="verse"><a name="16">16</a>Mutta kolmen päivän kuluttua, sen jälkeen kuin liitto heidän  kanssaan oli tehty, saatiin kuulla, että he olivat lähiseuduilta ja  asuivat heidän keskellänsä.</span> <span class="verse"><a name="17">17</a>Niin israelilaiset lähtivät liikkeelle ja tulivat kolmantena päivänä  heidän kaupunkeihinsa; ja heidän kaupunkinsa olivat Gibeon, Kefira,  Beerot ja Kirjat-Jearim.</span> <span class="verse"><a name="18">18</a>Mutta israelilaiset eivät surmanneet heitä, sillä kansan päämiehet  olivat vannoneet heille valan Herran, Israelin Jumalan, kautta. Ja koko  seurakunta napisi päämiehiä vastaan.</span> <span class="verse"><a name="19">19</a>Silloin kaikki päämiehet sanoivat koko seurakunnalle: "Me olemme  vannoneet heille valan Herran, Israelin Jumalan, kautta; sentähden me  emme voi koskea heihin.</span> <span class="verse"><a name="20">20</a>Mutta tämän me teemme heille, jättäessämme heidät henkiin, ettei  viha kohtaisi meitä valan tähden, jonka olemme heille vannoneet."</span> <span class="verse"><a name="21">21</a>Ja päämiehet sanoivat heistä: "Jääkööt henkiin, mutta tulkoon heistä  halonhakkaajia ja vedenkantajia kaikelle kansalle". Näin päämiehet  antoivat käskyn heistä.</span> <span class="verse"><a name="22">22</a>Silloin Joosua kutsui heidät ja puhui heille sanoen: "Miksi olette  pettäneet meidät ja sanoneet: 'Me asumme hyvin kaukana teistä', vaikka  asutte täällä meidän keskellämme?</span> <span class="verse"><a name="23">23</a>Sentähden olkaa kirotut! Älköön ikinä ketään teistä päästettäkö  olemasta minun Jumalani huoneen palvelijana, halonhakkaajana ja  vedenkantajana."</span> <span class="verse"><a name="24">24</a>He vastasivat Joosualle ja sanoivat: "Sinun palvelijoillesi oli  kerrottu, että Herra, sinun Jumalasi, oli käskenyt palvelijaansa  Moosesta antamaan teille koko tämän maan ja tuhoamaan kaikki maan  asukkaat teidän tieltänne. Sentähden me suuresti pelkäsimme henkeämme  teidän edessänne ja teimme tämän.</span> <span class="verse"><a name="25">25</a>Mutta katso, nyt me olemme sinun käsissäsi: tee meille, mikä  mielestäsi on hyvin ja oikein."</span> <span class="verse"><a name="26">26</a>Silloin hän teki heille näin: hän pelasti heidät israelilaisten  käsistä, niin etteivät he heitä surmanneet.</span> <span class="verse"><a name="27">27</a>Niin Joosua sinä päivänä määräsi heidät seurakunnan ja Herran  alttarin halonhakkaajiksi ja vedenkantajiksi, aina tähän päivään asti,  sitä paikkaa varten, jonka Herra oli valitseva.</span> </p></div</div></div></body></html>