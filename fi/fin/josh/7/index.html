<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/josh/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/josh">Joshua</a> &gt <strong>Chapter 7</strong></div><p><span class="verse"><a name="1">1</a>Mutta israelilaiset menettelivät uskottomasti anastamalla itselleen  tuhon omaksi vihittyä; sillä Aakan, Karmin poika, joka oli Sabdin poika,  joka Serahin poika, Juudan sukukuntaa, otti itselleen tuhon omaksi  vihittyä. Silloin syttyi Herran viha israelilaisia kohtaan.</span> <span class="verse"><a name="2">2</a>Ja Joosua lähetti miehiä Jerikosta Aihin, joka on lähellä  Beet-Aavenia, itään päin Beetelistä, ja sanoi heille näin: "Menkää  vakoilemaan maata". Niin miehet menivät ja vakoilivat Aita.</span> <span class="verse"><a name="3">3</a>Kun he palasivat Joosuan luo, sanoivat he hänelle: "Älköön koko kansa  menkö, vaan menköön noin kaksi tai kolme tuhatta miestä Aita  valloittamaan; älä vaivaa koko kansaa sinne, sillä niitä on vähän".</span> <span class="verse"><a name="4">4</a>Niin meni sinne kansasta noin kolme tuhatta miestä, mutta he  kääntyivät pakoon Ain miesten edestä.</span> <span class="verse"><a name="5">5</a>Ja Ain miehet löivät heitä kuoliaaksi noin kolmekymmentä kuusi  miestä, ajoivat heitä takaa kaupungin portilta Sebarimiin asti ja  voittivat heidät rinteessä. Silloin kansan sydän raukesi ja tuli kuin  vedeksi.</span> <span class="verse"><a name="6">6</a>Niin Joosua repäisi vaatteensa ja lankesi kasvoilleen maahan Herran  arkin eteen ja oli siinä iltaan saakka, hän ja Israelin vanhimmat; ja he  heittivät tomua päänsä päälle.</span> <span class="verse"><a name="7">7</a>Ja Joosua sanoi: "Voi, Herra, Herra, minkätähden toit tämän kansan  Jordanin yli antaaksesi meidät amorilaisten käsiin ja tuhotaksesi  meidät? Oi, jospa olisimme päättäneet jäädä tuolle puolelle Jordanin!</span> <span class="verse"><a name="8">8</a>Oi, Herra, mitä sanoisinkaan, kun Israel on kääntynyt pakoon  vihollistensa edestä!</span> <span class="verse"><a name="9">9</a>Kun kanaanilaiset ja kaikki muut maan asukkaat sen kuulevat, niin he  saartavat meidät ja hävittävät meidän nimemme maan päältä. Mitä aiot  tehdä suuren nimesi puolesta?"</span> <span class="verse"><a name="10">10</a>Mutta Herra sanoi Joosualle: "Nouse! Miksi makaat kasvoillasi?</span> <span class="verse"><a name="11">11</a>Israel on tehnyt syntiä, he ovat rikkoneet minun liittoni, jonka  minä olen heille säätänyt; he ovat ottaneet sitä, mikä oli vihitty tuhon  omaksi, he ovat varastaneet ja valhetelleet, he ovat panneet sen omain  tavarainsa joukkoon.</span> <span class="verse"><a name="12">12</a>Sentähden israelilaiset eivät voi kestää vihollistensa edessä, vaan  heidän täytyy kääntyä pakoon vihollistensa edestä, sillä he itse ovat  vihityt tuhon omiksi. En minä enää ole teidän kanssanne, ellette hävitä  keskuudestanne tuhon omaksi vihittyä.</span> <span class="verse"><a name="13">13</a>Nouse, pyhitä kansa ja sano: Pyhittäytykää huomiseksi, sillä näin  sanoo Herra, Israelin Jumala: Sinun keskuudessasi, Israel, on jotakin  tuhon omaksi vihittyä; sinä et voi kestää vihollistesi edessä, ennenkuin  olette poistaneet keskuudestanne tuhon omaksi vihityn.</span> <span class="verse"><a name="14">14</a>Astukaa siis huomenaamuna sukukunnittain esiin, ja se sukukunta,  johon Herran arpa osuu, astukoon esiin suvuittain, ja se suku, johon  Herran arpa osuu, astukoon esiin perhekunnittain, ja se perhekunta,  johon Herran arpa osuu, astukoon esiin mies mieheltä.</span> <span class="verse"><a name="15">15</a>Mutta se, jolta tavataan tuhon omaksi vihittyä, poltettakoon  tulessa, hän ja kaikki, mitä hänellä on, sillä hän on rikkonut Herran  liiton ja tehnyt häpeällisen teon Israelissa."</span> <span class="verse"><a name="16">16</a>Niin Joosua antoi varhain seuraavana aamuna Israelin sukukunnittain  astua esiin; ja arpa osui Juudan sukukuntaan.</span> <span class="verse"><a name="17">17</a>Silloin hän antoi Juudan sukukunnan astua esiin, ja arpa osui  serahilaisten sukuun. Sitten hän antoi serahilaisten suvun astua esiin  mies mieheltä, ja arpa osui Sabdiin.</span> <span class="verse"><a name="18">18</a>Niin hän antoi hänen perhekuntansa mies mieheltä astua esiin, ja  arpa osui Aakaniin, Karmin poikaan, joka oli Sabdin poika, joka Serahin  poika, Juudan sukukuntaa.</span> <span class="verse"><a name="19">19</a>Silloin Joosua sanoi Aakanille: "Poikani, anna Herralle, Israelin  Jumalalle, kunnia ja anna hänelle ylistys: tunnusta minulle, mitä olet  tehnyt, äläkä salaa sitä minulta".</span> <span class="verse"><a name="20">20</a>Niin Aakan vastasi Joosualle ja sanoi: "Minä todella olen tehnyt  syntiä Herraa, Israelin Jumalaa, vastaan, sillä näin minä tein:</span> <span class="verse"><a name="21">21</a>kun minä näin saaliin joukossa kauniin sinearilaisen vaipan,  kaksisataa sekeliä hopeata ja kultalevyn, viidenkymmenen sekelin  painoisen, niin minussa syttyi niihin himo, ja minä otin ne; ne ovat  kätkettyinä maahan keskelle minun telttaani, hopea alimpana".</span> <span class="verse"><a name="22">22</a>Niin Joosua lähetti miehiä ottamaan selkoa, ja ne juoksivat  telttaan. Siellä oli kätkö hänen teltassaan, hopea alimpana.</span> <span class="verse"><a name="23">23</a>Ja he ottivat ne teltasta, veivät ne Joosuan ja kaikkien  israelilaisten luo ja panivat Herran eteen.</span> <span class="verse"><a name="24">24</a>Niin Joosua yhdessä koko Israelin kanssa otti Aakanin, Serahin  pojan, ja hopean, vaipan ja kultalevyn, sekä hänen poikansa, tyttärensä,  härkänsä, aasinsa, lampaansa, telttansa ynnä kaikki, mitä hänellä oli,  ja he veivät ne Aakorin laaksoon.</span> <span class="verse"><a name="25">25</a>Ja Joosua sanoi: "Miksi olet syössyt meidät onnettomuuteen?  Herra  syöksee sinut onnettomuuteen tänä päivänä." Silloin koko Israel kivitti  hänet kuoliaaksi. He polttivat heidät tulessa ja kivittivät heidät.</span> <span class="verse"><a name="26">26</a>Ja he kasasivat hänen päällensä suuren kiviroukkion, joka vielä  tänäkin päivänä on olemassa; ja niin Herra lauhtui vihansa hehkusta.  Sentähden kutsutaan sitä paikkaa vielä tänäkin päivänä Aakorin  laaksoksi.</span> </p></div</div></div></body></html>