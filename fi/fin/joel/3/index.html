<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/joel/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/joel">Joel</a> &gt <strong>Chapter 3</strong></div><p><span class="verse"><a name="1">1</a>Sillä katso, niinä päivinä ja siihen aikaan, kun minä käännän Juudan  ja Jerusalemin kohtalon,</span> <span class="verse"><a name="2">2</a>minä kokoan kaikki pakanakansat, vien ne alas Joosafatin laaksoon ja  käyn siellä oikeutta niitten kanssa kansani ja perintöosani, Israelin,  tähden. Sillä he ovat hajottaneet sen pakanakansain sekaan, ovat  jakaneet minun maani</span> <span class="verse"><a name="3">3</a>ja heittäneet minun kansastani arpaa; ovat antaneet pojan porttoa  vastaan sekä myyneet tytön viinistä, jonka ovat juoneet.</span> <span class="verse"><a name="4">4</a>Mitä on teillä sanomista minulle, teilläkin, Tyyro ja Siidon ja  kaikki filistealaisten alueet? Tahdotteko te kostaa minulle, mitä minä  olen tehnyt, vai itse tehdä minulle jotakin? Nopeasti, kiiruusti minä  annan koston kohdata teidän päätänne siitä, mitä olette tehneet,</span> <span class="verse"><a name="5">5</a>te, jotka olette ottaneet minun hopeani ja kultani, vieneet minun  ihanat kalleuteni temppeleihinne</span> <span class="verse"><a name="6">6</a>sekä myyneet Juudan ja Jerusalemin lapsia jaavanilaisille,  poistaaksenne heidät kauas omalta maaltansa.</span> <span class="verse"><a name="7">7</a>Katso, minä herätän heidät liikkeelle siitä paikasta, johon te olette  heidät myyneet, ja annan koston teostanne kohdata teidän päätänne:</span> <span class="verse"><a name="8">8</a>minä myyn teidän poikianne ja tyttäriänne Juudan poikien käsiin, ja  he myyvät ne sabalaisille, kaukaiselle kansalle.  Sillä Herra on  puhunut.</span> <span class="verse"><a name="9">9</a>Julistakaa tämä pakanakansain seassa, alkakaa pyhä sota, innostakaa  sankareita, lähestykööt, hyökätkööt kaikki soturit.</span> <span class="verse"><a name="10">10</a>Takokaa vantaanne miekoiksi ja vesurinne keihäiksi. Sanokoon heikko:  "Minä olen sankari".</span> <span class="verse"><a name="11">11</a>Käykää avuksi, tulkaa, kaikki kansakunnat joka taholta. He  kokoontuvat sinne. Anna, Herra, sankariesi astua sinne alas.</span> <span class="verse"><a name="12">12</a>Lähtekööt liikkeelle, hyökätkööt kansakunnat Joosafatin laaksoon;  sillä siellä hän istuu tuomitsemassa kaikkia pakanakansoja, joka taholta  tulleita.</span> <span class="verse"><a name="13">13</a>Lähettäkää sirppi, sillä sato on kypsynyt. Tulkaa polkemaan, sillä  kuurna on täynnä ja kuurna-altaat pursuvat ylitse; sillä heidän  pahuutensa on suuri.</span> <span class="verse"><a name="14">14</a>Meluavia joukkoja, meluavia joukkoja ratkaisulaaksossa!  Sillä  lähellä on Herran päivä ratkaisulaaksossa.</span> <span class="verse"><a name="15">15</a>Aurinko ja kuu käyvät mustiksi, ja tähdet kadottavat valonsa.</span> <span class="verse"><a name="16">16</a>Herra ärjyy Siionista ja antaa äänensä kuulua Jerusalemista, ja  taivaat ja maa järkkyvät; mutta Herra on kansansa suoja, Israelin lasten  turva.</span> <span class="verse"><a name="17">17</a>Ja te tulette tietämään, että minä olen Herra, teidän Jumalanne,  joka asun Siionissa, pyhällä vuorellani. Ja Jerusalem on oleva pyhä, ja  vieraat eivät enää kulje sen läpi.</span> <span class="verse"><a name="18">18</a>Sinä päivänä vuoret tiukkuvat rypälemehua, ja kukkulat vuotavat  maitoa; kaikissa Juudan puronotkoissa virtaa vettä, ja Herran huoneesta  juoksee lähde, ja se kastelee Akasialaakson.</span> <span class="verse"><a name="19">19</a>Egypti tulee autioksi, ja Edom tulee autioksi erämaaksi väkivallan  tähden, jota ne ovat tehneet Juudan lapsille, kun ovat vuodattaneet  viatonta verta heidän maassansa.</span> <span class="verse"><a name="20">20</a>Mutta Juuda on oleva asuttu iankaikkisesti ja Jerusalem polvesta  polveen.</span> </p></div</div></div></body></html>