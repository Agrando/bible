<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 2</strong></div><p><span class="verse"><a name="1">1</a>Silloin, kun Herra oli vievä Elian tuulispäässä taivaaseen, kulkivat  Elia ja Elisa Gilgalista.</span> <span class="verse"><a name="2">2</a>Ja Elia sanoi Elisalle: "Jää tähän, sillä Herra on lähettänyt minut  Beeteliin asti". Mutta Elisa vastasi: "Niin totta kuin Herra elää, ja  niin totta kuin sinun sielusi elää: minä en jätä sinua". Ja he menivät  Beeteliin.</span> <span class="verse"><a name="3">3</a>Niin Beetelissä olevat profeetanoppilaat tulivat Elisan tykö ja  sanoivat hänelle: "Tiedätkö, että Herra tänä päivänä ottaa sinun herrasi  pois sinun pääsi ylitse?" Hän vastasi: "Tiedän kyllä; olkaa vaiti".</span> <span class="verse"><a name="4">4</a>Ja Elia sanoi hänelle: "Elisa, jää tähän, sillä Herra on lähettänyt  minut Jerikoon". Mutta hän vastasi: "Niin totta kuin Herra elää, ja niin  totta kuin sinun sielusi elää: minä en jätä sinua". Ja he tulivat  Jerikoon.</span> <span class="verse"><a name="5">5</a>Niin Jerikossa olevat profeetanoppilaat astuivat Elisan tykö ja  sanoivat hänelle: "Tiedätkö, että Herra tänä päivänä ottaa herrasi pois  sinun pääsi ylitse?" Hän vastasi: "Tiedän kyllä; olkaa vaiti".</span> <span class="verse"><a name="6">6</a>Ja Elia sanoi hänelle: "Jää tähän, sillä Herra on lähettänyt minut  Jordanille". Mutta hän vastasi: "Niin totta kuin Herra elää, ja niin  totta kuin sinun sielusi elää: minä en jätä sinua". Niin he kulkivat  molemmat yhdessä.</span> <span class="verse"><a name="7">7</a>Mutta myös profeetanoppilaita lähti matkaan viisikymmentä miestä, ja  he asettuivat syrjään jonkun matkan päähän näiden kahden pysähtyessä  Jordanille.</span> <span class="verse"><a name="8">8</a>Niin Elia otti vaippansa, kääri sen kokoon ja löi veteen; ja vesi  jakaantui kummallekin puolelle, ja he kävivät molemmat virran yli kuivaa  myöten.</span> <span class="verse"><a name="9">9</a>Kun he olivat tulleet yli, sanoi Elia Elisalle: "Pyydä minua tekemään  hyväksesi jotakin, ennenkuin minut otetaan pois sinun tyköäsi". Elisa  sanoi: "Tulkoon minuun sinun hengestäsi kaksinkertainen osa".</span> <span class="verse"><a name="10">10</a>Hän vastasi: "Pyyntösi on vaikea täyttää. Mutta jos näet, kuinka  minut otetaan pois sinun tyköäsi, niin se täytetään; jollet, niin se jää  täyttämättä."</span> <span class="verse"><a name="11">11</a>Kun he niin kulkivat ja puhelivat, niin katso, äkkiä ilmestyivät  tuliset vaunut ja tuliset hevoset, ja ne erottivat heidät toisistansa,  ja Elia nousi tuulispäässä taivaaseen.</span> <span class="verse"><a name="12">12</a>Kun Elisa sen näki, huusi hän: "Isäni, isäni! Israelin sotavaunut ja  ratsumiehet!" Sitten hän ei enää nähnyt häntä. Ja hän tarttui  vaatteisiinsa ja repäisi ne kahdeksi kappaleeksi.</span> <span class="verse"><a name="13">13</a>Sitten hän otti maasta Elian vaipan, joka oli pudonnut hänen  päältään, palasi takaisin ja pysähtyi Jordanin rannalle.</span> <span class="verse"><a name="14">14</a>Ja hän otti Elian vaipan, joka oli pudonnut tämän päältä, löi veteen  ja sanoi: "Missä on Herra, Elian Jumala?" Kun hän siis löi veteen,  jakaantui se kummallekin puolelle, ja Elisa kävi virran yli.</span> <span class="verse"><a name="15">15</a>Kun Jerikosta tulleet profeetanoppilaat syrjästä näkivät sen,  sanoivat he: "Elian henki on laskeutunut Elisaan". Niin he tulivat häntä  vastaan ja kumartuivat hänen edessään maahan.</span> <span class="verse"><a name="16">16</a>Ja he sanoivat hänelle: "Katso, palvelijaisi joukossa on  viisikymmentä urhoollista miestä; menkööt he etsimään sinun isäntääsi.  Ehkä Herran Henki on vienyt hänet ja heittänyt jollekin vuorelle tai  johonkin laaksoon." Hän vastasi: "Älkää lähettäkö".</span> <span class="verse"><a name="17">17</a>Mutta he pyysivät häntä pyytämällä, kyllästyksiin asti, kunnes hän  sanoi: "Lähettäkää sitten". Niin he lähettivät viisikymmentä miestä; ja  nämä etsivät kolme päivää, mutta eivät löytäneet häntä.</span> <span class="verse"><a name="18">18</a>Kun he tulivat takaisin hänen luoksensa, hänen ollessaan Jerikossa,  sanoi hän heille: "Enkö minä kieltänyt teitä menemästä?"</span> <span class="verse"><a name="19">19</a>Ja kaupungin miehet sanoivat Elisalle: "Katso, kaupungin asema on  hyvä, niinkuin herrani näkee, mutta vesi on huonoa, ja maassa syntyy  keskoisia".</span> <span class="verse"><a name="20">20</a>Hän sanoi: "Tuokaa minulle uusi malja ja pankaa siihen suoloja". Ja  he toivat sen hänelle.</span> <span class="verse"><a name="21">21</a>Niin hän meni vesien lähteelle ja heitti siihen suolat, sanoen:  "Näin sanoo Herra: Minä olen parantanut tämän veden; siitä ei enää tule  kuolemaa eikä keskenmenoa".</span> <span class="verse"><a name="22">22</a>Niin vesi tuli terveelliseksi, aina tähän päivään asti, Elisan sanan  mukaan, jonka hän puhui.</span> <span class="verse"><a name="23">23</a>Sieltä hän meni Beeteliin, ja hänen käydessään tietä tuli pieniä  poikasia kaupungista, ja ne pilkkasivat häntä ja sanoivat hänelle: "Tule  ylös, kaljupää, tule ylös, kaljupää!"</span> <span class="verse"><a name="24">24</a>Ja kun hän kääntyi ja näki heidät, kirosi hän heidät Herran nimeen.  Silloin tuli metsästä kaksi karhua ja raateli neljäkymmentä kaksi poikaa  kuoliaaksi.</span> <span class="verse"><a name="25">25</a>Sieltä hän meni Karmel-vuorelle ja palasi sieltä Samariaan.</span> </p></div</div></div></body></html>