<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 12</strong></div><p><span class="verse"><a name="1">1</a>Jeehun seitsemäntenä hallitusvuotena tuli Jooas kuninkaaksi, ja hän  hallitsi Jerusalemissa neljäkymmentä vuotta. Hänen äitinsä oli nimeltään  Sibja Beersebasta.</span> <span class="verse"><a name="2">2</a>Ja Jooas teki sitä, mikä on oikein Herran silmissä, niin kauan kuin  hän eli, sillä pappi Joojada oli opettanut häntä.</span> <span class="verse"><a name="3">3</a>Kuitenkaan eivät uhrikukkulat hävinneet, vaan kansa uhrasi ja  suitsutti yhä edelleen uhrikukkuloilla.</span> <span class="verse"><a name="4">4</a>Ja Jooas sanoi papeille: "Kaiken rahan, joka pyhinä lahjoina tuodaan  Herran temppeliin, käyvän rahan, kaiken arvion mukaan suoritettavan  henkilörahan ja kaiken rahan, jonka joku sydämensä vaatimuksesta tuo  Herran temppeliin,</span> <span class="verse"><a name="5">5</a>sen ottakoot papit itselleen, kukin tuttavaltaan; mutta heidän on  niillä korjattava, mitä on rappeutunutta Herran temppelissä, missä vain  jotakin rappeutunutta on".</span> <span class="verse"><a name="6">6</a>Mutta vielä kuningas Jooaan kahdentenakymmenentenä kolmantena  hallitusvuotena eivät papit olleet korjanneet mitään, mikä temppelissä  oli rappeutunutta.</span> <span class="verse"><a name="7">7</a>Silloin kuningas Jooas kutsui pappi Joojadan ja muut papit ja sanoi  heille: "Miksi te ette ole korjanneet mitään, mikä temppelissä on  rappeutunutta? Nyt te ette enää saa ottaa rahaa tuttaviltanne, vaan  teidän on annettava se siihen, mikä temppelissä on rappeutunutta."</span> <span class="verse"><a name="8">8</a>Ja papit suostuivat siihen, etteivät ottaisi rahaa kansalta, mutta  eivät myöskään korjaisi sitä, mikä temppelissä oli rappeutunutta.</span> <span class="verse"><a name="9">9</a>Mutta pappi Joojada otti arkun ja kaivoi reiän sen kanteen ja asetti  sen alttarin ääreen, oikealle puolelle, kun mennään Herran temppeliin.  Ja papit, jotka vartioivat ovea, panivat siihen kaiken rahan, mikä  Herran temppeliin tuotiin.</span> <span class="verse"><a name="10">10</a>Kun he näkivät, että arkussa oli paljon rahaa, meni kuninkaan  kirjuri sinne ylimmäisen papin kanssa, ja he sitoivat yhteen ja laskivat  rahat, jotka olivat Herran temppelissä.</span> <span class="verse"><a name="11">11</a>Sitten annettiin punnitut rahat työnteettäjille, jotka oli pantu  valvomaan töitä Herran temppelissä; ja he maksoivat niillä puusepät ja  rakentajat, jotka tekivät työtä Herran temppelissä,</span> <span class="verse"><a name="12">12</a>ynnä muurarit ja kivenhakkaajat, niin myös puutavarat ja hakatut  kivet, jotka oli ostettava sen korjaamiseksi, mikä Herran temppelissä  oli rappeutunutta, kaikki temppelin korjausmenot.</span> <span class="verse"><a name="13">13</a>Ei kuitenkaan teetetty Herran temppeliin hopeavateja, veitsiä,  maljoja, torvia, ei mitään kulta- tai hopeakaluja, rahalla, joka tuotiin  Herran temppeliin,</span> <span class="verse"><a name="14">14</a>vaan se annettiin työmiehille, että he sillä korjaisivat Herran  temppeliä.</span> <span class="verse"><a name="15">15</a>Eikä miehiltä, joille rahat luovutettiin työmiehille annettaviksi,  vaadittu tilintekoa, vaan he toimivat luottamusmiehinä.</span> <span class="verse"><a name="16">16</a>Vikauhri- ja syntiuhrirahoja ei tuotu Herran temppeliin; ne tulivat  papeille.</span> <span class="verse"><a name="17">17</a>Siihen aikaan Hasael, Aramin kuningas, tuli ja ryhtyi sotimaan Gatia  vastaan, ja hän valloitti sen. Sitten Hasael kävi hyökkäämään  Jerusalemia vastaan.</span> <span class="verse"><a name="18">18</a>Silloin Jooas, Juudan kuningas, otti kaikki pyhät lahjat, jotka  hänen isänsä, Juudan kuninkaat Joosafat, Jooram ja Ahasja, olivat  pyhittäneet, ja omat pyhät lahjansa sekä kaiken kullan, mitä oli Herran  temppelin aarrekammioissa ja kuninkaan linnassa, ja lähetti ne  Hasaelille, Aramin kuninkaalle. Niin tämä lähti pois Jerusalemin  kimpusta.</span> <span class="verse"><a name="19">19</a>Mitä muuta on kerrottavaa Jooaasta ja kaikesta, mitä hän teki, se on  kirjoitettuna Juudan kuningasten aikakirjassa.</span> <span class="verse"><a name="20">20</a>Mutta hänen palvelijansa nousivat ja tekivät salaliiton ja  surmasivat Jooaan Millo-rakennuksessa, siinä, mistä mennään alas  Sillaan.</span> <span class="verse"><a name="21">21</a>Hänen palvelijansa Joosakar, Simeatin poika, ja Joosabad, Soomerin  poika, löivät hänet kuoliaaksi, ja hänet haudattiin isiensä viereen  Daavidin kaupunkiin. Ja hänen poikansa Amasja tuli kuninkaaksi hänen  sijaansa.</span> </p></div</div></div></body></html>