<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 15</strong></div><p><span class="verse"><a name="1">1</a>Jerobeamin, Israelin kuninkaan, kahdentenakymmenentenä seitsemäntenä  hallitusvuotena tuli Asarja, Amasjan poika, Juudan kuninkaaksi.</span> <span class="verse"><a name="2">2</a>Hän oli kuudentoista vuoden vanha tullessaan kuninkaaksi ja hallitsi  Jerusalemissa viisikymmentä kaksi vuotta. Hänen äitinsä oli nimeltään  Jekolja, Jerusalemista.</span> <span class="verse"><a name="3">3</a>Ja hän teki sitä, mikä on oikein Herran silmissä, aivan niinkuin  hänen isänsä Amasja oli tehnyt.</span> <span class="verse"><a name="4">4</a>Kuitenkaan eivät uhrikukkulat hävinneet, vaan kansa uhrasi ja  suitsutti yhä edelleen uhrikukkuloilla.</span> <span class="verse"><a name="5">5</a>Ja Herra löi kuningasta, niin että hän oli pitalitautinen  kuolinpäiväänsä saakka. Hän asui eri talossa, mutta Jootam, kuninkaan  poika, oli linnan päällikkönä ja tuomitsi maan kansaa.</span> <span class="verse"><a name="6">6</a>Mitä muuta on kerrottavaa Asarjasta ja kaikesta, mitä hän teki, se on  kirjoitettuna Juudan kuningasten aikakirjassa.</span> <span class="verse"><a name="7">7</a>Ja Asarja meni lepoon isiensä tykö, ja hänet haudattiin isiensä  viereen Daavidin kaupunkiin. Ja hänen poikansa Jootam tuli kuninkaaksi  hänen sijaansa.</span> <span class="verse"><a name="8">8</a>Asarjan, Juudan kuninkaan, kolmantenakymmenentenä kahdeksantena  hallitusvuotena tuli Sakarja, Jerobeamin poika, Israelin kuninkaaksi, ja  hän hallitsi Samariassa kuusi kuukautta.</span> <span class="verse"><a name="9">9</a>Ja hän teki sitä, mikä on pahaa Herran silmissä, niinkuin hänen  isänsäkin olivat tehneet; hän ei luopunut Jerobeamin, Nebatin pojan,  synneistä, joilla tämä oli saattanut Israelin tekemään syntiä.</span> <span class="verse"><a name="10">10</a>Ja Sallum, Jaabeksen poika, teki salaliiton häntä vastaan ja löi  hänet kuoliaaksi kansan nähden ja tuli kuninkaaksi hänen sijaansa.</span> <span class="verse"><a name="11">11</a>Mitä muuta on kerrottavaa Sakarjasta, katso, se on kirjoitettuna  Israelin kuningasten aikakirjassa.</span> <span class="verse"><a name="12">12</a>Näin toteutui Herran sana, jonka hän oli puhunut Jeehulle sanoen:  "Sinun poikasi istukoot Israelin valtaistuimella neljänteen polveen":  niin tapahtui.</span> <span class="verse"><a name="13">13</a>Sallum, Jaabeksen poika, tuli kuninkaaksi Ussian, Juudan kuninkaan,  kolmantenakymmenentenä yhdeksäntenä hallitusvuotena, ja hän hallitsi  Samariassa kuukauden päivät.</span> <span class="verse"><a name="14">14</a>Mutta silloin Menahem, Gaadin poika, lähti liikkeelle Tirsasta, tuli  Samariaan ja löi Sallumin, Jaabeksen pojan, kuoliaaksi Samariassa. Ja  hän tuli kuninkaaksi tämän sijaan.</span> <span class="verse"><a name="15">15</a>Mitä muuta on kerrottavaa Sallumista ja salaliitosta, jonka hän  teki, katso, se on kirjoitettuna Israelin kuningasten aikakirjassa.</span> <span class="verse"><a name="16">16</a>Siihen aikaan Menahem hävitti Tifsahin ja kaiken, mitä siellä oli,  niin myös sen alueen Tirsasta lähtien, koska he eivät avanneet hänelle  portteja; hän hävitti sen ja halkaisi kaikki raskaat vaimot.</span> <span class="verse"><a name="17">17</a>Juudan kuninkaan Asarjan kolmantenakymmenentenä yhdeksäntenä  hallitusvuotena tuli Menahem, Gaadin poika, Israelin kuninkaaksi, ja hän  hallitsi Samariassa kymmenen vuotta.</span> <span class="verse"><a name="18">18</a>Hän teki sitä, mikä on pahaa Herran edessä; hän ei luopunut koko  elinaikanaan mistään Jerobeamin, Nebatin pojan, synneistä, joilla tämä  oli saattanut Israelin tekemään syntiä.</span> <span class="verse"><a name="19">19</a>Puul, Assurin kuningas, hyökkäsi maahan; ja Menahem antoi Puulille  tuhat talenttia hopeata, että tämä auttaisi häntä ja vahvistaisi  kuninkuuden hänen käsiinsä.</span> <span class="verse"><a name="20">20</a>Ja Menahem otti rahat verona Israelilta, kaikilta varakkailta  miehiltä, niin että jokainen joutui maksamaan Assurin kuninkaalle  viisikymmentä sekeliä hopeata.</span> <span class="verse"><a name="21">21</a>Niin Assurin kuningas palasi takaisin eikä jäänyt siihen maahan.  Mitä muuta on kerrottavaa Menahemista ja kaikesta, mitä hän teki, se on  kirjoitettuna Israelin kuningasten aikakirjassa.</span> <span class="verse"><a name="22">22</a>Ja Menahem meni lepoon isiensä tykö. Ja hänen poikansa Pekahja tuli  kuninkaaksi hänen sijaansa.</span> <span class="verse"><a name="23">23</a>Juudan kuninkaan Asarjan viidentenäkymmenentenä hallitusvuotena tuli  Pekahja, Menahemin poika, Israelin kuninkaaksi, ja hän hallitsi  Samariassa kaksi vuotta.</span> <span class="verse"><a name="24">24</a>Hän teki sitä, mikä on pahaa Herran silmissä; hän ei luopunut  Jerobeamin, Nebatin pojan, synneistä, joilla tämä oli saattanut Israelin  tekemään syntiä.</span> <span class="verse"><a name="25">25</a>Ja Pekah, Remaljan poika, hänen vaunusoturinsa, teki salaliiton  häntä vastaan ja tappoi hänet Samariassa kuninkaan linnan palatsissa,  sekä hänet että Argobin ja Arjen, jolloin Pekahilla oli mukanaan  viisikymmentä Gileadin miestä. Näin tämä surmasi hänet ja tuli  kuninkaaksi hänen sijaansa.</span> <span class="verse"><a name="26">26</a>Mitä muuta on kerrottavaa Pekahjasta ja kaikesta, mitä hän teki,  katso, se on kirjoitettuna Israelin kuningasten aikakirjassa.</span> <span class="verse"><a name="27">27</a>Juudan kuninkaan Asarjan viidentenäkymmenentenä toisena  hallitusvuotena tuli Pekah, Remaljan poika, Israelin kuninkaaksi, ja hän  hallitsi Samariassa kaksikymmentä vuotta.</span> <span class="verse"><a name="28">28</a>Hän teki sitä, mikä on pahaa Herran silmissä; hän ei luopunut  Jerobeamin, Nebatin pojan, synneistä, joilla tämä oli saattanut Israelin  tekemään syntiä.</span> <span class="verse"><a name="29">29</a>Israelin kuninkaan Pekahin aikana tuli Tiglat-Pileser, Assurin  kuningas, ja valloitti Iijonin, Aabel-Beet-Maakan, Jaanoahin, Kedeksen,  Haasorin, Gileadin ja Galilean, koko Naftalin maan, ja vei asukkaat  pakkosiirtolaisuuteen Assuriin.</span> <span class="verse"><a name="30">30</a>Mutta Hoosea, Eelan poika, teki salaliiton Pekahia, Remaljan poikaa,  vastaan ja löi hänet kuoliaaksi ja tuli kuninkaaksi hänen sijaansa  Jootamin, Ussian pojan, kahdentenakymmenentenä hallitusvuotena.</span> <span class="verse"><a name="31">31</a>Mitä muuta on kerrottavaa Pekahista ja kaikesta, mitä hän teki,  katso, se on kirjoitettuna Israelin kuningasten aikakirjassa.</span> <span class="verse"><a name="32">32</a>Israelin kuninkaan Pekahin, Remaljan pojan, toisena hallitusvuotena  tuli Jootam, Juudan kuninkaan Ussian poika, kuninkaaksi.</span> <span class="verse"><a name="33">33</a>Hän oli kahdenkymmenen viiden vuoden vanha tullessaan kuninkaaksi ja  hallitsi Jerusalemissa kuusitoista vuotta. Hänen äitinsä oli nimeltään  Jerusa, Saadokin tytär.</span> <span class="verse"><a name="34">34</a>Hän teki sitä, mikä on oikein Herran silmissä, aivan niinkuin hänen  isänsä Ussia oli tehnyt.</span> <span class="verse"><a name="35">35</a>Kuitenkaan uhrikukkulat eivät hävinneet, vaan kansa uhrasi ja  suitsutti yhä edelleen uhrikukkuloilla. Hän rakennutti Yläportin Herran  temppeliin.</span> <span class="verse"><a name="36">36</a>Mitä muuta on kerrottavaa Jootamista ja kaikesta, mitä hän teki, se  on kirjoitettuna Juudan kuningasten aikakirjassa.</span> <span class="verse"><a name="37">37</a>Niihin aikoihin alkoivat Resin, Aramin kuningas, ja Pekah, Remaljan  poika, Herran lähettäminä käydä Juudan kimppuun.</span> <span class="verse"><a name="38">38</a>Ja Jootam meni lepoon isiensä tykö, ja hänet haudattiin isiensä  viereen, isänsä Daavidin kaupunkiin. Ja hänen poikansa Aahas tuli  kuninkaaksi hänen sijaansa.</span> </p></div</div></div></body></html>