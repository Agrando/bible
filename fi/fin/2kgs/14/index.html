<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 14</strong></div><p><span class="verse"><a name="1">1</a>Israelin kuninkaan Jooaan, Jooahaan pojan, toisena hallitusvuotena  tuli Amasja, Jooaan poika, Juudan kuninkaaksi.</span> <span class="verse"><a name="2">2</a>Hän oli kahdenkymmenen viiden vuoden vanha tullessaan kuninkaaksi, ja  hän hallitsi Jerusalemissa kaksikymmentä yhdeksän vuotta. Hänen äitinsä  oli nimeltään Jooaddin, Jerusalemista.</span> <span class="verse"><a name="3">3</a>Hän teki sitä, mikä on oikein Herran silmissä, ei kuitenkaan niinkuin  hänen isänsä Daavid. Kaikessa hän teki, niinkuin hänen isänsä Jooas oli  tehnyt.</span> <span class="verse"><a name="4">4</a>Kuitenkaan eivät uhrikukkulat hävinneet, vaan kansa uhrasi ja  suitsutti yhä edelleen uhrikukkuloilla.</span> <span class="verse"><a name="5">5</a>Ja kun kuninkuus oli vahvistunut hänen käsissään, surmautti hän ne  palvelijansa, jotka olivat murhanneet kuninkaan, hänen isänsä.</span> <span class="verse"><a name="6">6</a>Mutta murhaajain lapset hän jätti surmaamatta, niinkuin on  kirjoitettu Mooseksen lain kirjaan, jossa Herra on käskenyt: "Älköön  isiä rangaistako kuolemalla lasten tähden älköönkä lapsia isien tähden;  kukin rangaistakoon kuolemalla oman syntinsä tähden".</span> <span class="verse"><a name="7">7</a>Hän voitti edomilaiset Suolalaaksossa, kymmenentuhatta miestä, ja  valloitti Seelan asevoimalla ja antoi sille nimen Jokteel, joka sillä  tänäkin päivänä on.</span> <span class="verse"><a name="8">8</a>Silloin Amasja lähetti sanansaattajat Israelin kuninkaan Jooaan,  Jooahaan pojan, Jeehun pojanpojan luo ja käski sanoa hänelle: "Tule,  otelkaamme keskenämme".</span> <span class="verse"><a name="9">9</a>Mutta Jooas, Israelin kuningas, lähetti Amasjalle, Juudan kuninkaalle  tämän sanan: "Libanonilla kasvava ohdake lähetti setripuulle, joka  kasvoi Libanonilla, sanan: 'Anna tyttäresi vaimoksi minun pojalleni'.  Mutta metsän eläimet Libanonilla kulkivat ohdakkeen ylitse ja tallasivat  sen maahan.</span> <span class="verse"><a name="10">10</a>Sinä olet voittanut Edomin, ja siitä olet käynyt ylpeäksi.  Tyydy  siihen kunniaan ja pysy kotonasi. Minkätähden tuotat onnettomuuden? Sinä  kukistut itse ynnä Juuda sinun kanssasi."</span> <span class="verse"><a name="11">11</a>Mutta Amasja ei totellut. Niin Jooas, Israelin kuningas, lähti  liikkeelle, ja he, hän ja Amasja, Juudan kuningas, ottelivat keskenään  Beet-Semeksessä, joka on Juudan aluetta.</span> <span class="verse"><a name="12">12</a>Ja israelilaiset voittivat Juudan miehet, ja nämä pakenivat kukin  majallensa.</span> <span class="verse"><a name="13">13</a>Ja Jooas, Israelin kuningas, otti Juudan kuninkaan Amasjan, Jooaan  pojan, Ahasjan pojanpojan, Beet-Semeksessä vangiksi. Kun hän tuli  Jerusalemiin, revitti hän Jerusalemin muuria Efraimin portista  Kulmaporttiin saakka, neljäsataa kyynärää.</span> <span class="verse"><a name="14">14</a>Ja hän otti kaiken kullan ja hopean sekä kaikki kalut, mitä Herran  temppelissä ja kuninkaan linnan aarrekammioissa oli, ynnä panttivankeja,  ja palasi Samariaan.</span> <span class="verse"><a name="15">15</a>Mitä muuta on kerrottavaa Jooaasta, siitä, mitä hän teki, ja hänen  urotöistään, kuinka hän soti Amasjaa, Juudan kuningasta, vastaan, se on  kirjoitettuna Israelin kuningasten aikakirjassa.</span> <span class="verse"><a name="16">16</a>Ja Jooas meni lepoon isiensä tykö, ja hänet haudattiin Samariaan  Israelin kuningasten viereen. Ja hänen poikansa Jerobeam tuli  kuninkaaksi hänen sijaansa.</span> <span class="verse"><a name="17">17</a>Mutta Juudan kuningas Amasja, Jooaan poika, eli Israelin kuninkaan  Jooaan, Jooahaan pojan, kuoleman jälkeen viisitoista vuotta.</span> <span class="verse"><a name="18">18</a>Mitä muuta on kerrottavaa Amasjasta, se on kirjoitettuna Juudan  kuningasten aikakirjassa.</span> <span class="verse"><a name="19">19</a>Ja häntä vastaan tehtiin Jerusalemissa salaliitto. Hän pakeni  Laakiiseen, mutta Laakiiseen lähetettiin miehiä hänen jälkeensä, ja ne  surmasivat hänet siellä.</span> <span class="verse"><a name="20">20</a>Hänet nostettiin hevosten selkään ja haudattiin Jerusalemiin isiensä  viereen Daavidin kaupunkiin.</span> <span class="verse"><a name="21">21</a>Mutta koko Juudan kansa otti Asarjan, joka oli kuudentoista vuoden  vanha, ja teki hänet kuninkaaksi hänen isänsä Amasjan sijaan.</span> <span class="verse"><a name="22">22</a>Hän linnoitti Eelatin ja palautti sen Juudalle, sittenkuin kuningas  oli mennyt lepoon isiensä tykö.</span> <span class="verse"><a name="23">23</a>Juudan kuninkaan Amasjan, Jooaan pojan, viidentenätoista  hallitusvuotena tuli Jerobeam, Jooaan poika, Israelin kuninkaaksi, ja  hän hallitsi Samariassa neljäkymmentä yksi vuotta.</span> <span class="verse"><a name="24">24</a>Hän teki sitä, mikä on pahaa Herran silmissä; hän ei luopunut  mistään Jerobeamin, Nebatin pojan, synneistä, joilla tämä oli saattanut  Israelin tekemään syntiä.</span> <span class="verse"><a name="25">25</a>Hän palautti entiselleen Israelin alueen, siitä, mistä mennään  Hamatiin, aina Aromaan mereen saakka, sen sanan mukaan, jonka Herra,  Israelin Jumala, oli puhunut palvelijansa, profeetta Joonan, Amittain  pojan, kautta, joka oli kotoisin Gat-Heeferistä.</span> <span class="verse"><a name="26">26</a>Sillä Herra oli nähnyt Israelin ylen katkeran kurjuuden, kuinka  kaikki tyynni menehtyivät eikä Israelilla ollut auttajaa.</span> <span class="verse"><a name="27">27</a>Herra ei ollut vielä sanonut, että hän oli pyyhkivä Israelin nimen  pois taivaan alta, ja niin hän vapautti heidät Jerobeamin, Jooaan pojan,  kautta.</span> <span class="verse"><a name="28">28</a>Mitä muuta on kerrottavaa Jerobeamista, kaikesta, mitä hän teki, ja  hänen urotöistänsä, kuinka hän kävi sotaa ja kuinka hän palautti  Israelille Damaskosta ja Hamatista sen, mikä oli ollut Juudan, se on  kirjoitettuna Israelin kuningasten aikakirjassa.</span> <span class="verse"><a name="29">29</a>Ja Jerobeam meni lepoon isiensä, Israelin kuningasten, tykö.  Ja  hänen poikansa Sakarja tuli kuninkaaksi hänen sijaansa.</span> </p></div</div></div></body></html>