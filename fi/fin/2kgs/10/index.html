<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 10</strong></div><p><span class="verse"><a name="1">1</a>Mutta Ahabilla oli seitsemänkymmentä poikaa Samariassa. Ja Jeehu  kirjoitti kirjeet ja lähetti ne Samariaan, Jisreelin päämiehille,  vanhimmille ja Ahabin poikien holhoojille; hän kirjoitti näin:</span> <span class="verse"><a name="2">2</a>"Kun tämä kirje tulee teille, joiden hallussa herranne pojat ovat ja  joiden hallussa ovat sotavaunut, hevoset, varustettu kaupunki ja aseet,</span> <span class="verse"><a name="3">3</a>niin valitkaa herranne pojista paras ja oikeamielisin ja asettakaa  hänet isänsä valtaistuimelle ja sotikaa herranne suvun puolesta".</span> <span class="verse"><a name="4">4</a>Mutta he peljästyivät kovin ja sanoivat: "Katso, ne kaksi kuningasta  eivät kestäneet hänen edessään, kuinka me kestäisimme?"</span> <span class="verse"><a name="5">5</a>Niin linnan päällikkö ja kaupungin päällikkö sekä vanhimmat ja  holhoojat lähettivät Jeehulle sanan: "Me olemme sinun palvelijoitasi; me  teemme kaiken, mitä sinä meille määräät. Emme me tee ketään kuninkaaksi;  tee, mitä tahdot."</span> <span class="verse"><a name="6">6</a>Silloin hän kirjoitti heille toisen kirjeen, näin kuuluvan: "Jos te  olette minun puolellani ja kuulette minua, niin ottakaa herranne poikien  päät ja tulkaa huomenna tähän aikaan minun luokseni Jisreeliin". Ne  seitsemänkymmentä kuninkaan poikaa asuivat näet kaupungin ylimysten  luona, jotka heitä kasvattivat.</span> <span class="verse"><a name="7">7</a>Kun kirje tuli heille, ottivat he kuninkaan pojat ja tappoivat  heidät, seitsemänkymmentä miestä, panivat heidän päänsä koreihin ja  lähettivät ne Jeehulle Jisreeliin.</span> <span class="verse"><a name="8">8</a>Ja sanansaattaja tuli ja ilmoitti hänelle sanoen: "He ovat tuoneet  kuninkaan poikien päät". Hän sanoi: "Pankaa ne kahteen roukkioon portin  oven edustalle huomiseen saakka".</span> <span class="verse"><a name="9">9</a>Ja aamulla hän meni ulos, asettui siihen ja sanoi kaikelle kansalle:  "Te olette syyttömät. Katso, minä olen tehnyt salaliiton herraani  vastaan ja tappanut hänet; mutta kuka on surmannut kaikki nämä?</span> <span class="verse"><a name="10">10</a>Tietäkää siis, ettei ainoakaan Herran sana, jonka Herra on puhunut  Ahabin sukua vastaan, varise maahan. Herra on tehnyt, minkä hän on  puhunut palvelijansa Elian kautta."</span> <span class="verse"><a name="11">11</a>Sitten Jeehu surmasi kaikki, jotka olivat Ahabin suvusta jäljellä  Jisreelissä, sekä kaikki hänen ylimyksensä, uskottunsa ja pappinsa,  päästämättä pakoon ainoatakaan.</span> <span class="verse"><a name="12">12</a>Sitten hän nousi ja lähti Samariaan; mutta tullessaan paimenten  Beet-Eekediin, joka on tien varrella,</span> <span class="verse"><a name="13">13</a>Jeehu kohtasi Ahasjan, Juudan kuninkaan, veljet ja kysyi: "Keitä te  olette?" He vastasivat: "Me olemme Ahasjan veljiä ja menemme  tervehtimään kuninkaan poikia ja kuninkaan äidin poikia".</span> <span class="verse"><a name="14">14</a>Hän sanoi: "Ottakaa nämä elävinä kiinni". Ja he ottivat heidät  elävinä kiinni ja tappoivat heidät ja heittivät Beet-Eekedin  vesisäiliöön, neljäkymmentä kaksi miestä. Hän ei jättänyt heistä eloon  ainoatakaan.</span> <span class="verse"><a name="15">15</a>Kun hän sitten lähti sieltä, kohtasi hän Joonadabin, Reekabin pojan,  joka tuli häntä vastaan. Ja hän tervehti häntä ja sanoi hänelle: "Onko  sinun sydämesi yhtä vilpitön minua kohtaan, kuin minun sydämeni on sinua  kohtaan?" Joonadab vastasi: "On". - "Jos niin on, niin lyö kättä minun  kanssani."  Ja hän löi kättä, ja hän otti hänet vaunuihinsa.</span> <span class="verse"><a name="16">16</a>Ja hän sanoi: "Tule minun kanssani katsomaan minun kiivailuani  Herran puolesta". Niin hän sai ajaa hänen vaunuissansa.</span> <span class="verse"><a name="17">17</a>Tultuaan Samariaan hän surmasi kaikki, jotka olivat Ahabin  jälkeläisistä jäljellä Samariassa, kunnes hän oli hävittänyt hänen  sukunsa, Herran sanan mukaan, jonka Herra oli puhunut Elialle.</span> <span class="verse"><a name="18">18</a>Sitten Jeehu kokosi kaiken kansan ja sanoi heille: "Ahab on  palvellut Baalia vähän; Jeehu on palveleva häntä paljon.</span> <span class="verse"><a name="19">19</a>Kutsukaa nyt minun luokseni kaikki Baalin profeetat, kaikki hänen  palvelijansa ja kaikki hänen pappinsa, älköönkä kukaan jääkö pois; sillä  minä aion uhrata suuret uhrit Baalille. Eloon ei jää kukaan, joka jää  pois." Mutta Jeehu menetteli kavalasti, tuhotakseen Baalin palvelijat.</span> <span class="verse"><a name="20">20</a>Niin Jeehu sanoi: "Kuuluttakaa pyhä juhlakokous Baalin kunniaksi".  Ja se kutsuttiin koolle.</span> <span class="verse"><a name="21">21</a>Ja Jeehu lähetti sanan kaikkeen Israeliin, ja kaikki Baalin  palvelijat tulivat; ei yksikään jäänyt tulematta. Niin he menivät Baalin  temppeliin, ja Baalin temppeli täyttyi ääriään myöten.</span> <span class="verse"><a name="22">22</a>Ja hän sanoi vaatekammion hoitajalle: "Tuo puvut kaikille Baalin  palvelijoille". Ja tämä toi heille puvut.</span> <span class="verse"><a name="23">23</a>Kun Jeehu Joonadabin, Reekabin pojan, kanssa tuli Baalin temppeliin,  sanoi hän Baalin palvelijoille: "Tutkikaa ja katsokaa, ettei täällä  teidän joukossanne ole ketään Herran palvelijaa, vaan ainoastaan Baalin  palvelijoita".</span> <span class="verse"><a name="24">24</a>Sitten he menivät uhraamaan teurasuhreja ja polttouhreja.  Mutta  Jeehu oli asettanut ulkopuolelle kahdeksankymmentä miestä ja sanonut:  "Jos kuka päästää pakoon yhdenkään niistä miehistä, jotka minä tuon  teidän käsiinne, menee henki hengestä".</span> <span class="verse"><a name="25">25</a>Ja päätettyänsä polttouhrin uhraamisen sanoi Jeehu henkivartijoille  ja vaunusotureille: "Menkää sisään ja surmatkaa heidät; älköön yksikään  pääskö ulos". Niin he surmasivat heidät miekan terällä, ja henkivartijat  ja vaunusoturit heittivät ulos heidän ruumiinsa. Sitten he menivät  Baalin temppelilinnaan</span> <span class="verse"><a name="26">26</a>ja toivat ulos Baalin temppelin patsaat ja polttivat ne,</span> <span class="verse"><a name="27">27</a>ja he kukistivat Baalin patsaan. He hävittivät Baalin temppelin ja  tekivät siitä käymälöitä; niin aina tähän päivään asti.</span> <span class="verse"><a name="28">28</a>Näin Jeehu hävitti Baalin Israelista.</span> <span class="verse"><a name="29">29</a>Mutta Jerobeamin, Nebatin pojan, synneistä, joilla hän oli saattanut  Israelin tekemään syntiä, Beetelissä ja Daanissa olevista  kultavasikoista, Jeehu ei luopunut.</span> <span class="verse"><a name="30">30</a>Niin Herra sanoi Jeehulle: "Koska olet hyvin toimittanut sen, mikä  oli oikein minun silmissäni, ja koska teit Ahabin suvulle aivan minun  mieleni mukaan, niin istukoot sinun poikasi Israelin valtaistuimella  neljänteen polveen".</span> <span class="verse"><a name="31">31</a>Mutta Jeehu ei vaeltanut tarkoin, kaikesta sydämestänsä, Herran,  Israelin Jumalan, lain mukaan; hän ei luopunut Jerobeamin synneistä,  joilla tämä oli saattanut Israelin tekemään syntiä.</span> <span class="verse"><a name="32">32</a>Niihin aikoihin Herra rupesi lohkomaan Israelia, sillä Hasael voitti  heidät kaikkialla Israelin raja-alueella</span> <span class="verse"><a name="33">33</a>ja valloitti Jordanista auringonnousuun päin koko Gileadin maan,  gaadilaiset, ruubenilaiset ja manasselaiset, alkaen Aroerista, joka on  Arnon-joen rannalla - sekä Gileadin että Baasanin.</span> <span class="verse"><a name="34">34</a>Mitä muuta on kerrottavaa Jeehusta ja kaikesta, mitä hän teki, ja  kaikista hänen urotöistänsä, se on kirjoitettuna Israelin kuningasten  aikakirjassa.</span> <span class="verse"><a name="35">35</a>Sitten Jeehu meni lepoon isiensä tykö, ja hänet haudattiin  Samariaan. Ja hänen poikansa Jooahas tuli kuninkaaksi hänen sijaansa.</span> <span class="verse"><a name="36">36</a>Ja aika, jonka Jeehu hallitsi Israelia Samariassa, oli kaksikymmentä  kahdeksan vuotta.</span> </p></div</div></div></body></html>