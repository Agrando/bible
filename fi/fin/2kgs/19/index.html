<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 19</strong></div><p><span class="verse"><a name="1">1</a>Kun kuningas Hiskia sen kuuli, repäisi hän vaatteensa, pukeutui  säkkiin ja meni Herran temppeliin.</span> <span class="verse"><a name="2">2</a>Ja hän lähetti palatsin päällikön Eljakimin ja kirjuri Sebnan sekä  pappien vanhimmat, säkkeihin puettuina, profeetta Jesajan, Aamoksen  pojan, tykö.</span> <span class="verse"><a name="3">3</a>Ja he sanoivat hänelle: "Näin sanoo Hiskia: 'Hädän, kurituksen ja  häväistyksen päivä on tämä päivä, sillä lapset ovat tulleet kohdun  suulle saakka, mutta ei ole voimaa synnyttää.</span> <span class="verse"><a name="4">4</a>Ehkä Herra, sinun Jumalasi, kuulee kaikki Rabsaken sanat, joilla  hänen herransa, Assurin kuningas, on lähettänyt hänet herjaamaan elävää  Jumalaa, ja rankaisee häntä näistä sanoista, jotka Herra, sinun  Jumalasi, on kuullut. Niin kohota nyt rukous jäännöksen puolesta, joka  vielä on olemassa.'"</span> <span class="verse"><a name="5">5</a>Kun kuningas Hiskian palvelijat tulivat Jesajan tykö,</span> <span class="verse"><a name="6">6</a>sanoi Jesaja heille: "Sanokaa näin herrallenne: 'Näin sanoo Herra:  Älä pelkää niitä sanoja, jotka olet kuullut ja joilla Assurin kuninkaan  poikaset ovat häväisseet minua.</span> <span class="verse"><a name="7">7</a>Katso, minä annan häneen mennä sellaisen hengen, että hän kuultuaan  sanoman palaa omaan maahansa. Ja minä annan hänen kaatua miekkaan omassa  maassansa.'"</span> <span class="verse"><a name="8">8</a>Ja Rabsake kääntyi takaisin ja tapasi Assurin kuninkaan sotimassa  Libnaa vastaan; sillä hän oli kuullut, että tämä oli lähtenyt Laakiista  pois.</span> <span class="verse"><a name="9">9</a>Mutta kun Sanherib kuuli Tirhakasta, Etiopian kuninkaasta,  sanottavan: "Katso, hän on lähtenyt liikkeelle sotiakseen sinua  vastaan", lähetti hän taas sanansaattajat Hiskian tykö ja käski sanoa:</span> <span class="verse"><a name="10">10</a>"Sanokaa näin Hiskialle, Juudan kuninkaalle: 'Älä anna Jumalasi,  johon sinä luotat, pettää itseäsi äläkä ajattele: Jerusalem ei joudu  Assurin kuninkaan käsiin.</span> <span class="verse"><a name="11">11</a>Olethan kuullut, mitä Assurin kuninkaat ovat tehneet kaikille  maille, kuinka he ovat vihkineet ne tuhon omiksi. Ja sinäkö pelastuisit!</span> <span class="verse"><a name="12">12</a>Ovatko kansain jumalat pelastaneet niitä, jotka minun isäni ovat  tuhonneet: Goosania, Harrania, Resefiä ja Telassarin edeniläisiä?</span> <span class="verse"><a name="13">13</a>Missä on Hamatin kuningas ja Arpadin kuningas, Sefarvaimin  kaupungin, Heenan ja Ivvan kuningas?'"</span> <span class="verse"><a name="14">14</a>Kun Hiskia oli ottanut kirjeen sanansaattajilta ja lukenut sen, meni  hän Herran temppeliin; ja Hiskia levitti sen Herran eteen.</span> <span class="verse"><a name="15">15</a>Ja Hiskia rukoili Herran edessä ja sanoi: "Herra, Israelin Jumala,  jonka valtaistuinta kerubit kannattavat, sinä yksin olet maan kaikkien  valtakuntain Jumala; sinä olet tehnyt taivaan ja maan.</span> <span class="verse"><a name="16">16</a>Herra, kallista korvasi ja kuule; Herra, avaa silmäsi ja katso.  Kuule Sanheribin sanat, kuinka hän lähetti tuon miehen herjaamaan elävää  Jumalaa.</span> <span class="verse"><a name="17">17</a>Se on totta, Herra, että Assurin kuninkaat ovat hävittäneet kansat  ja heidän maansa.</span> <span class="verse"><a name="18">18</a>Ja he ovat heittäneet heidän jumalansa tuleen; sillä ne eivät olleet  jumalia, vaan ihmiskätten tekoa, puuta ja kiveä, ja sentähden he voivat  hävittää ne.</span> <span class="verse"><a name="19">19</a>Mutta pelasta nyt meidät, Herra, meidän Jumalamme, hänen käsistänsä,  että kaikki maan valtakunnat tulisivat tietämään, että sinä, Herra,  yksin olet Jumala."</span> <span class="verse"><a name="20">20</a>Niin Jesaja, Aamoksen poika, lähetti Hiskialle tämän sanan: "Näin  sanoo Herra, Israelin Jumala: Mitä sinä olet minulta Sanheribin, Assurin  kuninkaan, tähden rukoillut, sen minä olen kuullut.</span> <span class="verse"><a name="21">21</a>Ja tämä on sana, jonka Herra on puhunut hänestä: Neitsyt, tytär  Siion, halveksii ja pilkkaa sinua; tytär Jerusalem nyökyttää ilkkuen  päätänsä sinun jälkeesi.</span> <span class="verse"><a name="22">22</a>Ketä olet herjannut ja häväissyt, ja ketä vastaan olet korottanut  äänesi? Korkealle olet kohottanut silmäsi Israelin Pyhää vastaan.</span> <span class="verse"><a name="23">23</a>Sanansaattajaisi kautta sinä herjasit Herraa ja sanoit: 'Monilla  vaunuillani minä nousin vuorten harjalle, Libanonin ääriin saakka; minä  hakkasin maahan sen korkeat setrit, sen parhaat kypressit, ja tunkeuduin  sen etäisimpään yöpaikkaan, sen rehevimpään metsään;</span> <span class="verse"><a name="24">24</a>minä kaivoin kaivoja ja join kuiviin muukalaisten vedet, ja  jalkapohjallani minä kuivasin kaikki Egyptin virrat'.</span> <span class="verse"><a name="25">25</a>Etkö ole kuullut: kauan sitten minä olen tätä valmistanut,  muinaisuudesta saakka tätä aivoitellut! Nyt minä olen sen toteuttanut,  ja niin sinä sait hävittää varustetut kaupungit autioiksi  kiviroukkioiksi,</span> <span class="verse"><a name="26">26</a>ja niiden asukkaat olivat voimattomat, he kauhistuivat ja joutuivat  häpeään; heidän kävi niinkuin kedon ruohon ja niinkuin vihannan heinän,  niinkuin katolla kasvavain kortten ja niinkuin laihon, joka kuivettuu  ennen oljelle tulemistaan.</span> <span class="verse"><a name="27">27</a>Istuitpa sinä tai lähdit tai tulit, minä sen tiedän, niinkuin  senkin, että sinä raivoat minua vastaan.</span> <span class="verse"><a name="28">28</a>Koska sinä minua vastaan raivoat ja koska sinun ylpeytesi on tullut  minun korviini, niin minä panen koukkuni sinun nenääsi ja suitseni sinun  suuhusi ja vien sinut takaisin samaa tietä, jota tulitkin.</span> <span class="verse"><a name="29">29</a>Ja tämä on oleva sinulle merkkinä: tänä vuonna syödään jälkikasvua  ja toisena vuonna kesanto-aaluvaa, mutta kolmantena vuonna te kylväkää  ja leikatkaa, istuttakaa viinitarhoja ja syökää niiden hedelmää.</span> <span class="verse"><a name="30">30</a>Ja Juudan heimon pelastuneet, jotka ovat jäljelle jääneet, tekevät  taas juurta alaspäin ja hedelmää ylöspäin.</span> <span class="verse"><a name="31">31</a>Sillä Jerusalemista lähtee kasvamaan jäännös, pelastunut joukko  Siionin vuorelta. Herran kiivaus on sen tekevä.</span> <span class="verse"><a name="32">32</a>Sentähden, näin sanoo Herra Assurin kuninkaasta: Hän ei tule tähän  kaupunkiin eikä siihen nuolta ammu, ei tuo sitä vastaan kilpeä eikä luo  sitä vastaan vallia.</span> <span class="verse"><a name="33">33</a>Samaa tietä, jota hän tuli, hän palajaa, ja tähän kaupunkiin hän ei  tule, sanoo Herra.</span> <span class="verse"><a name="34">34</a>Sillä minä varjelen tämän kaupungin ja pelastan sen itseni tähden ja  palvelijani Daavidin tähden."</span> <span class="verse"><a name="35">35</a>Ja sinä yönä Herran enkeli lähti ja löi Assurin leirissä sata  kahdeksankymmentä viisi tuhatta miestä, ja kun noustiin aamulla varhain,  niin katso, ne olivat kaikki kuolleina ruumiina.</span> <span class="verse"><a name="36">36</a>Silloin Sanherib, Assurin kuningas, lähti liikkeelle ja meni pois;  hän palasi takaisin ja jäi Niiniveen.</span> <span class="verse"><a name="37">37</a>Mutta kun hän oli kerran rukoilemassa jumalansa Nisrokin  temppelissä, surmasivat Adrammelek ja Sareser hänet miekalla; sitten he  pakenivat Araratin maahan. Ja hänen poikansa Eesarhaddon tuli  kuninkaaksi hänen sijaansa.</span> </p></div</div></div></body></html>