<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 17</strong></div><p><span class="verse"><a name="1">1</a>Juudan kuninkaan Aahaan kahdentenatoista hallitusvuotena tuli Hoosea,  Eelan poika, Israelin kuninkaaksi Samariaan, ja hän hallitsi yhdeksän  vuotta.</span> <span class="verse"><a name="2">2</a>Hän teki sitä, mikä on pahaa Herran silmissä, ei kuitenkaan niinkuin  ne Israelin kuninkaat, jotka olivat olleet ennen häntä.</span> <span class="verse"><a name="3">3</a>Hänen kimppuunsa hyökkäsi Salmaneser, Assurin kuningas; ja Hoosea  tuli hänen palvelijakseen ja maksoi hänelle veroa.</span> <span class="verse"><a name="4">4</a>Mutta Assurin kuningas huomasi Hoosean olevan salahankkeissa, koska  tämä lähetti sanansaattajat Soon, Egyptin kuninkaan, luo eikä  suorittanut enää niinkuin ennen vuotuista veroa Assurin kuninkaalle.  Niin Assurin kuningas vangitutti hänet ja piti häntä sidottuna  vankilassa.</span> <span class="verse"><a name="5">5</a>Ja Assurin kuningas hyökkäsi koko maan kimppuun ja meni Samariaan ja  piiritti sitä kolme vuotta.</span> <span class="verse"><a name="6">6</a>Hoosean yhdeksäntenä hallitusvuotena Assurin kuningas valloitti  Samarian ja vei Israelin pakkosiirtolaisuuteen Assuriin ja asetti heidät  asumaan Halahiin ja Haaborin, Goosanin joen, rannoille sekä Meedian  kaupunkeihin.</span> <span class="verse"><a name="7">7</a>Näin tapahtui, koska israelilaiset olivat tehneet syntiä Herraa,  Jumalaansa, vastaan, joka oli johdattanut heidät Egyptin maasta, pois  faraon, Egyptin kuninkaan, käsistä, ja koska he olivat peljänneet muita  jumalia.</span> <span class="verse"><a name="8">8</a>He olivat myös vaeltaneet niiden kansain säädösten mukaan, jotka  Herra oli karkoittanut israelilaisten tieltä, ja tehneet sitä, mitä  Israelin kuninkaatkin.</span> <span class="verse"><a name="9">9</a>Israelilaiset olivat tehneet Herraa, Jumalaansa, vastaan sellaista,  mikä ei ole oikein: he olivat rakentaneet itsellensä uhrikukkuloita  kaikkiin kaupunkeihinsa, sekä vartiotornien luo että varustettuihin  kaupunkeihin.</span> <span class="verse"><a name="10">10</a>He olivat pystyttäneet itsellensä patsaita ja asera-karsikkoja  jokaiselle korkealle kummulle ja jokaisen viheriän puun alle.</span> <span class="verse"><a name="11">11</a>He olivat polttaneet uhreja kaikilla uhrikukkuloilla, niinkuin ne  kansat, jotka Herra oli karkoittanut heidän tieltänsä, olivat  harjoittaneet pahuutta ja vihoittaneet Herran.</span> <span class="verse"><a name="12">12</a>He olivat palvelleet kivijumalia, vaikka Herra oli heille sanonut:  "Älkää tehkö sitä".</span> <span class="verse"><a name="13">13</a>Ja Herra oli varoittanut sekä Israelia että Juudaa kaikkien  profeettainsa, kaikkien näkijäin, kautta ja sanonut: "Palatkaa pahoilta  teiltänne ja noudattakaa minun käskyjäni ja säädöksiäni, kaiken sen lain  mukaan, jonka minä annoin teidän isillenne ja jonka minä olen teille  ilmoittanut palvelijaini, profeettain, kautta".</span> <span class="verse"><a name="14">14</a>Mutta he eivät kuulleet, vaan olivat niskureita niinkuin heidän  isänsäkin, jotka eivät uskoneet Herraan, Jumalaansa.</span> <span class="verse"><a name="15">15</a>He hylkäsivät hänen käskynsä ja hänen liittonsa, jonka hän oli  tehnyt heidän isiensä kanssa, ja todistukset, jotka hän oli heille  antanut. He seurasivat turhia jumalia, ja turhanpäiväisiksi he tulivat,  kun seurasivat pakanakansoja, jotka asuivat heidän ympärillänsä, vaikka  Herra oli kieltänyt heitä tekemästä niinkuin ne.</span> <span class="verse"><a name="16">16</a>He hylkäsivät Herran, Jumalansa, kaikki käskyt ja tekivät itsellensä  valettuja kuvia, kaksi vasikkaa. Ja he tekivät itsellensä myös  asera-karsikkoja ja kumarsivat kaikkea taivaan joukkoa ja palvelivat  Baalia.</span> <span class="verse"><a name="17">17</a>Ja he panivat poikansa ja tyttärensä kulkemaan tulen läpi ja tekivät  taikoja ja harjoittivat noituutta. He myivät itsensä tekemään sitä, mikä  on pahaa Herran silmissä, ja vihoittivat hänet.</span> <span class="verse"><a name="18">18</a>Niin Herra vihastui suuresti Israeliin ja poisti heidät kasvojensa  edestä, niin ettei muuta jäänyt jäljelle kuin Juudan sukukunta yksin.</span> <span class="verse"><a name="19">19</a>Ei myöskään Juuda pitänyt Herran, Jumalansa, käskyjä, vaan he  vaelsivat niiden säädösten mukaan, jotka Israel itse oli tehnyt.</span> <span class="verse"><a name="20">20</a>Niin Herra hylkäsi koko Israelin heimon, nöyryytti heitä ja antoi  heidät ryöstäjien käsiin ja heitti viimein heidät pois kasvojensa  edestä.</span> <span class="verse"><a name="21">21</a>Sillä kun hän oli reväissyt Israelin Daavidin suvulta ja he olivat  tehneet kuninkaaksi Jerobeamin, Nebatin pojan, käänsi Jerobeam Israelin  pois Herrasta ja saattoi heidät tekemään suuren synnin.</span> <span class="verse"><a name="22">22</a>Ja israelilaiset vaelsivat kaikissa synneissä, joita Jerobeam oli  tehnyt; he eivät luopuneet niistä.</span> <span class="verse"><a name="23">23</a>Ja niin Herra viimein poisti Israelin kasvojensa edestä, niinkuin  hän oli puhunut kaikkien palvelijainsa, profeettain, kautta. Ja Israel  vietiin pois maastansa pakkosiirtolaisuuteen Assuriin, jossa he ovat  tänäkin päivänä.</span> <span class="verse"><a name="24">24</a>Sen jälkeen Assurin kuningas antoi tuoda kansaa Baabelista,  Kuutasta, Avvasta, Hamatista ja Sefarvaimista ja asetti heidät asumaan  Samarian kaupunkeihin israelilaisten sijaan. Ja he ottivat Samarian  omaksensa ja asettuivat sen kaupunkeihin.</span> <span class="verse"><a name="25">25</a>Ja kun he siellä olonsa ensi aikoina eivät peljänneet Herraa,  lähetti Herra heidän sekaansa leijonia, jotka tappoivat heitä.</span> <span class="verse"><a name="26">26</a>Se ilmoitettiin Assurin kuninkaalle näin: "Kansat, jotka sinä veit  pakkosiirtolaisuuteen ja asetit asumaan Samarian kaupunkeihin, eivät  tiedä, millä tavalla sen maan Jumalaa on palveltava. Sentähden hän on  lähettänyt leijonia heidän sekaansa, ja katso, ne surmaavat heitä, koska  he eivät tiedä, millä tavalla sen maan Jumalaa on palveltava."</span> <span class="verse"><a name="27">27</a>Silloin Assurin kuningas käski sanoen: "Viekää sinne joku niistä  papeista, jotka toitte sieltä pakkosiirtolaisuuteen; joku heistä menköön  sinne ja asukoon siellä ja opettakoon heille, millä tavalla sen maan  Jumalaa on palveltava."</span> <span class="verse"><a name="28">28</a>Ja niin eräs niistä papeista, jotka he olivat vieneet Samariasta  pakkosiirtolaisuuteen, tuli ja asettui Beeteliin; ja hän opetti heille,  kuinka heidän oli peljättävä Herraa.</span> <span class="verse"><a name="29">29</a>Mutta kukin kansa teki itselleen omat jumalansa, ja he panivat ne  samarialaisten rakentamiin uhrikukkula-temppeleihin, kukin kansa niissä  kaupungeissa, joissa se asui.</span> <span class="verse"><a name="30">30</a>Baabelin miehet tekivät itselleen Sukkot-Benotin, Kuutin miehet  tekivät Neergalin, Hamatin miehet Asiman,</span> <span class="verse"><a name="31">31</a>avvalaiset tekivät Nibhaan ja Tartakin, sefarvaimilaiset polttivat  poikiansa tulessa Adrammelekille ja Annammelekille, Sefarvaimin  jumalille.</span> <span class="verse"><a name="32">32</a>Mutta he pelkäsivät myöskin Herraa. Ja he asettivat itsellensä  uhrikukkula-pappeja omasta keskuudestaan, ja nämä uhrasivat heidän  puolestaan uhrikukkula-temppeleissä.</span> <span class="verse"><a name="33">33</a>He pelkäsivät tosin Herraa, mutta palvelivat myös omia jumaliansa  samalla tavalla kuin ne kansat, joiden keskuudesta heidät oli tuotu.</span> <span class="verse"><a name="34">34</a>Ja vielä tänäkin päivänä he tekevät vanhan tapansa mukaan: he eivät  pelkää Herraa eivätkä tee saamiensa säädösten ja oikeuksien mukaan,  eivät sen lain ja niiden käskyjen mukaan, jotka Herra on antanut  Jaakobin pojille, hänen, jolle hän antoi nimen Israel.</span> <span class="verse"><a name="35">35</a>Herra teki liiton näiden kanssa ja käski heitä sanoen: "Älkää  peljätkö muita jumalia, älkää kumartako ja palvelko niitä älkääkä  uhratko niille,</span> <span class="verse"><a name="36">36</a>vaan Herraa, joka johdatti teidät Egyptin maasta suurella voimalla  ja ojennetulla käsivarrella, häntä te peljätkää, häntä kumartakaa ja  hänelle uhratkaa.</span> <span class="verse"><a name="37">37</a>Ja niitä säädöksiä ja oikeuksia, sitä lakia ja niitä käskyjä, jotka  hän on teille kirjoittanut, te alati tarkoin noudattakaa, mutta älkää  peljätkö muita jumalia.</span> <span class="verse"><a name="38">38</a>Liittoa, jonka minä tein teidän kanssanne, älkää unhottako.  Älkääkä  peljätkö muita jumalia,</span> <span class="verse"><a name="39">39</a>vaan peljätkää ainoastaan Herraa, teidän Jumalaanne, niin hän  pelastaa teidät kaikkien vihollistenne käsistä."</span> <span class="verse"><a name="40">40</a>Mutta he eivät totelleet, vaan tekivät vanhan tapansa mukaan.</span> <span class="verse"><a name="41">41</a>Niin nämä kansat pelkäsivät Herraa, mutta palvelivat samalla omia  jumalankuviansa. Myöskin heidän lapsensa ja heidän lastensa lapset  tekevät vielä tänä päivänä samoin, kuin heidän isänsä ovat tehneet.</span> </p></div</div></div></body></html>