<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 13</strong></div><p><span class="verse"><a name="1">1</a>Juudan kuninkaan Jooaan, Ahasjan pojan, kahdentenakymmenentenä  kolmantena hallitusvuotena tuli Jooahas, Jeehun poika, Israelin  kuninkaaksi, ja hän hallitsi Samariassa seitsemäntoista vuotta.</span> <span class="verse"><a name="2">2</a>Ja hän teki sitä, mikä on pahaa Herran silmissä, ja vaelsi  Jerobeamin, Nebatin pojan, synneissä, joilla tämä oli saattanut Israelin  tekemään syntiä; hän ei luopunut niistä.</span> <span class="verse"><a name="3">3</a>Niin Herran viha syttyi Israelia kohtaan, ja hän antoi heidät  Hasaelin, Aramin kuninkaan, ja Benhadadin, Hasaelin pojan, käsiin koko  siksi ajaksi.</span> <span class="verse"><a name="4">4</a>Mutta Jooahas lepytti Herraa, ja Herra kuuli häntä, sillä hän näki  Israelin sorron, kun Aramin kuningas sorti heitä.</span> <span class="verse"><a name="5">5</a>Ja Herra antoi Israelille vapauttajan, ja he pääsivät aramilaisten  käsistä. Ja israelilaiset asuivat majoissansa niinkuin ennenkin.</span> <span class="verse"><a name="6">6</a>Eivät he kuitenkaan luopuneet Jerobeamin suvun synneistä, joilla hän  oli saattanut Israelin tekemään syntiä, vaan he vaelsivat niissä;  aserakin jäi paikoilleen Samariaan.</span> <span class="verse"><a name="7">7</a>Niin ei Herra jättänyt Jooahaalle väkeä enempää kuin viisikymmentä  ratsumiestä, kymmenet sotavaunut ja kymmenentuhatta jalkamiestä; sillä  Aramin kuningas oli hävittänyt ne ja pannut ne tomuksi, niinkuin  puitaessa tulee tomua.</span> <span class="verse"><a name="8">8</a>Mitä muuta on kerrottavaa Jooahaasta, kaikesta, mitä hän teki, ja  hänen urotöistänsä, se on kirjoitettuna Israelin kuningasten  aikakirjassa.</span> <span class="verse"><a name="9">9</a>Ja Jooahas meni lepoon isiensä tykö, ja hänet haudattiin Samariaan.  Ja hänen poikansa Jooas tuli kuninkaaksi hänen sijaansa.</span> <span class="verse"><a name="10">10</a>Juudan kuninkaan Jooaan kolmantenakymmenentenä seitsemäntenä  hallitusvuotena tuli Jooas, Jooahaan poika, Israelin kuninkaaksi, ja hän  hallitsi Samariassa kuusitoista vuotta.</span> <span class="verse"><a name="11">11</a>Hän teki sitä, mikä on pahaa Herran silmissä: hän ei luopunut  mistään Jerobeamin, Nebatin pojan, synneistä, joilla tämä oli saattanut  Israelin tekemään syntiä, vaan vaelsi niissä.</span> <span class="verse"><a name="12">12</a>Mitä muuta on kerrottavaa Jooaasta, kaikesta, mitä hän teki, ja  hänen urotöistään, kuinka hän soti Juudan kuningasta Amasjaa vastaan, se  on kirjoitettuna Israelin kuningasten aikakirjassa.</span> <span class="verse"><a name="13">13</a>Ja Jooas meni lepoon isiensä tykö, ja Jerobeam istui hänen  valtaistuimellensa. Ja Jooas haudattiin Samariaan Israelin kuningasten  viereen.</span> <span class="verse"><a name="14">14</a>Mutta kun Elisa sairasti kuolintautiansa, tuli Jooas, Israelin  kuningas, hänen tykönsä. Ja kumartuneena hänen kasvojensa yli hän itki  ja sanoi: "Isäni, isäni! Israelin sotavaunut ja ratsumiehet!"</span> <span class="verse"><a name="15">15</a>Niin Elisa sanoi hänelle: "Nouda jousi ja nuolia". Ja hän nouti  hänelle jousen ja nuolia.</span> <span class="verse"><a name="16">16</a>Sitten hän sanoi Israelin kuninkaalle: "Laske kätesi jouselle". Ja  kun hän oli laskenut kätensä, pani Elisa kätensä kuninkaan kätten  päälle.</span> <span class="verse"><a name="17">17</a>Ja hän sanoi: "Avaa ikkuna itään päin". Ja kun tämä oli avannut sen,  sanoi Elisa: "Ammu". Ja hän ampui. Niin hän sanoi: "Herran voitonnuoli,  voitonnuoli Aramia vastaan! Sinä olet voittava aramilaiset Afekissa  perinpohjin."</span> <span class="verse"><a name="18">18</a>Sitten hän sanoi: "Ota nuolet". Ja kun hän oli ne ottanut, sanoi hän  Israelin kuninkaalle: "Lyö maahan". Niin hän löi kolme kertaa ja lakkasi  sitten.</span> <span class="verse"><a name="19">19</a>Mutta Jumalan mies vihastui häneen ja sanoi: "Sinun olisi pitänyt  lyödä viisi tai kuusi kertaa: silloin olisit voittanut aramilaiset  perinpohjin. Mutta nyt olet voittava aramilaiset ainoastaan kolme  kertaa."</span> <span class="verse"><a name="20">20</a>Sitten Elisa kuoli, ja hänet haudattiin. Ja mooabilaisten  partiojoukkoja tuli maahan vuosi vuodelta.</span> <span class="verse"><a name="21">21</a>Ja kerran, kun he haudatessaan erästä miestä näkivät partiojoukon,  heittivät he miehen Elisan hautaan ja menivät matkoihinsa. Kun mies  kosketti Elisan luita, virkosi hän ja nousi jaloilleen.</span> <span class="verse"><a name="22">22</a>Hasael, Aramin kuningas, sorti Israelia, niin kauan kuin Jooahas  eli.</span> <span class="verse"><a name="23">23</a>Mutta Herra oli heille laupias, armahti heitä ja kääntyi heidän  puoleensa liiton tähden, jonka hän oli tehnyt Aabrahamin, Iisakin ja  Jaakobin kanssa. Sillä hän ei tahtonut tuhota heitä, eikä hän ollut  vielä heittänyt heitä pois kasvojensa edestä.</span> <span class="verse"><a name="24">24</a>Ja Hasael, Aramin kuningas, kuoli, ja hänen poikansa Benhadad tuli  kuninkaaksi hänen sijaansa.</span> <span class="verse"><a name="25">25</a>Ja Jooas, Jooahaan poika, otti Benhadadilta, Hasaelin pojalta,  takaisin ne kaupungit, jotka tämä oli asevoimalla ottanut hänen  isältänsä Jooahaalta. Kolme kertaa Jooas voitti hänet ja otti takaisin  Israelin kaupungit.</span> </p></div</div></div></body></html>