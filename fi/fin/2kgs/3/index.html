<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 3</strong></div><p><span class="verse"><a name="1">1</a>Jooram, Ahabin poika, tuli Israelin kuninkaaksi Samariassa  Joosafatin, Juudan kuninkaan, kahdeksantenatoista hallitusvuotena, ja  hän hallitsi kaksitoista vuotta.</span> <span class="verse"><a name="2">2</a>Hän teki sitä, mikä on pahaa Herran silmissä, ei kuitenkaan niinkuin  hänen isänsä ja äitinsä, sillä hän poisti Baalin patsaan, jonka hänen  isänsä oli teettänyt.</span> <span class="verse"><a name="3">3</a>Kuitenkin hän riippui kiinni Jerobeamin, Nebatin pojan, synnissä,  jolla tämä oli saattanut Israelin tekemään syntiä; siitä hän ei  luopunut.</span> <span class="verse"><a name="4">4</a>Meesa, Mooabin kuningas, omisti lammaslaumoja ja maksoi verona  Israelin kuninkaalle satatuhatta karitsaa ja sadantuhannen oinaan  villat.</span> <span class="verse"><a name="5">5</a>Mutta Ahabin kuoltua Mooabin kuningas luopui Israelin kuninkaasta.</span> <span class="verse"><a name="6">6</a>Siihen aikaan lähti kuningas Jooram Samariasta ja katsasti kaiken  Israelin.</span> <span class="verse"><a name="7">7</a>Ja hän meni ja lähetti Joosafatille Juudan kuninkaalle sanan:  "Mooabin kuningas on luopunut minusta. Lähdetkö minun kanssani sotaan  Mooabia vastaan?" Hän vastasi: "Lähden; minä niinkuin sinä, minun  kansani niinkuin sinun kansasi, minun hevoseni niinkuin sinun hevosesi!"</span> <span class="verse"><a name="8">8</a>Ja Joosafat kysyi: "Mitä tietä meidän on sinne mentävä?" Hän vastasi:  "Edomin erämaan tietä".</span> <span class="verse"><a name="9">9</a>Niin Israelin kuningas, Juudan kuningas ja Edomin kuningas lähtivät  liikkeelle. Mutta kun he olivat kierrellen kulkeneet seitsemän päivän  matkan eikä ollut vettä sotajoukolle eikä juhdille, jotka seurasivat  heitä,</span> <span class="verse"><a name="10">10</a>sanoi Israelin kuningas: "Voi, Herra on kutsunut nämä kolme  kuningasta kokoon antaakseen heidät Mooabin käsiin!"</span> <span class="verse"><a name="11">11</a>Mutta Joosafat sanoi: "Eikö täällä ole ketään Herran profeettaa,  kysyäksemme hänen kauttaan neuvoa Herralta?" Silloin eräs Israelin  kuninkaan palvelijoista vastasi ja sanoi: "Täällä on Elisa, Saafatin  poika, joka vuodatti vettä Elian käsille".</span> <span class="verse"><a name="12">12</a>Joosafat sanoi: "Hänellä on Herran sana". Niin Israelin kuningas,  Joosafat ja Edomin kuningas menivät hänen tykönsä.</span> <span class="verse"><a name="13">13</a>Ja Elisa sanoi Israelin kuninkaalle: "Mitä minulla on tekemistä   sinun kanssasi? Mene isäsi ja äitisi profeettain tykö."   Israelin kuningas sanoi hänelle: "Ei niin!   Sillä Herra on kutsunut nämä kolme kuningasta kokoon antaakseen  heidät Mooabin käsiin."</span> <span class="verse"><a name="14">14</a>Elisa sanoi: "Niin totta kuin Herra Sebaot elää, jonka edessä minä  seison: jollen tahtoisi tehdä Joosafatille, Juudan kuninkaalle,  mieliksi, niin minä tosiaankaan en katsoisi sinuun enkä huomaisi sinua.</span> <span class="verse"><a name="15">15</a>Mutta tuokaa minulle nyt kanteleensoittaja." Ja kun  kanteleensoittaja soitti, niin Herran käsi laskeutui hänen päällensä,</span> <span class="verse"><a name="16">16</a>ja hän sanoi: "Näin sanoo Herra: Tehkää tämä laakso kuoppia täyteen.</span> <span class="verse"><a name="17">17</a>Sillä näin sanoo Herra: Te ette tule näkemään tuulta ettekä sadetta,  ja kuitenkin tämä laakso tulee vettä täyteen; ja te saatte juoda, sekä  te että teidän karjanne ja juhtanne.</span> <span class="verse"><a name="18">18</a>Mutta tämä on Herran silmissä pieni asia: hän antaa Mooabin teidän  käsiinne,</span> <span class="verse"><a name="19">19</a>ja niin te valloitatte kaikki varustetut kaupungit ja kaikki valitut  kaupungit, kaadatte kaikki hedelmäpuut, tukitte kaikki vesilähteet ja  turmelette kivillä kaikki hyvät peltopalstat."</span> <span class="verse"><a name="20">20</a>Ja katso, seuraavana aamuna, sinä hetkenä, jona ruokauhri uhrataan,  tuli vettä Edomista päin, niin että maa tuli vettä täyteen.</span> <span class="verse"><a name="21">21</a>Kun kaikki mooabilaiset kuulivat, että kuninkaat olivat lähteneet  sotaan heitä vastaan, kutsuttiin koolle kaikki miekkaan vyöttäytyvät ja  myös vanhemmat miehet, ja he asettuivat rajalle.</span> <span class="verse"><a name="22">22</a>Mutta varhain aamulla, kun aurinko nousi ja paistoi veteen, näkivät  mooabilaiset, että vesi heidän edessään oli punaista kuin veri.</span> <span class="verse"><a name="23">23</a>Ja he sanoivat: "Se on verta; varmaan kuninkaat ovat joutuneet  taisteluun keskenään ja surmanneet toisensa. Ja nyt saaliin ryöstöön,  Mooab!"</span> <span class="verse"><a name="24">24</a>Mutta kun he tulivat Israelin leiriin, nousivat israelilaiset ja  voittivat mooabilaiset, niin että nämä pakenivat heitä. Ja he  hyökkäsivät maahan ja voittivat uudelleen mooabilaiset.</span> <span class="verse"><a name="25">25</a>Ja he hävittivät kaupungit, kaikille hyville peltopalstoille heitti  kukin heistä kiven, täyttäen ne; he tukkivat kaikki vesilähteet ja  kaatoivat kaikki hedelmäpuut, niin että ainoastaan Kiir-Haresetissa  jäivät kivet paikoilleen. Ja linkomiehet piirittivät kaupungin ja  ampuivat sitä.</span> <span class="verse"><a name="26">26</a>Kun Mooabin kuningas näki joutuvansa tappiolle taistelussa, otti hän  mukaansa seitsemänsataa miekkamiestä murtautuakseen Edomin kuninkaan  luo; mutta he eivät voineet.</span> <span class="verse"><a name="27">27</a>Niin hän otti poikansa, esikoisensa, joka oli tuleva kuninkaaksi  hänen sijaansa, ja uhrasi hänet polttouhriksi muurilla. Silloin suuri  viha kohtasi Israelia, niin että he lähtivät sieltä ja palasivat omaan  maahansa.</span> </p></div</div></div></body></html>