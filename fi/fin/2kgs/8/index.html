<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 8</strong></div><p><span class="verse"><a name="1">1</a>Ja Elisa puhui vaimolle, jonka pojan hän oli palauttanut henkiin, ja  sanoi: "Nouse ja lähde, sinä ja sinun perheesi, asumaan muukalaisena,  missä vain voit asua, sillä Herra on käskenyt nälänhädän tulla, ja se  myös tulee maahan seitsemäksi vuodeksi".</span> <span class="verse"><a name="2">2</a>Niin vaimo nousi ja teki Jumalan miehen sanan mukaan: hän lähti ja  asui perheinensä muukalaisena filistealaisten maassa seitsemän vuotta.</span> <span class="verse"><a name="3">3</a>Mutta niiden seitsemän vuoden kuluttua vaimo palasi filistealaisten  maasta; ja hän tuli anomaan kuninkaalta taloansa ja peltoansa.</span> <span class="verse"><a name="4">4</a>Ja kuningas puhutteli juuri Geehasia, Jumalan miehen palvelijaa, ja  sanoi: "Kerro minulle kaikki ne suuret teot, jotka Elisa on tehnyt".</span> <span class="verse"><a name="5">5</a>Juuri kun hän kertoi kuninkaalle, kuinka Elisa oli palauttanut  kuolleen henkiin, tuli vaimo, jonka pojan hän oli palauttanut henkiin,  anomaan kuninkaalta taloansa ja peltoansa.  Silloin Geehasi sanoi:  "Herrani, kuningas, tämä on se vaimo; ja tämä on se poika, jonka Elisa  palautti henkiin".</span> <span class="verse"><a name="6">6</a>Ja kuningas kyseli vaimolta, ja tämä kertoi sen hänelle. Niin  kuningas antoi hänen mukaansa hoviherran ja sanoi: "Toimita tälle  takaisin kaikki, mikä on hänen omaansa, ja lisäksi kaikki pellon sadot  siitä päivästä alkaen, jona hän jätti maan, aina tähän asti".</span> <span class="verse"><a name="7">7</a>Ja Elisa tuli Damaskoon. Ja Aramin kuningas Benhadad oli sairaana.  Kun hänelle ilmoitettiin: "Jumalan mies on tullut tänne",</span> <span class="verse"><a name="8">8</a>sanoi kuningas Hasaelille: "Ota mukaasi lahja ja mene Jumalan miestä  vastaan ja kysy hänen kauttansa Herralta: 'Toivunko minä tästä  taudista?'"</span> <span class="verse"><a name="9">9</a>Ja Hasael meni häntä vastaan ja otti mukaansa lahjaksi kaikkea, mitä  Damaskossa oli parasta, neljäkymmentä kamelinkuormaa. Ja hän tuli ja  astui hänen eteensä ja sanoi: "Poikasi Benhadad, Aramin kuningas,  lähetti minut sinun luoksesi ja käski kysyä: 'Toivunko minä tästä  taudista?'"</span> <span class="verse"><a name="10">10</a>Elisa sanoi: "Mene ja sano hänelle: 'Toivut'. Mutta Herra on  ilmoittanut minulle, että hänen on kuoltava."</span> <span class="verse"><a name="11">11</a>Ja hän tuijotti eteensä kauan ja liikahtamatta; sitten Jumalan mies  alkoi itkeä.</span> <span class="verse"><a name="12">12</a>Niin Hasael sanoi: "Minkätähden herrani itkee?" Hän vastasi:  "Sentähden, että minä tiedän, kuinka paljon pahaa sinä olet tekevä  israelilaisille: sinä pistät heidän varustetut kaupunkinsa tuleen, sinä  surmaat miekalla heidän valiomiehensä, sinä murskaat heidän pienet  lapsensa ja halkaiset heidän raskaat vaimonsa".</span> <span class="verse"><a name="13">13</a>Hasael sanoi: "Mikä on palvelijasi, tällainen koira, tekemään näitä  suuria asioita?" Elisa vastasi: "Herra on ilmoittanut minulle, että  sinusta on tuleva Aramin kuningas".</span> <span class="verse"><a name="14">14</a>Niin hän meni Elisan tyköä, ja kun hän tuli herransa tykö, kysyi  tämä häneltä: "Mitä Elisa sanoi sinulle?" Hän vastasi: "Hän sanoi  minulle, että sinä toivut".</span> <span class="verse"><a name="15">15</a>Mutta seuraavana päivänä hän otti peitteen ja kastoi sen veteen ja  levitti sen hänen kasvoillensa; niin hän kuoli. Ja Hasael tuli  kuninkaaksi hänen sijaansa.</span> <span class="verse"><a name="16">16</a>Israelin kuninkaan Jooramin, Ahabin pojan, viidentenä  hallitusvuotena tuli Jooram, Juudan kuninkaan Joosafatin poika,  kuninkaaksi.</span> <span class="verse"><a name="17">17</a>Hän oli kolmenkymmenen kahden vuoden vanha tullessaan kuninkaaksi,  ja hän hallitsi Jerusalemissa kahdeksan vuotta.</span> <span class="verse"><a name="18">18</a>Mutta hän vaelsi Israelin kuningasten tietä,   niinkuin Ahabin suku oli tehnyt, sillä hänellä oli puolisona Ahabin tytär.   Ja niin hän teki sitä, mikä on pahaa Herran silmissä.</span> <span class="verse"><a name="19">19</a>Mutta palvelijansa Daavidin tähden Herra ei tahtonut tuhota Juudaa,  koska hän oli luvannut antaa hänelle ja hänen pojilleen lampun  ainiaaksi.</span> <span class="verse"><a name="20">20</a>Hänen aikanaan edomilaiset luopuivat Juudan vallanalaisuudesta ja  asettivat itsellensä kuninkaan.</span> <span class="verse"><a name="21">21</a>Ja Jooram lähti Saairiin kaikkine sotavaunuinensa. Ja hän nousi  yöllä ja voitti edomilaiset, jotka olivat saartaneet hänet, sekä  sotavaunujen päälliköt. Mutta väki pakeni majoillensa;</span> <span class="verse"><a name="22">22</a>ja edomilaiset luopuivat Juudan vallanalaisuudesta; niin aina tähän  päivään asti. Siihen aikaan luopui myös Libna.</span> <span class="verse"><a name="23">23</a>Mitä muuta on kerrottavaa Jooramista ja kaikesta, mitä hän teki, se  on kirjoitettuna Juudan kuningasten aikakirjassa.</span> <span class="verse"><a name="24">24</a>Sitten Jooram meni lepoon isiensä tykö, ja hänet haudattiin isiensä  viereen Daavidin kaupunkiin. Ja hänen poikansa Ahasja tuli kuninkaaksi  hänen sijaansa.</span> <span class="verse"><a name="25">25</a>Israelin kuninkaan Jooramin, Ahabin pojan, kahdentenatoista  hallitusvuotena tuli Ahasja, Juudan kuninkaan Jooramin poika,  kuninkaaksi.</span> <span class="verse"><a name="26">26</a>Ja Ahasja oli kahdenkymmenen kahden vuoden vanha tullessaan  kuninkaaksi, ja hän hallitsi Jerusalemissa vuoden. Hänen äitinsä oli  nimeltään Atalja, Israelin kuninkaan Omrin tytär.</span> <span class="verse"><a name="27">27</a>Ahasja vaelsi Ahabin suvun tietä ja teki sitä, mikä on pahaa Herran  silmissä, samoin kuin Ahabin suku; sillä hän oli lankoutunut Ahabin  suvun kanssa.</span> <span class="verse"><a name="28">28</a>Ja hän lähti Jooramin, Ahabin pojan, kanssa sotimaan Hasaelia,  Aramin kuningasta, vastaan Gileadin Raamotiin; mutta aramilaiset  haavoittivat Jooramin.</span> <span class="verse"><a name="29">29</a>Niin kuningas Jooram tuli takaisin parantuakseen Jisreelissä  haavoista, joita aramilaiset olivat iskeneet häneen Raamassa hänen  taistellessaan Hasaelia, Aramin kuningasta, vastaan. Ja Ahasja, Jooramin  poika, Juudan kuningas, tuli Jisreeliin katsomaan Jooramia, Ahabin  poikaa, koska tämä oli sairas.</span> </p></div</div></div></body></html>