<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 23</strong></div><p><span class="verse"><a name="1">1</a>Niin kuningas lähetti kokoamaan luoksensa kaikki Juudan ja  Jerusalemin vanhimmat.</span> <span class="verse"><a name="2">2</a>Ja kuningas meni Herran temppeliin, ja hänen kanssaan kaikki Juudan  miehet ja kaikki Jerusalemin asukkaat, myöskin papit ja profeetat, koko  kansa pienimmästä suurimpaan. Ja hän luki heidän kuultensa kaikki Herran  temppelistä löydetyn liitonkirjan sanat.</span> <span class="verse"><a name="3">3</a>Ja kuningas asettui pylvään viereen ja teki Herran edessä liiton,  että heidän tuli seurata Herraa, noudattaa hänen käskyjänsä,  todistuksiansa ja säädöksiänsä kaikesta sydämestään ja kaikesta  sielustaan ja pitää liiton sanat, jotka olivat kirjoitettuina siinä  kirjassa. Ja kaikki kansa yhtyi siihen liittoon.</span> <span class="verse"><a name="4">4</a>Sitten kuningas käski ylimmäistä pappia Hilkiaa ja häntä lähimpiä  pappeja sekä ovenvartijoita viemään Herran temppelistä pois kaikki  kalut, mitä oli tehty Baalille, Aseralle ja kaikelle taivaan joukolle.  Ja hän poltatti ne Jerusalemin ulkopuolella Kidronin kedoilla, mutta vei  niiden tuhan Beeteliin.</span> <span class="verse"><a name="5">5</a>Hän pani myös viralta epäjumalain papit, jotka Juudan kuninkaat  olivat asettaneet polttamaan uhreja uhrikukkuloilla Juudan kaupungeissa  ja Jerusalemin ympäristössä ja jotka polttivat uhreja Baalille,  auringolle, kuulle, eläinradan tähdille ja kaikelle taivaan joukolle.</span> <span class="verse"><a name="6">6</a>Hän vei aseran pois Herran temppelistä Jerusalemin ulkopuolelle  Kidronin laaksoon ja poltti sen Kidronin laaksossa, rouhensi sen tomuksi  ja heitti tomun yhteiselle hautausmaalle.</span> <span class="verse"><a name="7">7</a>Ja hän kukisti haureellisten pyhäkköpoikien huoneet, jotka olivat  Herran temppelissä ja joissa naiset kutoivat verhoja Aseralle.</span> <span class="verse"><a name="8">8</a>Hän toi pois kaikki papit Juudan kaupungeista ja saastutti  uhrikukkulat, joilla papit olivat polttaneet uhreja, Gebasta Beersebaan  asti. Ja hän kukisti porteilla olevat uhrikukkulat, joita oli kaupungin  päällikön Joosuan portin oven edustalla, vasemmalla puolella mentäessä  sisään kaupungin portista.</span> <span class="verse"><a name="9">9</a>Uhrikukkulapapit eivät kuitenkaan saaneet nousta Herran alttarille  Jerusalemissa; he saivat vain syödä happamatonta leipää veljiensä  kanssa.</span> <span class="verse"><a name="10">10</a>Hän saastutti myöskin polttopaikan Ben-Hinnomin laaksossa, ettei  kukaan voisi panna poikaansa tai tytärtänsä kulkemaan tulen läpi Molokin  kunniaksi.</span> <span class="verse"><a name="11">11</a>Ja hän poisti ne hevoset, jotka Juudan kuninkaat olivat auringon  kunniaksi asettaneet, siitä, mistä mennään Herran temppeliin, hoviherra  Netan-Melekin kammion vierestä, joka oli Parvarimissa, ja poltti  auringonvaunut tulessa.</span> <span class="verse"><a name="12">12</a>Ja Aahaan yläsalin katolla olevat alttarit, jotka Juudan kuninkaat  olivat teettäneet, ja ne alttarit, jotka Manasse oli teettänyt Herran  temppelin molempiin esipihoihin, kuningas kukisti; sitten hän riensi  sieltä ja heitti niiden tomun Kidronin laaksoon.</span> <span class="verse"><a name="13">13</a>Ja ne uhrikukkulat, jotka olivat itään päin Jerusalemista, etelään  päin Turmiovuoresta, ja jotka Salomo, Israelin kuningas, oli rakentanut  Astartelle, siidonilais-iljetykselle, ja Kemokselle, Mooabin  iljetykselle, ja Milkomille, ammonilais-kauhistukselle, ne kuningas  saastutti.</span> <span class="verse"><a name="14">14</a>Hän murskasi patsaat ja hakkasi maahan asera-karsikot ja täytti  niiden sijan ihmisten luilla.</span> <span class="verse"><a name="15">15</a>Myöskin Beetelissä olevan alttarin, sen uhrikukkulan, jonka oli  teettänyt Jerobeam, Nebatin poika, joka saattoi Israelin tekemään  syntiä, senkin alttarin uhrikukkuloineen hän kukisti; sitten hän poltti  uhrikukkulan ja rouhensi sen tomuksi sekä poltti asera-karsikon.</span> <span class="verse"><a name="16">16</a>Kun Joosia sitten kääntyi ja näki haudat, jotka olivat vuorella,  lähetti hän ottamaan luut haudoista, poltti ne alttarilla ja saastutti  näin alttarin, Herran sanan mukaan, jonka oli julistanut se Jumalan  mies, joka nämä julisti.</span> <span class="verse"><a name="17">17</a>Ja hän kysyi: "Mikä tuo hautamerkki on, jonka minä näen?"  Kaupungin  miehet vastasivat hänelle: "Se on sen Jumalan miehen hauta, joka tuli  Juudasta ja julisti sen, minkä sinä nyt olet tehnyt Beetelin  alttarille".</span> <span class="verse"><a name="18">18</a>Hän sanoi: "Antakaa hänen olla; älköön kukaan koskeko hänen  luihinsa". Niin he jättivät hänen luunsa rauhaan ja samoin sen profeetan  luut, joka oli tullut Samariasta.</span> <span class="verse"><a name="19">19</a>Myöskin Samarian kaupungeista Joosia poisti kaikki  uhrikukkulatemppelit, jotka Israelin kuninkaat olivat rakentaneet ja  niin vihoittaneet Herran; ja hän teki niille saman, minkä oli tehnyt  Beetelissä.</span> <span class="verse"><a name="20">20</a>Ja kaikki siellä olevat uhrikukkulapapit hän teurasti alttareilla ja  poltti ihmisten luita niiden päällä. Sitten hän palasi takaisin  Jerusalemiin.</span> <span class="verse"><a name="21">21</a>Ja kuningas käski kaikkea kansaa sanoen: "Viettäkää pääsiäistä  Herran, teidän Jumalanne, kunniaksi, niinkuin on kirjoitettuna tässä  liitonkirjassa".</span> <span class="verse"><a name="22">22</a>Sillä sellaista pääsiäistä ei oltu vietetty sen ajan jälkeen, jona  tuomarit tuomitsivat Israelia, ei Israelin kuningasten eikä Juudan  kuningasten koko aikana.</span> <span class="verse"><a name="23">23</a>Vasta kuningas Joosian kahdeksantenatoista hallitusvuotena  vietettiin sellainen pääsiäinen Jerusalemissa Herran kunniaksi.</span> <span class="verse"><a name="24">24</a>Myöskin vainaja- ja tietäjähenkien manaajat, kotijumalat ja  kivijumalat ja kaikki iljetykset, joita oli nähty Juudan maassa ja  Jerusalemissa, Joosia hävitti, täyttääkseen lain sanat, jotka olivat  kirjoitettuina siinä kirjassa, minkä pappi Hilkia oli löytänyt Herran  temppelistä.</span> <span class="verse"><a name="25">25</a>Ei ollut ennen häntä ollut hänen vertaistansa kuningasta, joka niin  kaikesta sydämestänsä, kaikesta sielustansa ja kaikesta voimastansa  olisi kääntynyt Herran puoleen, kaiken Mooseksen lain mukaan; eikä hänen  jälkeensä tullut hänen vertaistansa.</span> <span class="verse"><a name="26">26</a>Kuitenkaan ei Herra kääntynyt suuren vihansa hehkusta, kun kerran  hänen vihansa oli syttynyt Juudaa vastaan kaikesta siitä, millä Manasse  oli vihoittanut hänet.</span> <span class="verse"><a name="27">27</a>Ja Herra sanoi: "Minä toimitan myöskin Juudan pois kasvojeni edestä,  niinkuin minä olen toimittanut pois Israelin; ja minä hylkään  Jerusalemin, tämän kaupungin, jonka minä olin valinnut, ja temppelin,  josta minä olin sanonut: 'Minun nimeni on oleva siinä'".</span> <span class="verse"><a name="28">28</a>Mitä muuta on kerrottavaa Joosiasta ja kaikesta, mitä hän teki, se  on kirjoitettuna Juudan kuningasten aikakirjassa.</span> <span class="verse"><a name="29">29</a>Hänen aikanansa farao Neko, Egyptin kuningas, lähti Assurin  kuningasta vastaan Eufrat-virralle. Niin kuningas Joosia meni häntä  vastaan, mutta farao surmasi hänet Megiddossa heti, kun näki hänet.</span> <span class="verse"><a name="30">30</a>Ja hänen palvelijansa veivät hänet kuolleena vaunuissa Megiddosta,  toivat hänet Jerusalemiin ja hautasivat hänet hänen omaan hautaansa.  Mutta maan kansa otti Joosian pojan Jooahaan, voiteli hänet ja teki  hänet kuninkaaksi hänen isänsä sijaan.</span> <span class="verse"><a name="31">31</a>Jooahas oli kahdenkymmenen kolmen vuoden vanha tullessaan  kuninkaaksi, ja hän hallitsi kolme kuukautta Jerusalemissa.  Hänen  äitinsä oli nimeltään Hamutal, Jeremian tytär, Libnasta.</span> <span class="verse"><a name="32">32</a>Ja hän teki sitä, mikä on pahaa Herran silmissä, aivan niinkuin  hänen isänsä olivat tehneet.</span> <span class="verse"><a name="33">33</a>Mutta farao Neko vangitutti hänet Riblassa, Hamatin maassa, ettei  hän hallitsisi Jerusalemissa, ja määräsi maan maksettavaksi pakkoveron:  sata talenttia hopeata ja kymmenen talenttia kultaa.</span> <span class="verse"><a name="34">34</a>Ja farao Neko teki Eljakimin, Joosian pojan, kuninkaaksi hänen  isänsä Joosian sijaan ja muutti hänen nimensä Joojakimiksi. Mutta  Jooahaan hän otti vangiksi, ja tämä joutui Egyptiin; siellä hän kuoli.</span> <span class="verse"><a name="35">35</a>Hopean ja kullan Joojakim maksoi faraolle; mutta voidakseen maksaa  rahat faraon käskyn mukaan hän veroitti maata, ottaen maan kansalta, sen  mukaan kuin kukin oli verotettu, hopeata ja kultaa, antaakseen farao  Nekolle.</span> <span class="verse"><a name="36">36</a>Joojakim oli kahdenkymmenen viiden vuoden vanha tullessaan  kuninkaaksi, ja hän hallitsi Jerusalemissa yksitoista vuotta.  Hänen  äitinsä oli nimeltään Sebida, Pedajan tytär, Ruumasta.</span> <span class="verse"><a name="37">37</a>Hän teki sitä, mikä on pahaa Herran silmissä, aivan niinkuin hänen  isänsä olivat tehneet.</span> </p></div</div></div></body></html>