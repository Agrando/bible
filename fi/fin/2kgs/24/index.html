<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 24</strong></div><p><span class="verse"><a name="1">1</a>Hänen aikanaan Nebukadnessar, Baabelin kuningas, lähti liikkeelle, ja  Joojakim tuli hänen palvelijakseen. Kolmen vuoden kuluttua tämä jälleen  kapinoi häntä vastaan.</span> <span class="verse"><a name="2">2</a>Ja Herra lähetti hänen kimppuunsa kaldealaisten, aramilaisten,  mooabilaisten ja ammonilaisten partiojoukkoja; hän lähetti ne Juudan  kimppuun sitä tuhoamaan, Herran sanan mukaan, jonka hän oli puhunut  palvelijainsa, profeettain, kautta.</span> <span class="verse"><a name="3">3</a>Mutta tämä tapahtui Juudalle Herran käskystä; ja näin hän toimitti  heidät pois kasvojensa edestä Manassen syntien tähden, kaiken tähden,  mitä hän oli tehnyt,</span> <span class="verse"><a name="4">4</a>ja myöskin viattoman veren tähden, minkä hän oli vuodattanut  täyttäessään Jerusalemin viattomalla verellä; sitä ei Herra tahtonut  antaa anteeksi.</span> <span class="verse"><a name="5">5</a>Mitä muuta on kerrottavaa Joojakimista ja kaikesta, mitä hän teki, se  on kirjoitettuna Juudan kuningasten aikakirjassa.</span> <span class="verse"><a name="6">6</a>Ja Joojakim meni lepoon isiensä tykö. Ja hänen poikansa Joojakin tuli  kuninkaaksi hänen sijaansa.</span> <span class="verse"><a name="7">7</a>Egyptin kuningas ei enää lähtenyt maastansa, sillä Baabelin kuningas  oli vallannut kaiken, mikä oli Egyptin kuninkaan omaa, Egyptin purosta  aina Eufrat-virtaan saakka.</span> <span class="verse"><a name="8">8</a>Joojakin oli kahdeksantoista vuoden vanha tullessansa kuninkaaksi, ja  hän hallitsi Jerusalemissa kolme kuukautta.  Hänen äitinsä oli nimeltään  Nehusta, Elnatanin tytär, Jerusalemista.</span> <span class="verse"><a name="9">9</a>Hän teki sitä, mikä on pahaa Herran silmissä, aivan niinkuin hänen  isänsä oli tehnyt.</span> <span class="verse"><a name="10">10</a>Siihen aikaan Baabelin kuninkaan Nebukadnessarin palvelijat tulivat  Jerusalemiin, ja kaupunki saarrettiin.</span> <span class="verse"><a name="11">11</a>Ja Nebukadnessar, Baabelin kuningas, ryntäsi kaupunkiin, hänen  palvelijainsa saartaessa sitä.</span> <span class="verse"><a name="12">12</a>Niin Joojakin, Juudan kuningas, antautui Baabelin kuninkaalle  äitineen ja palvelijoineen, päällikköineen ja hoviherroineen. Ja  Baabelin kuningas otti hänet vangiksi kahdeksantena hallitusvuotenaan.</span> <span class="verse"><a name="13">13</a>Ja hän vei pois sieltä kaikki Herran temppelin ja kuninkaan linnan  aarteet, ja hän rikkoi kaikki kultakalut, jotka Israelin kuningas Salomo  oli teettänyt Herran temppeliin. Tapahtui, niinkuin Herra oli puhunut.</span> <span class="verse"><a name="14">14</a>Ja hän vei pakkosiirtolaisuuteen koko Jerusalemin, kaikki päälliköt  ja kaikki sotaurhot, kymmenentuhatta pakkosiirtolaista, ja kaikki sepät  ja lukkosepät; ei jäänyt jäljelle muita kuin maakansan köyhät.</span> <span class="verse"><a name="15">15</a>Hän siirsi Joojakinin vankina Baabeliin; samoin hän vei kuninkaan  äidin, kuninkaan puolisot ja hänen hoviherransa sekä muut maan mahtavat  pakkosiirtolaisina Jerusalemista Baabeliin,</span> <span class="verse"><a name="16">16</a>niin myös kaikki sotilaat, luvultaan seitsemäntuhatta, sepät ja  lukkosepät, luvultaan tuhat, kaikki sotaan harjaantuneita urhoja. Ne  Baabelin kuningas vei pakkosiirtolaisina Baabeliin.</span> <span class="verse"><a name="17">17</a>Mutta Baabelin kuningas asetti hänen setänsä Mattanjan kuninkaaksi  hänen sijaansa ja muutti hänen nimensä Sidkiaksi.</span> <span class="verse"><a name="18">18</a>Sidkia oli kahdenkymmenen yhden vuoden vanha tullessaan kuninkaaksi,  ja hän hallitsi Jerusalemissa yksitoista vuotta.  Hänen äitinsä oli  nimeltään Hamutal, Jeremian tytär, Libnasta.</span> <span class="verse"><a name="19">19</a>Hän teki sitä, mikä on pahaa Herran silmissä, aivan samoin kuin  Joojakim oli tehnyt.</span> <span class="verse"><a name="20">20</a>Sillä Herran vihan tähden kävi näin Jerusalemille ja Juudalle,  kunnes hän vihdoin heitti heidät pois kasvojensa edestä.</span> </p></div</div></div></body></html>