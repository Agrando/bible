<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 21</strong></div><p><span class="verse"><a name="1">1</a>Manasse oli kahdentoista vuoden vanha tullessansa kuninkaaksi, ja hän  hallitsi Jerusalemissa viisikymmentä viisi vuotta. Hänen äitinsä oli  nimeltään Hefsibah.</span> <span class="verse"><a name="2">2</a>Hän teki sitä, mikä on pahaa Herran silmissä, niiden kansain  kauhistavien tekojen mukaan, jotka Herra oli karkoittanut israelilaisten  tieltä.</span> <span class="verse"><a name="3">3</a>Hän rakensi jälleen uhrikukkulat, jotka hänen isänsä Hiskia oli  hävittänyt, ja pystytti alttareja Baalille ja teki aseran, niinkuin  Israelin kuningas Ahab oli tehnyt, kumarsi ja palveli kaikkea taivaan  joukkoa.</span> <span class="verse"><a name="4">4</a>Hän rakensi alttareja myös Herran temppeliin, josta paikasta Herra  oli sanonut: "Jerusalemiin minä asetan nimeni".</span> <span class="verse"><a name="5">5</a>Hän rakensi alttareja kaikelle taivaan joukolle Herran temppelin  molempiin esipihoihin.</span> <span class="verse"><a name="6">6</a>Myös pani hän poikansa kulkemaan tulen läpi, ennusteli merkeistä,  harjoitti noituutta ja hankki itsellensä vainaja- ja tietäjähenkien  manaajia; hän teki paljon sitä, mikä on pahaa Herran silmissä, ja  vihoitti hänet.</span> <span class="verse"><a name="7">7</a>Ja teettämänsä Aseran kuvan hän asetti temppeliin, josta Herra oli  sanonut Daavidille ja hänen pojallensa Salomolle: "Tähän temppeliin ja  Jerusalemiin, jonka minä olen valinnut kaikista Israelin sukukunnista,  minä asetan nimeni ikiajoiksi.</span> <span class="verse"><a name="8">8</a>Enkä minä anna enää Israelin jalkojen harhailla pois siitä maasta,  jonka minä olen antanut heidän isillensä, jos he vain kaikessa  noudattavat sitä, mitä minä olen käskenyt heidän noudattaa - koko sitä  lakia, jonka minun palvelijani Mooses on heille antanut."</span> <span class="verse"><a name="9">9</a>Mutta he eivät totelleet, ja Manasse eksytti heidät tekemään pahaa  enemmän kuin ne kansat, jotka Herra oli hävittänyt israelilaisten  tieltä.</span> <span class="verse"><a name="10">10</a>Niin Herra puhui palvelijainsa, profeettain, kautta ja sanoi:</span> <span class="verse"><a name="11">11</a>"Koska Manasse, Juudan kuningas, on tehnyt nämä kauhistavat teot ja  siten tehnyt pahaa enemmän kuin amorilaiset, jotka olivat ennen häntä,  ja on saattanut kivijumalillansa myös Juudan tekemään syntiä,</span> <span class="verse"><a name="12">12</a>sentähden sanoo Herra, Israelin Jumala, näin: Katso, minä annan  sellaisen onnettomuuden kohdata Jerusalemia ja Juudaa, että joka sen  kuulee, sen molemmat korvat soivat.</span> <span class="verse"><a name="13">13</a>Ja minä mittaan Jerusalemin samalla mittanuoralla kuin Samarian ja  punnitsen sen samalla vaa'alla kuin Ahabin suvun. Ja minä huuhdon  Jerusalemin, niinkuin vati huuhdotaan: se huuhdotaan ja käännetään  kumollensa.</span> <span class="verse"><a name="14">14</a>Minä hylkään perintöosani jäännöksen ja annan heidät vihollistensa  käsiin, niin että he joutuvat kaikkien vihollistensa saaliiksi ja  ryöstettäviksi,</span> <span class="verse"><a name="15">15</a>koska ovat tehneet sitä, mikä on pahaa minun silmissäni, ja  vihoittaneet minua siitä päivästä asti, jona heidän isänsä lähtivät  Egyptin maasta, tähän päivään saakka."</span> <span class="verse"><a name="16">16</a>Manasse vuodatti myös sangen paljon viatonta verta, niin että hän  sillä täytti Jerusalemin ääriään myöten, sen syntinsä lisäksi, jolla hän  saattoi Juudan tekemään syntiä, tekemään sitä, mikä on pahaa Herran  silmissä.</span> <span class="verse"><a name="17">17</a>Mitä muuta on kerrottavaa Manassesta ja kaikesta, mitä hän teki, ja  synnistä, minkä hän teki, se on kirjoitettuna Juudan kuningasten  aikakirjassa.</span> <span class="verse"><a name="18">18</a>Ja Manasse meni lepoon isiensä tykö, ja hänet haudattiin linnansa  puutarhaan, Ussan puutarhaan. Ja hänen poikansa Aamon tuli kuninkaaksi  hänen sijaansa.</span> <span class="verse"><a name="19">19</a>Aamon oli kahdenkymmenen kahden vuoden vanha tullessaan kuninkaaksi,  ja hän hallitsi Jerusalemissa kaksi vuotta. Hänen äitinsä oli nimeltään  Mesullemet, Haaruksen tytär, Jotbasta.</span> <span class="verse"><a name="20">20</a>Hän teki sitä, mikä on pahaa Herran silmissä, niinkuin hänen isänsä  Manasse oli tehnyt.</span> <span class="verse"><a name="21">21</a>Hän vaelsi kaikessa samaa tietä, mitä hänen isänsä oli vaeltanut:  hän palveli niitä kivijumalia, joita hänen isänsä oli palvellut, ja  kumarsi niitä;</span> <span class="verse"><a name="22">22</a>hän hylkäsi Herran, isiensä Jumalan, eikä vaeltanut Herran tietä.</span> <span class="verse"><a name="23">23</a>Ja Aamonin palvelijat tekivät salaliiton häntä vastaan ja tappoivat  kuninkaan hänen linnassansa.</span> <span class="verse"><a name="24">24</a>Mutta maan kansa surmasi kaikki, jotka olivat tehneet salaliiton  kuningas Aamonia vastaan. Ja maan kansa teki hänen poikansa Joosian  kuninkaaksi hänen sijaansa.</span> <span class="verse"><a name="25">25</a>Mitä muuta on kerrottavaa Aamonista, siitä, mitä hän teki, se on  kirjoitettuna Juudan kuningasten aikakirjassa.</span> <span class="verse"><a name="26">26</a>Ja hänet haudattiin omaan hautaansa Ussan puutarhaan. Ja hänen  poikansa Joosia tuli kuninkaaksi hänen sijaansa.</span> </p></div</div></div></body></html>