<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2kgs/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2kgs">2 Kings</a> &gt <strong>Chapter 25</strong></div><p><span class="verse"><a name="1">1</a>Sidkia kapinoi Baabelin kuningasta vastaan. Hänen yhdeksäntenä  hallitusvuotenaan, sen kymmenennessä kuussa, kuukauden kymmenentenä  päivänä, kävi Nebukadnessar, Baabelin kuningas, hän ja koko hänen  sotajoukkonsa, Jerusalemin kimppuun ja asettui leiriin sitä vastaan. Ja  he rakensivat saartovarusteet sitä vastaan yltympäri.</span> <span class="verse"><a name="2">2</a>Näin kaupunkia piiritettiin kuningas Sidkian yhdenteentoista  hallitusvuoteen asti.</span> <span class="verse"><a name="3">3</a>Mutta neljännen kuukauden yhdeksäntenä päivänä, kun nälänhätä ahdisti  kaupunkia eikä ollut leipää maan kansalle,</span> <span class="verse"><a name="4">4</a>valloitettiin kaupunki, ja kaikki sotilaat pakenivat yöllä molempien  muurien välistä porttitietä, joka oli kuninkaan puutarhan puolella,  kaldealaisten ollessa kaupungin ympärillä, ja he kulkivat Aromaahan  päin.</span> <span class="verse"><a name="5">5</a>Mutta kaldealaisten sotajoukko ajoi kuningasta takaa, ja he  saavuttivat hänet Jerikon aroilla; ja kaikki hänen sotaväkensä oli  jättänyt hänet ja hajaantunut.</span> <span class="verse"><a name="6">6</a>Ja he ottivat kuninkaan kiinni ja veivät hänet Baabelin kuninkaan  eteen Riblaan; ja hänelle julistettiin tuomio:</span> <span class="verse"><a name="7">7</a>Sidkian pojat teurastettiin hänen silmiensä edessä, ja Sidkialta  itseltään hän sokaisutti silmät ja kytketti hänet vaskikahleisiin, ja  hänet vietiin Baabeliin.</span> <span class="verse"><a name="8">8</a>Viidennessä kuussa, kuukauden seitsemäntenä päivänä, Baabelin  kuninkaan Nebukadnessarin yhdeksäntenätoista hallitusvuotena, tuli  Baabelin kuninkaan palvelija Nebusaradan, henkivartijain päällikkö,  Jerusalemiin.</span> <span class="verse"><a name="9">9</a>Hän poltti Herran temppelin ja kuninkaan linnan ja kaikki Jerusalemin  talot; kaikki ylhäisten talot hän poltti tulella.</span> <span class="verse"><a name="10">10</a>Ja koko kaldealaisten sotajoukko, joka henkivartijain päälliköllä  oli mukanaan, repi maahan Jerusalemin muurit, yltympäri.</span> <span class="verse"><a name="11">11</a>Ja Nebusaradan, henkivartijain päällikkö, vei pakkosiirtolaisuuteen  kansan tähteet, mitä oli jäljellä kaupungissa, sekä ne, jotka olivat  menneet Baabelin kuninkaan puolelle, ja muun rahvaan.</span> <span class="verse"><a name="12">12</a>Mutta osan maan köyhiä henkivartijain päällikkö jätti jäljelle  viinitarhureiksi ja peltomiehiksi.</span> <span class="verse"><a name="13">13</a>Vaskipylväät, jotka olivat Herran temppelissä, altaiden telineet ja  vaskimeren, jotka olivat Herran temppelissä, kaldealaiset särkivät ja  veivät vasken Baabeliin.</span> <span class="verse"><a name="14">14</a>Ja kattilat, lapiot, veitset, kupit ja kaikki vaskikalut, joita oli  käytetty jumalanpalveluksessa, he ottivat pois.</span> <span class="verse"><a name="15">15</a>Samoin otti henkivartijain päällikkö hiilipannut ja maljat, jotka  olivat läpeensä kultaa tai hopeata.</span> <span class="verse"><a name="16">16</a>Molempien pylväiden, meren ja telineiden, jotka Salomo oli teettänyt  Herran temppeliin - näiden kaikkien esineiden vaski ei ollut  punnittavissa.</span> <span class="verse"><a name="17">17</a>Toisen pylvään korkeus oli kahdeksantoista kyynärää, ja sen päässä  oli pylväänpää vaskesta; pylväänpään korkeus oli kolme kyynärää, ja  pylväänpään päällä oli ristikkokoriste ja granaattiomenia yltympäri,  kaikki vaskea; ja samanlaiset oli toisessa pylväässä ristikkokoristeen  päällä.</span> <span class="verse"><a name="18">18</a>Henkivartijain päällikkö otti ylimmäisen papin Serajan ja häntä  lähimmän papin Sefanjan sekä kolme ovenvartijaa,</span> <span class="verse"><a name="19">19</a>ja kaupungista hän otti yhden hoviherran, joka oli sotaväen  tarkastaja, ja viisi kuninkaan lähintä miestä, jotka tavattiin  kaupungista, sekä sotapäällikön kirjurin, jonka tehtävänä oli ottaa maan  kansaa sotapalvelukseen, ja kuusikymmentä miestä maan kansasta, jotka  tavattiin kaupungista.</span> <span class="verse"><a name="20">20</a>Nämä otti Nebusaradan, henkivartijain päällikkö, ja vei heidät  Baabelin kuninkaan eteen Riblaan.</span> <span class="verse"><a name="21">21</a>Ja Baabelin kuningas antoi lyödä heidät kuoliaaksi Riblassa Hamatin  maassa. Ja niin Juuda vietiin pois maastansa pakkosiirtolaisuuteen.</span> <span class="verse"><a name="22">22</a>Mutta sen väen käskynhaltijaksi, joka jäi Juudan maahan, sen, jonka  Nebukadnessar, Baabelin kuningas, jätti sinne, hän asetti Gedaljan,  Ahikamin pojan, Saafanin pojanpojan.</span> <span class="verse"><a name="23">23</a>Kun kaikki sotaväen päälliköt, he ja heidän miehensä, kuulivat, että  Baabelin kuningas oli asettanut Gedaljan käskynhaltijaksi, tulivat he  miehinensä Gedaljan luo Mispaan, nimittäin Ismael, Netanjan poika,  Joohanan, Kaareahin poika, netofalainen Seraja, Tanhumetin poika, ja  Jaasanja, maakatilaisen poika.</span> <span class="verse"><a name="24">24</a>Ja Gedalja vannoi heille ja heidän miehillensä ja sanoi heille:  "Älkää peljätkö kaldealaisten palvelijoita. Jääkää maahan ja palvelkaa  Baabelin kuningasta, niin te menestytte."</span> <span class="verse"><a name="25">25</a>Mutta seitsemännessä kuussa tuli Ismael, Netanjan poika, Elisaman  pojanpoika, joka oli kuninkaallista sukua, mukanaan kymmenen miestä, ja  he löivät kuoliaaksi Gedaljan ja ne Juudan miehet ja kaldealaiset, jotka  olivat hänen kanssansa Mispassa.</span> <span class="verse"><a name="26">26</a>Silloin nousi kaikki kansa, pienimmästä suurimpaan, ja samoin  sotaväen päälliköt, ja he menivät Egyptiin, sillä he pelkäsivät  kaldealaisia.</span> <span class="verse"><a name="27">27</a>Mutta kolmantenakymmenentenä seitsemäntenä vuotena siitä, kun  Joojakin, Juudan kuningas, oli viety pakkosiirtolaisuuteen,  kahdennessatoista kuussa, kuukauden kahdentenakymmenentenä seitsemäntenä  päivänä, korotti Evil-Merodak, Baabelin kuningas, samana vuonna, jona  hän tuli kuninkaaksi, Juudan kuninkaan Joojakinin pään, vapauttaen hänet  vankilasta.</span> <span class="verse"><a name="28">28</a>Ja hän puhutteli häntä ystävällisesti ja asetti hänen istuimensa  ylemmäksi muitten kuningasten istuimia, jotka olivat hänen tykönänsä  Baabelissa.</span> <span class="verse"><a name="29">29</a>Hän sai panna pois vangin puvun ja aina aterioida hänen luonaan,  niin kauan kuin eli.</span> </p></div</div></div></body></html>