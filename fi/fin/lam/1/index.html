<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lam">Lamentations</a> &gt <strong>Chapter 1</strong></div><p><span class="verse"><a name="1">1</a>Kuinka istuukaan yksinänsä tuo väkirikas kaupunki! Kuinka onkaan  lesken kaltaiseksi tullut se, joka oli suuri kansakuntien joukossa!  Ruhtinatar maakuntien joukossa on tullut työveron alaiseksi.</span> <span class="verse"><a name="2">2</a>Se katkerasti itkee yössä, ja sillä on kyyneleet poskillansa.  Ei ole  sillä lohduttajaa kaikkien sen rakastajain seassa.  Uskottomia ovat  sille olleet kaikki sen ystävät, ovat sille vihamiehiksi tulleet.</span> <span class="verse"><a name="3">3</a>Juuda on siirtynyt maastansa kurjuutta ja työn kovuutta pakoon.  Se  istuu pakanakansain seassa eikä lepoa löydä. Kaikki sen vainoojat  saavuttivat sen, kun se oli ahdistuksien keskellä.</span> <span class="verse"><a name="4">4</a>Siionin tiet surevat, sillä juhlilletulijoita ei ole. Kaikki sen  portit ovat autioina, sen papit huokailevat, sen neitsyet ovat  murheissaan, ja sillä itsellään on katkera mieli.</span> <span class="verse"><a name="5">5</a>Sen viholliset ovat voitolle päässeet, sen vihamiehet menestyvät.  Sillä Herra on saattanut sen murheelliseksi sen rikkomusten paljouden  tähden. Sen pienet lapset ovat menneet vankeuteen vihollisen vieminä.</span> <span class="verse"><a name="6">6</a>Mennyt on tytär Siionilta kaikki hänen kauneutensa. Hänen ruhtinaansa  ovat kuin peurat, jotka eivät laidunta löydä; he kulkivat voimattomina  vainoojan edessä.</span> <span class="verse"><a name="7">7</a>Jerusalem muistelee kurjuutensa päivinä ja kodittomuudessaan kaikkea  kallisarvoista, mitä sillä oli muinaisista päivistä asti.  Kun sen kansa  sortui vihollisen käsiin eikä sillä ollut auttajaa, katsoivat viholliset  sitä ja nauroivat sen turmiota.</span> <span class="verse"><a name="8">8</a>Jerusalem on raskaasti syntiä tehnyt, sentähden se on saastaksi  tullut. Kaikki, jotka sitä kunnioittivat, halveksivat sitä nyt, kun ovat  nähneet sen alastomuuden. Itsekin se huokaa ja kääntyy poispäin.</span> <span class="verse"><a name="9">9</a>Sen tahrat ovat sen liepeissä. Se ei ajatellut, mikä sille tuleva  oli, ja niin se sortui hämmästyttävästi. Ei ole sillä lohduttajaa.  Katso, Herra, minun kurjuuttani, sillä vihamies ylvästelee.</span> <span class="verse"><a name="10">10</a>Vihollinen levitti kätensä kaikkia sen kalleuksia kohti. Niin, sen  täytyi nähdä, kuinka pakanat tunkeutuivat sen pyhäkköön, ne, jotka sinä  olit kieltänyt tulemasta sinun seurakuntaasi.</span> <span class="verse"><a name="11">11</a>Kaikki sen kansa huokaa etsiessänsä leipää: he antavat, mitä heillä  kallista on, ruuasta, saadakseen nälkänsä tyydytetyksi.  Katso, Herra,  ja näe, kuinka halveksittu minä olen.</span> <span class="verse"><a name="12">12</a>Eikö tämä koske teihin, kaikki ohikulkijat? Katsokaa ja nähkää: onko  kipua, minun kipuni vertaista, joka on minun kannettavakseni pantu,  jolla Herra on murehduttanut minut vihansa hehkun päivänä?</span> <span class="verse"><a name="13">13</a>Hän lähetti tulen korkeudesta minun luihini ja kuritti niitä.  Hän  viritti verkon minun jalkaini varalle, hän pani minut peräytymään, hän  teki minut autioksi, ainiaan sairaaksi.</span> <span class="verse"><a name="14">14</a>Hänen kätensä sitoi minun rikosteni ikeen: ne kiedottiin yhteen,  tulivat minun niskalleni; hän saattoi horjumaan minun voimani. Herra  antoi minut niiden käsiin, joita minä en voi vastustaa.</span> <span class="verse"><a name="15">15</a>Herra hylkäsi kaikki minun urhoni, joita minun keskuudessani oli;  hän kutsui kokoon juhlan minua vastaan murskatakseen minun nuorukaiseni.  Herra polki viinikuurnan neitsyelle, tytär Juudalle.</span> <span class="verse"><a name="16">16</a>Näitä minä itken, minun silmäni, silmäni vuotaa vettä; sillä kaukana  on minusta lohduttaja, joka virvoittaisi minun sieluani.  Hävitetyt ovat  minun lapseni, sillä vihamies on väkevä.</span> <span class="verse"><a name="17">17</a>Siion levittää käsiänsä: ei ole hänellä lohduttajaa. Herra on  nostattanut Jaakobia vastaan sen viholliset joka taholta; Jerusalem on  tullut saastaksi heidän keskellänsä.</span> <span class="verse"><a name="18">18</a>Vanhurskas on hän, Herra; sillä hänen käskyänsä vastaan minä olen  niskoitellut. Kuulkaa, te kansat kaikki, ja katsokaa minun kipuani:  minun neitsyeni ja nuorukaiseni ovat vankeuteen menneet.</span> <span class="verse"><a name="19">19</a>Minä kutsuin rakastajiani: ne pettivät minut. Minun pappini ja  vanhimpani ovat kuolleet kaupungissa, kun he etsivät ruokaa  tyydyttääkseen nälkäänsä.</span> <span class="verse"><a name="20">20</a>Katso, Herra, kuinka ahdistettu minä olen, minun sisukseni kuohuvat,  sydämeni vääntyy rinnassani, sillä minä olen ollut ylen uppiniskainen.  Ulkona on miekka minulta riistänyt lapset, sisällä rutto.</span> <span class="verse"><a name="21">21</a>He ovat kuulleet, kuinka minä huokailen. Ei ole minulla lohduttajaa.  Kaikki minun vihamieheni ovat kuulleet minun onnettomuuteni; he  iloitsevat, kun sinä olet tämän tehnyt: sinä olet antanut tulla sen  päivän, jonka olit ilmoittanut. Mutta käyköön heidän samoin kuin minun.</span> <span class="verse"><a name="22">22</a>Tulkoon kaikki heidän pahuutensa sinun kasvojesi eteen, ja pane  heille kannettavaksi se, minkä olet minulle pannut kaikkien minun  rikoksieni tähden. Sillä monet ovat minun huokaukseni, ja minun sydämeni  on sairas.</span> </p></div</div></div></body></html>