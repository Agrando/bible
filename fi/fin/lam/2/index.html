<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lam/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lam">Lamentations</a> &gt <strong>Chapter 2</strong></div><p><span class="verse"><a name="1">1</a>Kuinka onkaan Herra vihassaan pilvillä peittänyt tytär Siionin!  Hän  heitti taivaasta maahan Israelin kunnian eikä muistanut jalkainsa  astinlautaa vihansa päivänä.</span> <span class="verse"><a name="2">2</a>Herra on hävittänyt säälimättä kaikki Jaakobin majat, on hajottanut  vihastuksissaan tytär Juudan linnoitukset, pannut ne maan tasalle. Hän  on häväissyt valtakunnan ja sen ruhtinaat.</span> <span class="verse"><a name="3">3</a>Hän on vihan hehkussa hakannut poikki Israelin sarven kokonansa. Hän  veti oikean kätensä takaisin vihamiehen edestä ja poltti Jaakobia kuin  liekitsevä tuli, joka kuluttaa kaiken yltympäri.</span> <span class="verse"><a name="4">4</a>Hän jännitti jousensa kuin vihamies, seisoi oikea käsi koholla kuin  vihollinen ja tappoi kaiken, mihin silmä oli ihastunut. Tytär Siionin  majaan hän vuodatti kiivautensa kuin tulen.</span> <span class="verse"><a name="5">5</a>Herra on ollut niinkuin vihamies, on hävittänyt Israelin: hän hävitti  kaikki sen palatsit, turmeli sen linnoitukset ja antoi tytär Juudalle  paljon valitusta ja vaikerrusta.</span> <span class="verse"><a name="6">6</a>Hän särki aitauksensa niinkuin puutarhan aidan, hävitti  juhlanviettopaikkansa. Herra on saattanut unhotuksiin Siionissa  juhla-ajat ja sapatit ja on kiivaassa suuttumuksessaan pitänyt halpana  kuninkaat ja papit.</span> <span class="verse"><a name="7">7</a>Herra on hyljännyt alttarinsa, syössyt häväistykseen pyhäkkönsä,  luovuttanut vihamiehen käteen palatsiensa muurit. He nostivat huudon  Herran huoneessa, huudon kuin juhlapäivänä.</span> <span class="verse"><a name="8">8</a>Herra oli päättänyt turmella tytär Siionin muurit: hän jännitti  mittanuoran, ei pidättänyt kättänsä hävittämästä, saattoi murheeseen  varustukset ja muurit; ne yhdessä nääntyvät.</span> <span class="verse"><a name="9">9</a>Sen portit ovat vajonneet maahan, hän poisti ja särki sen salvat. Sen  kuningas ja ruhtinaat ovat pakanain seassa; lakia ei ole, eivätkä sen  profeetat saa näkyjä Herralta.</span> <span class="verse"><a name="10">10</a>Maassa istuvat ääneti tytär Siionin vanhimmat. He ovat heittäneet  tomua päänsä päälle, vyöttäytyneet säkkeihin; maata kohden ovat  painaneet päänsä Jerusalemin neitsyet.</span> <span class="verse"><a name="11">11</a>Minun silmäni ovat itkusta hiuenneet, minun sisukseni kuohuvat,  minun maksani on maahan vuodatettu tyttären, minun kansani, sortumisen  tähden. Sillä lapset ja imeväiset nääntyvät kaupungin kaduilla.</span> <span class="verse"><a name="12">12</a>He sanovat äideillensä: "Missä on leipää ja viiniä?" kun he  nääntyvät niinkuin kaatuneet kaupungin kaduilla, heittävät henkensä  äitiensä syliin.</span> <span class="verse"><a name="13">13</a>Minkä sinulle mainitsisin, mihin vertaisin sinua, tytär Jerusalem?  Minkä asettaisin rinnallesi lohduttaakseni sinua, neitsyt, tytär Siion?  Sillä suuri niinkuin meri on sinun sortumisesi; kuka voi sinut parantaa?</span> <span class="verse"><a name="14">14</a>Profeettasi ovat sinulle nähneet petollisia, äiteliä näkyjä.  Eivät  he ole paljastaneet sinun syntiäsi, niin että olisivat kääntäneet sinun  kohtalosi, vaan ovat nähneet sinulle petollisia, eksyttäväisiä  ennustuksia.</span> <span class="verse"><a name="15">15</a>Sinulle paukuttavat kämmeniänsä kaikki ohikulkijat, he viheltävät ja  nyökyttävät ilkkuen päätänsä tytär Jerusalemille: "Tämäkö on kaupunki,  jota sanottiin kauneuden täydellisyydeksi, kaiken maan ihastukseksi?"</span> <span class="verse"><a name="16">16</a>Suu ammollaan sinua vastaan ovat kaikki sinun vihamiehesi. He  viheltävät, kiristelevät hampaitaan ja sanovat: "Me olemme sen  hävittäneet. Tämä on juuri se päivä, jota olemme toivoneet; se on meille  tullut, olemme sen nähneet."</span> <span class="verse"><a name="17">17</a>Herra on tehnyt, mitä oli aikonut. Hän on täyttänyt sanansa, sen,  mitä oli päättänyt muinaisista päivistä asti: hän on repinyt alas  säälimättä, on antanut vihamiesten iloita sinusta ja kohottanut sinun  vihollistesi sarven.</span> <span class="verse"><a name="18">18</a>Heidän sydämensä huutaa Herran puoleen. Sinä, tytär Siionin muuri,  anna kyyneltesi virtana vuotaa yötä päivää! Älä suo itsellesi lepoa,  älköön silmäteräsi ummistuko.</span> <span class="verse"><a name="19">19</a>Nouse, kohota valitushuuto yöllä, kun alkavat yövartiot.  Anna  sydämesi vuotaa kuin vesi Herran kasvojen edessä. Kohota kätesi häntä  kohden pienten lastesi elämän puolesta, kun ne nääntyvät nälkään  kaikkien katujen kulmissa.</span> <span class="verse"><a name="20">20</a>Katso, Herra, ja tarkkaa, ketä olet antanut tämän kohdata: pitäisikö  vaimojen syödä oma hedelmänsä, vaalimansa pienet lapset; pitäisikö  Herran pyhäkössä tapettaman papit ja profeetat?</span> <span class="verse"><a name="21">21</a>Maassa, kaduilla, makaa nuorta ja vanhaa; minun neitsyeni ja  nuorukaiseni ovat kaatuneet miekkaan. Sinä olet surmannut vihasi  päivänä, olet teurastanut säälimättä.</span> <span class="verse"><a name="22">22</a>Sinä kutsuit kuin juhlapäivän viettoon minun peljättäjäni joka  taholta; eikä jäänyt Herran vihan päivänä pelastunutta, ei  pakoonpäässyttä. Jotka minä olin vaalinut ja isoiksi saanut, ne minun  vihamieheni lopetti.</span> </p></div</div></div></body></html>