<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lam/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lam">Lamentations</a> &gt <strong>Chapter 4</strong></div><p><span class="verse"><a name="1">1</a>Kuinka onkaan kulta tummunut, muuttunut hyvä kulta; kuinka ovat pyhät  kivet viskeltyinä kaikkien katujen kulmiin!</span> <span class="verse"><a name="2">2</a>Siionin pojat, nuo kalliit, punnitut puhtaimman kullan arvoisiksi -  kuinka he ovatkaan saviastiain arvossa, savenvalajan kätten tekojen!</span> <span class="verse"><a name="3">3</a>Aavikkosudetkin taritsevat nisiänsä, imettävät pentujansa; mutta  tytär, minun kansani, on tullut tylyksi kuin kamelikurki erämaassa.</span> <span class="verse"><a name="4">4</a>Imeväisen kieli tarttuu suulakeen janon tähden. Lapsukaiset pyytävät  leipää; ei ole, kuka sitä heille taittaisi.</span> <span class="verse"><a name="5">5</a>Jotka herkkuja söivät, ne nääntyvät kaduilla. Joita punapurppuran  päällä kanneltiin, ne tunkioita syleilevät.</span> <span class="verse"><a name="6">6</a>Tyttären, minun kansani, syntivelka on Sodoman syntiä suurempi;  Sodoma hävitettiin yhtäkkiä kätten siellä riehumatta.</span> <span class="verse"><a name="7">7</a>Siionin ruhtinaat olivat lunta puhtaammat, maitoa valkoisemmat,  heidän ruumiinsa oli koralleja rusottavampi, heidän hahmonsa oli kuin  safiiri.</span> <span class="verse"><a name="8">8</a>Nyt on heidän muotonsa nokea mustempi, ei voi heitä tuntea kaduilla.  Rypyssä on heillä nahka luitten päällä, se on kuivettunut kuin puu.</span> <span class="verse"><a name="9">9</a>Parempi oli miekan kaatamien kuin nälän kaatamien, jotka menehtyivät,  kuin lävitsepistetyt, pellon viljaa vailla.</span> <span class="verse"><a name="10">10</a>Armeliaat vaimot keittivät omin käsin lapsiansa: ne tulivat heille  ruuaksi tyttären, minun kansani, sortuessa.</span> <span class="verse"><a name="11">11</a>Herra on pannut täytäntöön kiivautensa, vuodattanut vihansa hehkun;  hän on sytyttänyt Siioniin tulen, joka on kuluttanut sen perustukset.</span> <span class="verse"><a name="12">12</a>Eivät olisi uskoneet maan kuninkaat, ei maanpiirin asukkaista  kenkään, että vihollinen ja vainomies hyökkää sisään Jerusalemin  porteista.</span> <span class="verse"><a name="13">13</a>Sen profeettain syntien tähden kävi näin, sen pappien pahain tekojen  tähden, niiden, jotka siellä olivat vuodattaneet vanhurskaitten verta.</span> <span class="verse"><a name="14">14</a>He harhailivat sokeina kaduilla, verellä tahrattuina, niin ettei  voinut koskea heidän vaatteisiinsa.</span> <span class="verse"><a name="15">15</a>"Väistykää! Saastainen!" huudettiin heistä. "Väistykää, väistykää,  älkää koskeko!" Paettuaankin he yhä harhailivat; pakanain seassa  sanottiin: "Eivät he saa kauemmin asustaa täällä".</span> <span class="verse"><a name="16">16</a>Herran kasvot ovat hajottaneet heidät, hän ei heihin enää katso.  Papeista ei välitetty, vanhimpia ei armahdettu.</span> <span class="verse"><a name="17">17</a>Vieläkin me, silmät rauenneina, turhaan odotimme apua;  tähystyspaikastamme me tähyilimme kansaa, josta ei pelastusta tullut.</span> <span class="verse"><a name="18">18</a>Meidän askeleitamme vaanittiin, niin ettemme voineet kulkea  kaduillamme. Meidän loppumme lähestyi, päivämme täyttyivät - niin,  loppumme tuli.</span> <span class="verse"><a name="19">19</a>Meidän vainoojamme olivat nopeammat kuin kotkat taivaalla.  Vuorilla  he ajoivat meitä takaa, väijyivät meitä erämaassa.</span> <span class="verse"><a name="20">20</a>Hän, meidän elämänhenkemme, Herran voideltu, joutui vangiksi heidän  kuoppiinsa, hän, josta me olimme sanoneet: hänen varjossaan me saamme  elää pakanakansain seassa.</span> <span class="verse"><a name="21">21</a>Iloitse ja riemuitse, tytär Edom, joka asut Uusin maassa!  Mutta  malja on tuleva sinunkin kohdallesi: sinä juovut ja paljastat itsesi.</span> <span class="verse"><a name="22">22</a>Sinun syntivelkasi, tytär Siion, on loppunut: ei Herra ole enää  siirtävä sinua pois. Sinun syntivelkasi, tytär Edom, hän on etsiskelevä,  on paljastava sinun syntisi.</span> </p></div</div></div></body></html>