<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezra/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezra">Ezra</a> &gt <strong>Chapter 1</strong></div><p><span class="verse"><a name="1">1</a>Kooreksen, Persian kuninkaan, ensimmäisenä hallitusvuotena herätti  Herra, että täyttyisi Herran sana, jonka hän oli puhunut Jeremian suun  kautta, Kooreksen, Persian kuninkaan, hengen, niin että tämä koko  valtakunnassansa kuulutti ja myös käskykirjassa julistutti näin:</span> <span class="verse"><a name="2">2</a>"Näin sanoo Koores, Persian kuningas: Kaikki maan valtakunnat on  Herra, taivaan Jumala, antanut minulle, ja hän on käskenyt minun  rakentaa itsellensä temppelin Jerusalemiin, joka on Juudassa.</span> <span class="verse"><a name="3">3</a>Kuka vain teidän joukossanne on hänen kansaansa, sen kanssa olkoon  hänen Jumalansa, ja hän menköön Jerusalemiin, joka on Juudassa,  rakentamaan Herran, Israelin Jumalan, temppeliä. Hän on se Jumala, joka  asuu Jerusalemissa.</span> <span class="verse"><a name="4">4</a>Kuka vain on jäljellä, se saakoon, missä asuukin muukalaisena,  paikkakuntansa miehiltä kannatukseksi hopeata ja kultaa, tavaraa ja  karjaa ynnä vapaaehtoisia lahjoja Jumalan temppelin rakentamiseksi  Jerusalemiin."</span> <span class="verse"><a name="5">5</a>Silloin nousivat Juudan ja Benjaminin perhekunta-päämiehet sekä papit  ja leeviläiset, kaikki, joiden hengen Jumala herätti menemään ja  rakentamaan Herran temppeliä Jerusalemiin.</span> <span class="verse"><a name="6">6</a>Ja kaikki, jotka asuivat heidän ympärillään, avustivat heitä  hopeakaluilla, kullalla, tavaralla, karjalla ja kalleuksilla kaiken sen  lisäksi, mitä annettiin vapaaehtoisina lahjoina.</span> <span class="verse"><a name="7">7</a>Ja kuningas Koores tuotatti esiin Herran temppelin kalut, jotka  Nebukadnessar oli vienyt pois Jerusalemista ja pannut oman jumalansa  temppeliin.</span> <span class="verse"><a name="8">8</a>Ne Koores, Persian kuningas, tuotatti aarteistonvartijalle,  Mitredatille, ja tämä laski niiden luvun Sesbassarille, Juudan  ruhtinaalle.</span> <span class="verse"><a name="9">9</a>Ja tämä oli niiden luku: kolmekymmentä kultamaljaa, tuhat  hopeamaljaa, kaksikymmentä yhdeksän uhriastiaa,</span> <span class="verse"><a name="10">10</a>kolmekymmentä kultapikaria, niitä arvolta lähinnä neljäsataa  kymmenen hopeapikaria, tuhat muuta kalua.</span> <span class="verse"><a name="11">11</a>Kulta- ja hopeakaluja oli kaikkiaan viisituhatta neljäsataa.  Kaikki  nämä Sesbassar toi, silloin kun pakkosiirtolaiset tuotiin Baabelista  Jerusalemiin.</span> </p></div</div></div></body></html>