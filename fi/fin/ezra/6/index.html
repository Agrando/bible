<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezra/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezra">Ezra</a> &gt <strong>Chapter 6</strong></div><p><span class="verse"><a name="1">1</a>Niin kuningas Daarejaves antoi käskyn, että asiaa tutkittaisiin  Baabelin arkistossa, jonne myös aarteet koottiin.</span> <span class="verse"><a name="2">2</a>Ja Ahmetan linnasta, Meedian maakunnasta, löydettiin kirjakäärö,  johon oli kirjoitettu seuraavasti: "Muistettava tapahtuma:</span> <span class="verse"><a name="3">3</a>Kuningas Kooreksen ensimmäisenä hallitusvuotena kuningas Koores antoi  käskyn: Jumalan temppeli Jerusalemissa, se temppeli rakennettakoon  paikaksi, jossa uhreja uhrataan. Sen perustukset laskettakoon lujiksi,  sen korkeus olkoon kuusikymmentä kyynärää ja leveys kuusikymmentä  kyynärää.</span> <span class="verse"><a name="4">4</a>Siinä olkoon aina rinnakkain kolme kivikertaa suuria kiviä ja yksi  hirsikerta uusia hirsiä; ja kustannukset suoritettakoon kuninkaan  hovista.</span> <span class="verse"><a name="5">5</a>Ja myös Jumalan temppelin kulta- ja hopeakalut, jotka Nebukadnessar  vei pois Jerusalemin temppelistä ja toi Baabeliin, annettakoon takaisin.  Ne tulkoot paikoilleen Jerusalemin temppeliin, pantakoon ne Jumalan  temppeliin."</span> <span class="verse"><a name="6">6</a>- "Niinmuodoin on sinun, Tattenai, joka olet Eufrat-virran  tuonpuoleisen maan käskynhaltija, sinun, Setar-Boosenai, ja teidän  virkatoverienne, niiden afarsakilaisten, jotka ovat tuolla puolella  Eufrat-virran, pysyttävä siitä erillänne.</span> <span class="verse"><a name="7">7</a>Antakaa Jumalan temppelin rakennustyön olla rauhassa.  Juutalaisten  käskynhaltija ja juutalaisten vanhimmat rakentakoot Jumalan temppelin  paikallensa.</span> <span class="verse"><a name="8">8</a>Ja minä annan käskyn, mitä teidän on tehtävä juutalaisten vanhimmille  heidän rakentaessaan Jumalan temppeliä: tuolta puolelta Eufrat-virran  tulevista kuninkaan verotuloista suoritettakoon niille miehille tarkasti  ja viivyttelemättä kustannukset.</span> <span class="verse"><a name="9">9</a>Ja mitä tarvitaan, mullikoita, oinaita ja karitsoita polttouhreiksi  taivaan Jumalalle, nisuja, suolaa, viiniä ja öljyä, se annettakoon  heille Jerusalemin pappien esityksestä joka päivä, laiminlyömättä,</span> <span class="verse"><a name="10">10</a>että he uhraisivat suloisesti tuoksuvia uhreja taivaan Jumalalle ja  rukoilisivat kuninkaan ja hänen poikiensa hengen puolesta.</span> <span class="verse"><a name="11">11</a>Ja minä annan käskyn, että kuka ikinä rikkoo tämän määräyksen, hänen  talostaan revittäköön hirsi, ja hänet ripustettakoon ja naulittakoon  siihen, ja hänen talostaan tehtäköön siitä syystä soraläjä.</span> <span class="verse"><a name="12">12</a>Ja Jumala, joka on asettanut nimensä siihen, kukistakoon jokaisen  kuninkaan ja kansan, joka ojentaa kätensä rikkomaan tätä määräystä  hävittämällä Jumalan temppelin Jerusalemissa.  Minä Daarejaves olen  antanut tämän käskyn; se tarkoin täytettäköön."</span> <span class="verse"><a name="13">13</a>Silloin Tattenai, Eufrat-virran tämänpuoleisen maan käskynhaltija,  Setar-Boosenai ja heidän virkatoverinsa täyttivät tarkoin käskyn, jonka  kuningas Daarejaves oli heille lähettänyt.</span> <span class="verse"><a name="14">14</a>Niin juutalaisten vanhimmat rakensivat, ja työ onnistui heille  profeetta Haggain ja Sakarjan, Iddon pojan, ennustuksen tukemana. Ja he  saivat sen valmiiksi Israelin Jumalan käskyn ja Kooreksen, Daarejaveksen  ja Artahsastan, Persian kuninkaan, käskyn mukaan.</span> <span class="verse"><a name="15">15</a>Tämä temppeli valmistui adar-kuun kolmanneksi päiväksi, nimittäin  kuningas Daarejaveksen kuudentena hallitusvuotena.</span> <span class="verse"><a name="16">16</a>Silloin israelilaiset, papit ja leeviläiset ja muut  pakkosiirtolaiset, viettivät Jumalan temppelin vihkiäisiä iloiten</span> <span class="verse"><a name="17">17</a>ja uhrasivat Jumalan temppelin vihkiäisissä sata härkää, kaksisataa  oinasta ja neljäsataa karitsaa sekä syntiuhriksi koko Israelin puolesta  kaksitoista kaurista, Israelin sukukuntien luvun mukaan.</span> <span class="verse"><a name="18">18</a>Ja he asettivat papit ryhmittäin ja leeviläiset osastoittain Jumalan  palvelukseen Jerusalemissa, niinkuin on kirjoitettuna Mooseksen  kirjassa.</span> <span class="verse"><a name="19">19</a>Sitten pakkosiirtolaiset viettivät pääsiäistä ensimmäisen kuun  neljäntenätoista päivänä.</span> <span class="verse"><a name="20">20</a>Sillä papit ja leeviläiset olivat yhtenä miehenä puhdistautuneet,  niin että he kaikki olivat puhtaat. Ja he teurastivat pääsiäislampaan  kaikille pakkosiirtolaisille, veljillensä papeille ja itsellensä.</span> <span class="verse"><a name="21">21</a>Ja sitä söivät kaikki pakkosiirtolaisuudesta palanneet israelilaiset  sekä kaikki, jotka olivat eristäytyneet maassa asuvien pakanain  saastaisuudesta ja liittyneet heihin etsiäkseen Herraa, Israelin  Jumalaa.</span> <span class="verse"><a name="22">22</a>Ja he viettivät happamattoman leivän juhlaa seitsemän päivää  iloiten, sillä Herra oli ilahuttanut heitä, kun oli kääntänyt Assurin  kuninkaan sydämen heidän puolellensa, niin että hän avusti heitä  Jumalan, Israelin Jumalan, temppelin rakentamistyössä.</span> </p></div</div></div></body></html>