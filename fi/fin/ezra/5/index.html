<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezra/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezra">Ezra</a> &gt <strong>Chapter 5</strong></div><p><span class="verse"><a name="1">1</a>Mutta profeetta Haggai ja Sakarja, Iddon poika, profeetat, ennustivat  Juudassa ja Jerusalemissa oleville juutalaisille Israelin Jumalan  nimeen, hänen, jonka nimiin he olivat otetut.</span> <span class="verse"><a name="2">2</a>Niin Serubbaabel, Sealtielin poika, ja Jeesua, Joosadakin poika,  nousivat ja alkoivat rakentaa Jumalan temppeliä Jerusalemissa, ja heidän  kanssansa Jumalan profeetat, jotka tukivat heitä.</span> <span class="verse"><a name="3">3</a>Siihen aikaan tulivat heidän luoksensa Tattenai, Eufrat-virran  tämänpuoleisen maan käskynhaltija, ja Setar-Boosenai sekä heidän  virkatoverinsa ja sanoivat heille näin: "Kuka on käskenyt teitä  rakentamaan tätä temppeliä ja panemaan kuntoon tätä muuria?"</span> <span class="verse"><a name="4">4</a>Niin me sanoimme heille niiden miesten nimet, jotka tätä rakennusta  rakensivat.</span> <span class="verse"><a name="5">5</a>Ja juutalaisten vanhinten yllä oli heidän Jumalansa silmä, niin ettei  heitä estetty työstä, vaan meni kertomus asiasta Daarejavekselle ja  odotettiin sitä koskevan kirjoituksen tuloa sieltä takaisin.</span> <span class="verse"><a name="6">6</a>Jäljennös kirjeestä, jonka Tattenai, Eufrat-virran tämänpuoleisen  maan käskynhaltija, ja Setar-Boosenai sekä tämän virkatoverit, ne  afarsakilaiset, jotka olivat tällä puolella Eufrat-virran, lähettivät  kuningas Daarejavekselle;</span> <span class="verse"><a name="7">7</a>he näet lähettivät hänelle kertomuksen, ja siihen oli kirjoitettu  näin: "Kuningas Daarejavekselle kaikkea rauhaa!</span> <span class="verse"><a name="8">8</a>Tietäköön kuningas, että me menimme Juudan maakuntaan, suuren Jumalan  temppelille. Sitä rakennetaan suurista kivistä, ja hirsiä pannaan  seiniin. Työ tehdään tarkasti ja sujuu heidän käsissään.</span> <span class="verse"><a name="9">9</a>Sitten me kysyimme vanhimmilta ja sanoimme heille näin: 'Kuka on  käskenyt teitä rakentamaan tätä temppeliä ja panemaan kuntoon tätä  muuria?'</span> <span class="verse"><a name="10">10</a>Me kysyimme heiltä myöskin heidän nimiänsä ilmoittaaksemme ne  sinulle ja kirjoitimme muistiin niiden miesten nimet, jotka ovat heitä  johtamassa.</span> <span class="verse"><a name="11">11</a>Ja he antoivat meille tämän vastauksen: 'Me olemme taivaan ja maan  Jumalan palvelijoita, ja me rakennamme uudestaan temppeliä, joka oli  rakennettu monta vuotta sitten. Suuri Israelin kuningas sen rakensi ja  sai sen valmiiksi.</span> <span class="verse"><a name="12">12</a>Mutta koska meidän isämme vihoittivat taivaan Jumalan, antoi hän  heidät kaldealaisen Nebukadnessarin, Baabelin kuninkaan, käsiin; ja hän  hävitti tämän temppelin ja vei kansan pakkosiirtolaisuuteen Baabeliin.</span> <span class="verse"><a name="13">13</a>Mutta Kooreksen, Baabelin kuninkaan, ensimmäisenä hallitusvuotena  antoi kuningas Koores käskyn rakentaa uudestaan tämän Jumalan temppelin.</span> <span class="verse"><a name="14">14</a>Kuningas Koores antoi myös tuoda Baabelin temppelistä esiin Jumalan  temppelin kulta- ja hopeakalut, jotka Nebukadnessar oli vienyt pois  Jerusalemin temppelistä ja tuonut Baabelin temppeliin; ja ne annettiin  Sesbassar-nimiselle miehelle, jonka hän oli asettanut käskynhaltijaksi.</span> <span class="verse"><a name="15">15</a>Ja hän sanoi tälle: Ota nämä kalut, mene ja pane ne Jerusalemin  temppeliin. Ja Jumalan temppeli rakennettakoon entiselle paikallensa.</span> <span class="verse"><a name="16">16</a>Niin tämä Sesbassar tuli ja laski Jumalan temppelin perustuksen  Jerusalemissa. Ja siitä ajasta alkaen tähän saakka sitä on rakennettu,  eikä se vieläkään ole valmis.'</span> <span class="verse"><a name="17">17</a>Jos kuningas siis hyväksi näkee, niin tutkittakoon kuninkaan  aarrekammiossa siellä Baabelissa, onko niin, että kuningas Koores on  antanut käskyn rakentaa tämän Jumalan temppelin Jerusalemissa; ja  lähettänee kuningas meille tiedon tahdostansa tässä asiassa."</span> </p></div</div></div></body></html>