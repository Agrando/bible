<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezra/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezra">Ezra</a> &gt <strong>Chapter 8</strong></div><p><span class="verse"><a name="1">1</a>Nämä olivat ne heidän perhekunta-päämiehensä ja heidän  sukuluetteloihinsa merkityt, jotka kuningas Artahsastan hallituksen  aikana lähtivät minun kanssani Baabelista:</span> <span class="verse"><a name="2">2</a>Piinehaan jälkeläisiä Geersom; Iitamarin jälkeläisiä Daniel; Daavidin  jälkeläisiä Hattus;</span> <span class="verse"><a name="3">3</a>Sekanjan jälkeläisiä, Paroksen jälkeläisiä, Sakarja ja hänen kanssaan  sata viisikymmentä sukuluetteloihin merkittyä miestä;</span> <span class="verse"><a name="4">4</a>Pahat-Mooabin jälkeläisiä Eljoenai, Serahjan poika, ja hänen kanssaan  kaksisataa miestä;</span> <span class="verse"><a name="5">5</a>Sekanjan jälkeläisiä Jahasielin poika ja hänen kanssaan kolmesataa  miestä;</span> <span class="verse"><a name="6">6</a>Aadinin jälkeläisiä Ebed, Joonatanin poika, ja hänen kanssaan  viisikymmentä miestä;</span> <span class="verse"><a name="7">7</a>Eelamin jälkeläisiä Jesaja, Ataljan poika, ja hänen kanssaan  seitsemänkymmentä miestä;</span> <span class="verse"><a name="8">8</a>Sefatjan jälkeläisiä Sebadja, Miikaelin poika, ja hänen kanssaan  kahdeksankymmentä miestä;</span> <span class="verse"><a name="9">9</a>Jooabin jälkeläisiä Obadja, Jehielin poika, ja hänen kanssaan  kaksisataa kahdeksantoista miestä;</span> <span class="verse"><a name="10">10</a>Selomitin jälkeläisiä Joosifjan poika ja hänen kanssaan sata  kuusikymmentä miestä;</span> <span class="verse"><a name="11">11</a>Beebain jälkeläisiä Sakarja, Beebain poika, ja hänen kanssaan  kaksikymmentä kahdeksan miestä;</span> <span class="verse"><a name="12">12</a>Asgadin jälkeläisiä Joohanan, Hakkatanin poika, ja hänen kanssaan  sata kymmenen miestä;</span> <span class="verse"><a name="13">13</a>Adonikamin jälkeläisiä myöhemmin tulleet, joiden nimet olivat  Elifelet, Jeguel ja Semaja, ja heidän kanssaan kuusikymmentä miestä;</span> <span class="verse"><a name="14">14</a>Bigvain jälkeläisiä Uutai ja Sabbud ja heidän kanssaan  seitsemänkymmentä miestä.</span> <span class="verse"><a name="15">15</a>Ja minä kokosin heidät joelle, joka juoksee Ahavaan päin, ja me  olimme siellä leiriytyneinä kolme päivää. Mutta kun minä tarkkasin  kansaa ja pappeja, en löytänyt sieltä yhtään leeviläistä.</span> <span class="verse"><a name="16">16</a>Silloin minä lähetin päämiehet Elieserin, Arielin, Semajan,  Elnatanin, Jaaribin, Elnatanin, Naatanin, Sakarjan ja Mesullamin sekä  opettajat Joojaribin ja Elnatanin</span> <span class="verse"><a name="17">17</a>ja käskin heidän mennä päämies Iddon luo Kaasifjan paikkakunnalle;  ja minä panin heidän suuhunsa sanat, jotka heidän oli puhuttava  veljilleen Iddolle ja temppelipalvelijoille, Kaasifjan paikkakunnalla,  että he toisivat meille palvelijoita meidän Jumalamme temppeliä varten.</span> <span class="verse"><a name="18">18</a>Ja koska meidän Jumalamme hyvä käsi oli meidän päällämme, toivat he  meille ymmärtäväisen miehen, joka oli Mahlin, Leevin pojan ja Israelin  pojan pojan, jälkeläisiä, ja Seerebjan poikineen ja veljineen,  kahdeksantoista miestä,</span> <span class="verse"><a name="19">19</a>ja Hasabjan ja hänen kanssaan Jesajan, joka oli Merarin jälkeläisiä,  veljineen ja poikineen, kaksikymmentä,</span> <span class="verse"><a name="20">20</a>niin myös temppelipalvelijoista, jotka Daavid ja päämiehet olivat  antaneet leeviläisille palvelemaan heitä, kaksisataa kaksikymmentä  temppelipalvelijaa, kaikki nimeltä mainittuja.</span> <span class="verse"><a name="21">21</a>Minä kuulutin siellä Ahava-joella paaston, että me nöyrtyisimme  Jumalamme edessä ja anoisimme häneltä suotuisaa matkaa itsellemme,  vaimoillemme ja lapsillemme ja kaikelle omaisuudellemme.</span> <span class="verse"><a name="22">22</a>Sillä minua hävetti pyytää kuninkaalta sotaväkeä ja ratsumiehiä  auttamaan meitä vihollisia vastaan matkalla, koska me olimme sanoneet  kuninkaalle näin: "Meidän Jumalamme käsi on kaikkien päällä, jotka  etsivät häntä, heidän parhaakseen; mutta hänen voimansa ja vihansa on  kaikkia vastaan, jotka hylkäävät hänet".</span> <span class="verse"><a name="23">23</a>Niin me paastosimme ja anoimme tätä Jumalaltamme, ja hän kuuli  meidän rukouksemme.</span> <span class="verse"><a name="24">24</a>Ja minä valitsin pappien päämiehistä kaksitoista, nimittäin  Seerebjan ja Hasabjan ja heidän kanssaan kymmenen heidän veljistään,</span> <span class="verse"><a name="25">25</a>ja punnitsin heille hopean ja kullan ja kalut, sen antimen, jonka  kuningas ja hänen neuvonantajansa ja ruhtinaansa ja kaikki siellä olevat  israelilaiset olivat antaneet meidän Jumalamme temppeliä varten.</span> <span class="verse"><a name="26">26</a>Minä punnitsin heille käteen hopeata kuusisataa viisikymmentä  talenttia sekä hopeakaluja sata talenttia ja kultaa sata talenttia,</span> <span class="verse"><a name="27">27</a>kaksikymmentä kultapikaria, arvoltaan tuhat dareikkia, sekä kaksi  hienoa, kullankiiltävää vaskiastiaa, kallisarvoista kuin kulta.</span> <span class="verse"><a name="28">28</a>Ja minä sanoin heille: "Te olette pyhitetyt Herralle, ja kalut ovat  pyhitetyt; ja hopea ja kulta on vapaaehtoinen lahja Herralle, teidän  isienne Jumalalle.</span> <span class="verse"><a name="29">29</a>Vartioikaa siis niitä ja säilyttäkää ne, kunnes punnitsette ne  pappien päämiesten ja leeviläisten ja Israelin perhekunta-päämiesten  edessä Jerusalemissa, Herran temppelin kammioissa.</span> <span class="verse"><a name="30">30</a>Niin papit ja leeviläiset ottivat vastaan punnitun hopean ja kullan  ja kalut viedäkseen ne Jerusalemiin, meidän Jumalamme temppeliin.</span> <span class="verse"><a name="31">31</a>Sitten me lähdimme liikkeelle Ahava-joelta ensimmäisen kuun  kahdentenatoista päivänä mennäksemme Jerusalemiin. Ja meidän Jumalamme  käsi oli meidän päällämme, ja hän pelasti meidät vihollisten käsistä ja  väijytyksistä tiellä.</span> <span class="verse"><a name="32">32</a>Ja me tulimme Jerusalemiin ja olimme siellä alallamme kolme päivää.</span> <span class="verse"><a name="33">33</a>Mutta neljäntenä päivänä punnittiin hopea ja kulta ja kalut meidän  Jumalamme temppelissä pappi Meremotille, Uurian pojalle, käteen; ja  hänen kanssaan oli Eleasar, Piinehaan poika, ja heidän kanssansa  leeviläiset Joosabad, Jeesuan poika, ja Nooadja, Binnuin poika.</span> <span class="verse"><a name="34">34</a>Kaikki punnittiin lukumäärän ja painon mukaan, ja koko paino  kirjoitettiin silloin muistiin.</span> <span class="verse"><a name="35">35</a>Ja vankeudesta tulleet pakkosiirtolaiset uhrasivat polttouhreiksi  Israelin Jumalalle kaksitoista härkää koko Israelin puolesta,  yhdeksänkymmentä kuusi oinasta, seitsemänkymmentä seitsemän karitsaa ja  kaksitoista syntiuhrikaurista, kaikki polttouhriksi Herralle.</span> <span class="verse"><a name="36">36</a>Ja he jättivät kuninkaan määräykset kuninkaan satraapeille ja  käskynhaltijoille, jotka olivat tällä puolella Eufrat-virran, ja nämä  avustivat kansaa ja Jumalan temppeliä.</span> </p></div</div></div></body></html>