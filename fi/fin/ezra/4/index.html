<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezra/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezra">Ezra</a> &gt <strong>Chapter 4</strong></div><p><span class="verse"><a name="1">1</a>Mutta kun Juudan ja Benjaminin vastustajat kuulivat, että  pakkosiirtolaiset rakensivat temppeliä Herralle, Israelin Jumalalle,</span> <span class="verse"><a name="2">2</a>astuivat he Serubbaabelin ja perhekunta-päämiesten luo ja sanoivat  heille: "Me tahdomme rakentaa yhdessä teidän kanssanne, sillä me etsimme  teidän Jumalaanne, niinkuin tekin, ja hänelle me olemme uhranneet  Eesarhaddonin, Assurin kuninkaan, päivistä asti, hänen, joka toi meidät  tänne".</span> <span class="verse"><a name="3">3</a>Mutta Serubbaabel ja Jeesua ja muut Israelin perhekunta-päämiehet  sanoivat heille: "Ei sovi teidän ja meidän yhdessä rakentaa temppeliä  meidän Jumalallemme, vaan me yksin rakennamme Herralle, Israelin  Jumalalle, niinkuin kuningas Koores, Persian kuningas, on meitä  käskenyt".</span> <span class="verse"><a name="4">4</a>Mutta maan kansa sai Juudan kansan kädet herpoamaan ja pelotti heidät  rakentamasta.</span> <span class="verse"><a name="5">5</a>Ja ne palkkasivat heitä vastaan neuvonantajia, jotka tekivät heidän  hankkeensa tyhjäksi, niin kauan kuin Koores, Persian kuningas, eli, ja  aina Daarejaveksen, Persian kuninkaan, hallitusaikaan asti.</span> <span class="verse"><a name="6">6</a>Ahasveroksen hallituksen aikana, hänen hallituksensa alussa, he  kirjoittivat syytöskirjan Juudan ja Jerusalemin asukkaita vastaan.</span> <span class="verse"><a name="7">7</a>Ja Artahsastan aikana kirjoittivat Bislam, Mitredat ja Taabeel ynnä  näiden muut virkatoverit Artahsastalle, Persian kuninkaalle. Kirje oli  kirjoitettu aramin kirjoituksella ja käännetty araminkielelle.</span> <span class="verse"><a name="8">8</a>Käskynhaltija Rehum ja kirjuri Simsai kirjoittivat kuningas  Artahsastalle Jerusalemia vastaan kirjeen, joka kuului näin:</span> <span class="verse"><a name="9">9</a>Silloin ja silloin. "Käskynhaltija Rehum ja kirjuri Simsai ynnä muut  heidän virkatoverinsa, tuomarit, järjestysmiehet, tarpelilaiset,  afarsilaiset, erekiläiset, babylonialaiset, suusanilaiset, dehavilaiset,  eelamilaiset,</span> <span class="verse"><a name="10">10</a>ja muut kansat, jotka suuri ja mainehikas Aasenappar vei  pakkosiirtolaisuuteen ja sijoitti Samarian kaupunkiin ja muualle, tälle  puolelle Eufrat-virran," ja niin edespäin.</span> <span class="verse"><a name="11">11</a>Tämä on jäljennös kirjeestä, jonka he lähettivät hänelle: "Kuningas  Artahsastalle sinun palvelijasi, miehet tältä puolelta Eufrat-virran,"  ja niin edespäin.</span> <span class="verse"><a name="12">12</a>"Tietäköön kuningas, että ne juutalaiset, jotka lähtivät sinun  luotasi meidän luoksemme, ovat tulleet Jerusalemiin. He ovat nyt  rakentamassa tuota kapinallista ja pahaa kaupunkia ja panemassa kuntoon  muureja ja korjaamassa perustuksia.</span> <span class="verse"><a name="13">13</a>Niin tietäköön kuningas, että jos se kaupunki rakennetaan ja muurit  pannaan kuntoon, he eivät suorita rahaveroa, eivät luonnontuotteita  eivätkä tierahaa, ja siitä kärsivät kuningasten tulot.</span> <span class="verse"><a name="14">14</a>Koska kerran me syömme palatsin suolaa eikä meidän sovi nähdä  kuninkaan häpäisemistä, sentähden me lähetämme ja ilmoitamme tämän  kuninkaalle,</span> <span class="verse"><a name="15">15</a>että hän tutkituttaisi sinun isiesi aikakirjaa; sillä aikakirjasta  sinä huomaat ja saat tietää, että se kaupunki on ollut kapinallinen  kaupunki, joka on tuottanut kuninkaille ja maakunnille vahinkoa ja jossa  ammoisista ajoista on pantu toimeen levottomuuksia. Sentähden se  kaupunki on hävitetty.</span> <span class="verse"><a name="16">16</a>Me ilmoitamme siis kuninkaalle, että jos se kaupunki rakennetaan ja  muurit pannaan kuntoon, ei sinulla ole oleva mitään osaa tällä puolella  Eufrat-virran olevaan maahan."</span> <span class="verse"><a name="17">17</a>Kuningas lähetti vastauksen käskynhaltija Rehumille ja kirjuri  Simsaille ja muille heidän virkatovereilleen, jotka asuivat Samariassa  ja muualla tällä puolella Eufrat-virran: "Rauhaa" ja niin edespäin.</span> <span class="verse"><a name="18">18</a>"Kirjelmä, jonka meille lähetitte, on minulle tarkkaan luettu.</span> <span class="verse"><a name="19">19</a>Minä annoin käskyn tutkia asiaa, ja huomattiin, että se kaupunki  ammoisista ajoista asti on noussut kuninkaita vastaan ja että siellä on  pantu toimeen kapinoita ja levottomuuksia.</span> <span class="verse"><a name="20">20</a>Jerusalemissa on ollut mahtavia kuninkaita, jotka ovat hallinneet  kaikkea Eufrat-virran senpuoleista maata ja joille on suoritettu  rahaveroa, luonnontuotteita ja tierahaa.</span> <span class="verse"><a name="21">21</a>Antakaa siis käsky, että ne miehet on estettävä työstään ja että se  kaupunki on jätettävä rakentamatta, kunnes minulta tulee käsky.</span> <span class="verse"><a name="22">22</a>Ja varokaa, ettette lyö laimin mitään tässä asiassa, etteivät  kuninkaat kärsisi siitä suurta vahinkoa."</span> <span class="verse"><a name="23">23</a>Niin pian kuin kuningas Artahsastan kirjelmän jäljennös oli luettu  Rehumille, kirjuri Simsaille ja heidän virkatovereilleen, menivät he  kiiruusti Jerusalemiin juutalaisten luo ja estivät väkivoimalla heidät  työtä tekemästä.</span> <span class="verse"><a name="24">24</a>Silloin pysähtyi Jumalan temppelin rakennustyö Jerusalemissa ja oli  pysähdyksissä Daarejaveksen, Persian kuninkaan, toiseen hallitusvuoteen  asti.</span> </p></div</div></div></body></html>