<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezra/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezra">Ezra</a> &gt <strong>Chapter 9</strong></div><p><span class="verse"><a name="1">1</a>Kun tämä oli suoritettu loppuun, astuivat päämiehet minun tyköni ja  sanoivat: "Ei kansa, ei Israel eivätkä papit ja leeviläiset ole  eristäytyneet maan kansoista ja niiden kauhistavista teoista - ei  kanaanilaisista, heettiläisistä, perissiläisistä, jebusilaisista,  ammonilaisista, mooabilaisista, egyptiläisistä eikä amorilaisista.</span> <span class="verse"><a name="2">2</a>Sillä näiden tyttäriä he ovat ottaneet itsellensä ja pojillensa  vaimoiksi, ja niin on pyhä siemen sekaantunut maan kansoihin. Ja  päämiesten ja esimiesten käsi on ollut ensimmäisenä tässä uskottomassa  menossa."</span> <span class="verse"><a name="3">3</a>Kun minä tämän kuulin, repäisin minä vaatteeni ja viittani, revin  pääni hiuksia ja partaani ja istuin tyrmistyneenä.</span> <span class="verse"><a name="4">4</a>Ja minun luokseni kokoontuivat kaikki, jotka pelkäsivät sitä, mitä  Israelin Jumala oli puhunut pakkosiirtolaisten uskottomuudesta, ja minä  jäin istumaan tyrmistyneenä ehtoouhriin asti.</span> <span class="verse"><a name="5">5</a>Mutta ehtoouhrin aikana minä nousin nöyryyttämästä itseäni ja  polvistuin, repäisin vaatteeni ja viittani ja ojensin käteni Herran,  Jumalani, puoleen,</span> <span class="verse"><a name="6">6</a>ja minä sanoin: "Jumalani, minä olen häpeissäni enkä kehtaa kohottaa  kasvojani sinun puoleesi, minun Jumalani; sillä meidän rikkomuksemme  ovat nousseet päämme ylitse ja meidän syyllisyytemme on kohonnut  taivaaseen asti.</span> <span class="verse"><a name="7">7</a>Isiemme päivistä aina tähän päivään asti on meidän syyllisyytemme  ollut suuri; ja rikkomustemme tähden on meidät, meidän kuninkaamme ja  pappimme annettu maan kuningasten käsiin miekan, vankeuden, ryöstön ja  häpeän alaisiksi, niinkuin tähän päivään saakka on tapahtunut.</span> <span class="verse"><a name="8">8</a>Mutta nyt on meille hetkiseksi tullut armo Herralta, meidän  Jumalaltamme, koska hän on sallinut pelastuneen joukon meistä jäädä  jäljelle ja antanut meille jalansijan pyhässä paikassansa, että hän,  meidän Jumalamme, valaisisi meidän silmämme ja soisi meidän hiukan  hengähtää orjuudessamme.</span> <span class="verse"><a name="9">9</a>Sillä orjia me olemme; mutta orjuudessamme ei meidän Jumalamme ole  meitä hyljännyt, vaan on suonut meidän saavuttaa Persian kuningasten  suosion ja hengähtää, pystyttääksemme Jumalamme temppelin ja  kohottaaksemme sen raunioistaan, ja on antanut meille suojatun paikan  Juudassa ja Jerusalemissa.</span> <span class="verse"><a name="10">10</a>Ja nyt, Jumalamme, mitä me sanomme kaiken tämän jälkeen?  Mehän  olemme hyljänneet sinun käskysi,</span> <span class="verse"><a name="11">11</a>jotka sinä olet antanut palvelijaisi, profeettain, kautta, sanoen:  'Maa, jota te menette ottamaan omaksenne, se maa on saastainen maan  kansojen saastaisuuden tähden ja niitten kauhistavien tekojen tähden,  joilla he saastaisuudessansa ovat täyttäneet sen äärestä ääreen.</span> <span class="verse"><a name="12">12</a>Älkää siis antako tyttäriänne heidän pojillensa älkääkä ottako  heidän tyttäriänsä pojillenne vaimoiksi. Älkää myös koskaan harrastako  heidän menestystään ja onneansa, että te vahvistuisitte ja saisitte  syödä parasta, mitä maassa on, ja jättäisitte sen perinnöksi lapsillenne  ikuisiksi ajoiksi.'</span> <span class="verse"><a name="13">13</a>Kaiken sen jälkeen, mikä on meitä kohdannut pahojen tekojemme ja  suuren syyllisyytemme tähden - ja kuitenkin sinä, Jumalamme, olet  jättänyt huomioon ottamatta meidän rikkomuksiamme ja olet sallinut  meistä tämmöisen joukon pelastua -</span> <span class="verse"><a name="14">14</a>kävisimmekö me nyt jälleen rikkomaan sinun käskyjäsi ja lankoutumaan  kansojen kanssa, joiden teot ovat kauhistavaiset?  Etkö sinä silloin  vihastuisi meihin siihen asti, että tekisit meistä lopun, niin ettei  ketään jäisi jäljelle eikä kukaan pelastuisi?</span> <span class="verse"><a name="15">15</a>Herra, Israelin Jumala, sinä olet vanhurskas, sillä meistä on  jäljellä pelastuneita vain sen verran, kuin tänä päivänä on.  Katso, me  olemme sinun edessäsi syyllisyydessämme; emmekä me tämän tähden voi  sinun edessäsi kestää."</span> </p></div</div></div></body></html>