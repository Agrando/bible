<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>Mutta aikakausista ja määrähetkistä ei teille, veljet, ole tarvis kirjoittaa;</span> <span class="verse"><a name="2">2</a>sillä itse te varsin hyvin tiedätte, että Herran päivä tulee niinkuin varas yöllä.</span> <span class="verse"><a name="3">3</a>Kun he sanovat: "Nyt on rauha, ei hätää mitään", silloin yllättää heidät yhtäkkiä turmio, niinkuin synnytyskipu raskaan vaimon, eivätkä he pääse pakoon.</span> <span class="verse"><a name="4">4</a>Mutta te, veljet, ette ole pimeydessä, niin että se päivä voisi yllättää teidät niinkuin varas;</span> <span class="verse"><a name="5">5</a>sillä kaikki te olette valkeuden lapsia ja päivän lapsia; me emme ole yön emmekä pimeyden lapsia.</span> <span class="verse"><a name="6">6</a>Älkäämme siis nukkuko niinkuin muut, vaan valvokaamme ja olkaamme raittiit.</span> <span class="verse"><a name="7">7</a>Sillä ne, jotka nukkuvat, ne yöllä nukkuvat, ja jotka juovat itsensä juovuksiin, ne yöllä juovuksissa ovat.</span> <span class="verse"><a name="8">8</a>Mutta me, jotka olemme päivän lapsia, olkaamme raittiit, ja olkoon pukunamme uskon ja rakkauden haarniska ja kypärinämme pelastuksen toivo.</span> <span class="verse"><a name="9">9</a>Sillä ei Jumala ole määrännyt meitä vihaan, vaan saamaan pelastuksen Herramme Jeesuksen Kristuksen kautta,</span> <span class="verse"><a name="10">10</a>joka on kuollut meidän edestämme, että me, valvoimmepa tai nukuimme, eläisimme yhdessä hänen kanssaan.</span> <span class="verse"><a name="11">11</a>Sentähden kehoittakaa toisianne ja rakentakaa toinen toistanne, niinkuin teettekin.</span> <span class="verse"><a name="12">12</a>Mutta me pyydämme teitä, veljet, antamaan tunnustuksenne niille, jotka tekevät työtä teidän keskuudessanne ja ovat teidän johtajanne Herrassa ja neuvovat teitä,</span> <span class="verse"><a name="13">13</a>sekä pitämään heitä erinomaisen rakkaina heidän työnsä tähden. Eläkää rauhassa keskenänne.</span> <span class="verse"><a name="14">14</a>Me kehoitamme teitä, veljet: nuhdelkaa kurittomia, rohkaiskaa alakuloisia, holhotkaa heikkoja, olkaa pitkämieliset kaikkia kohtaan.</span> <span class="verse"><a name="15">15</a>Katsokaa, ettei kukaan kosta kenellekään pahaa pahalla, vaan pyrkikää aina tekemään hyvää toinen toisellenne ja kaikille.</span> <span class="verse"><a name="16">16</a>Olkaa aina iloiset.</span> <span class="verse"><a name="17">17</a>Rukoilkaa lakkaamatta.</span> <span class="verse"><a name="18">18</a>Kiittäkää joka tilassa. Sillä se on Jumalan tahto teihin nähden Kristuksessa Jeesuksessa.</span> <span class="verse"><a name="19">19</a>Henkeä älkää sammuttako,</span> <span class="verse"><a name="20">20</a>profetoimista älkää halveksuko,</span> <span class="verse"><a name="21">21</a>mutta koetelkaa kaikki, pitäkää se, mikä hyvää on;</span> <span class="verse"><a name="22">22</a>karttakaa kaikenkaltaista pahaa.</span> <span class="verse"><a name="23">23</a>Mutta itse rauhan Jumala pyhittäköön teidät kokonansa, ja säilyköön koko teidän henkenne ja sielunne ja ruumiinne nuhteettomana meidän Herramme Jeesuksen Kristuksen tulemukseen.</span> <span class="verse"><a name="24">24</a>Hän, joka teitä kutsuu, on uskollinen, ja hän on sen myös tekevä.</span> <span class="verse"><a name="25">25</a>Veljet, rukoilkaa meidän edestämme.</span> <span class="verse"><a name="26">26</a>Tervehtikää kaikkia veljiä pyhällä suunannolla.</span> <span class="verse"><a name="27">27</a>Minä vannotan teitä Herran kautta, että luetatte tämän kirjeen kaikille veljille.</span> <span class="verse"><a name="28">28</a>Meidän Herramme Jeesuksen Kristuksen armo olkoon teidän kanssanne.</span> </p></div</div></div></body></html>