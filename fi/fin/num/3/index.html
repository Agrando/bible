<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 3</strong></div><p><span class="verse"><a name="1">1</a>Tämä on kertomus Aaronin ja Mooseksen suvusta, siihen aikaan kun Herra  puhui Moosekselle Siinain vuorella.</span> <span class="verse"><a name="2">2</a>Nämä ovat Aaronin poikien nimet: Naadab, esikoinen, Abihu, Eleasar ja  Iitamar.</span> <span class="verse"><a name="3">3</a>Nämä ovat Aaronin poikien, voideltujen pappien, nimet, niiden, jotka  olivat vihityt papinvirkaa toimittamaan.</span> <span class="verse"><a name="4">4</a>Mutta Naadab ja Abihu kuolivat Herran edessä tuodessaan vierasta  tulta Herran eteen Siinain erämaassa; ja heillä ei ollut poikia. Niin  Eleasar ja Iitamar toimittivat papinvirkaa isänsä Aaronin edessä.</span> <span class="verse"><a name="5">5</a>Ja Herra puhui Moosekselle sanoen:</span> <span class="verse"><a name="6">6</a>"Tuo Leevin sukukunta esille ja aseta se pappi Aaronin eteen  palvelemaan häntä.</span> <span class="verse"><a name="7">7</a>Ja he hoitakoot sekä hänen että koko kansan tehtäviä ilmestysmajan  edustalla, toimittakoot palvelusta asumuksessa.</span> <span class="verse"><a name="8">8</a>Ja he hoitakoot kaikkea ilmestysmajan kalustoa ja israelilaisten  tehtäviä, toimittakoot palvelusta asumuksessa.</span> <span class="verse"><a name="9">9</a>Niin on sinun annettava leeviläiset Aaronille ja hänen pojilleen;  antakoot israelilaiset heidät hänen haltuunsa, hänelle palvelijoiksi.</span> <span class="verse"><a name="10">10</a>Mutta Aaronin ja hänen poikiensa käske hoitaa papinvirkansa.  Syrjäinen, joka siihen ryhtyy, surmattakoon."</span> <span class="verse"><a name="11">11</a>Ja Herra puhui Moosekselle sanoen:</span> <span class="verse"><a name="12">12</a>"Katso, minä itse olen ottanut leeviläiset israelilaisten  keskuudesta israelilaisten kaikkien esikoisten sijaan, kaiken sijaan,  joka avaa äidinkohdun; leeviläiset ovat siis tulleet minun omikseni.</span> <span class="verse"><a name="13">13</a>Sillä minun omani on jokainen esikoinen. Sinä päivänä, jona minä  surmasin kaikki Egyptin maan esikoiset, minä pyhitin itselleni kaikki  Israelin esikoiset, sekä ihmisten että karjan; minun omani ne ovat. Minä  olen Herra."</span> <span class="verse"><a name="14">14</a>Ja Herra puhui Moosekselle Siinain erämaassa sanoen:</span> <span class="verse"><a name="15">15</a>"Pidä leeviläisten katselmus perhekunnittain ja suvuittain; kaikista  miehenpuolista, kuukauden ikäisistä ja sitä vanhemmista, pidä  katselmus".</span> <span class="verse"><a name="16">16</a>Ja Mooses piti heistä katselmuksen Herran käskyn mukaan, niinkuin  hänelle oli määrätty.</span> <span class="verse"><a name="17">17</a>Ja nämä olivat Leevin poikien nimet: Geerson, Kehat ja Merari.</span> <span class="verse"><a name="18">18</a>Ja nämä olivat Geersonin poikien nimet, suvuittain: Libni ja Siimei.</span> <span class="verse"><a name="19">19</a>Ja Kehatin pojat olivat, suvuittain, Amram, Jishar, Hebron ja  Ussiel.</span> <span class="verse"><a name="20">20</a>Ja Merarin pojat olivat, suvuittain, Mahli ja Muusi. Nämä olivat  Leevin suvut perhekunnittain.</span> <span class="verse"><a name="21">21</a>Geersonista polveutuivat libniläisten suku ja siimeiläisten suku.  Nämä olivat geersonilaisten suvut.</span> <span class="verse"><a name="22">22</a>Katselmuksessa olleita oli heitä, kaikkien miehenpuolten, kuukauden  ikäisten ja sitä vanhempien, lukumäärän mukaan - näitä katselmuksessa  olleita oli seitsemäntuhatta viisisataa miestä.</span> <span class="verse"><a name="23">23</a>Geersonilaisten suvut leiriytyivät asumuksen taakse länteen päin.</span> <span class="verse"><a name="24">24</a>Ja geersonilaisten perhekunta-päämies oli Eljasaf, Laaelin poika.</span> <span class="verse"><a name="25">25</a>Geersonin poikien hoidettavana ilmestysmajassa oli asumus ja teltta,  sen peite, ilmestysmajan oven uudin</span> <span class="verse"><a name="26">26</a>ja asumusta ja alttaria ympäröivän esipihan ympärysverhot ja sen  portin uudin sekä sen köydet - kaikki ne palvelustehtävineen.</span> <span class="verse"><a name="27">27</a>Kehatista polveutuivat amramilaisten suku, jisharilaisten suku,  hebronilaisten suku ja ussielilaisten suku. Nämä olivat kehatilaisten  suvut.</span> <span class="verse"><a name="28">28</a>Miehenpuolten, kuukauden ikäisten ja sitä vanhempien, lukumäärän  mukaan oli heitä kaikkiaan kahdeksantuhatta kuusisataa, jotka hoitivat  pyhäkössä suoritettavia tehtäviä.</span> <span class="verse"><a name="29">29</a>Kehatilaisten suvut leiriytyivät asumuksen sivulle etelään päin.</span> <span class="verse"><a name="30">30</a>Ja kehatilaisten sukujen perhekunta-päämies oli Elisafan, Ussielin  poika.</span> <span class="verse"><a name="31">31</a>Heidän hoidettavanaan oli arkki, pöytä, seitsenhaarainen lamppu,  alttarit ja pyhä kalusto, jota jumalanpalveluksessa käytettiin, ynnä  esirippu - kaikkine palvelustehtävineen.</span> <span class="verse"><a name="32">32</a>Ja leeviläisten päämiesten esimies oli Eleasar, pappi Aaronin poika;  hän oli niiden päällysmies, jotka hoitivat tehtäviä pyhäkössä.</span> <span class="verse"><a name="33">33</a>Merarista polveutuivat mahlilaisten suku ja muusilaisten suku. Nämä  olivat Merarin suvut.</span> <span class="verse"><a name="34">34</a>Katselmuksessa olleita oli heitä kaikkien miehenpuolten, kuukauden  ikäisten ja sitä vanhempien, lukumäärän mukaan kuusituhatta kaksisataa.</span> <span class="verse"><a name="35">35</a>Ja Merarin sukujen perhekunta-päämies oli Suuriel, Abihailin poika.  He leiriytyivät asumuksen sivulle pohjoiseen päin.</span> <span class="verse"><a name="36">36</a>Ja Merarin poikien hoidettavaksi oli uskottu asumuksen laudat,  poikkitangot, pylväät ja jalustat sekä kaikki sen kalusto - kaikki ne  palvelustehtävineen;</span> <span class="verse"><a name="37">37</a>niinikään ympärillä olevan esipihan pylväät jalustoinensa,  vaarnoinensa ja köysinensä.</span> <span class="verse"><a name="38">38</a>Mutta asumuksen eteen, itään päin, ilmestysmajan eteen, auringon  nousuun päin, leiriytyivät Mooses ja Aaron ynnä hänen poikansa; heidän  hoidettavanaan oli pyhäkkö, se, mikä oli israelilaisten hoidettavana.  Mutta syrjäinen, joka ryhtyi siihen, oli surmattava.</span> <span class="verse"><a name="39">39</a>Katselmuksessa olleita leeviläisiä, joista Mooses ja Aaron Herran  käskyn mukaan pitivät katselmuksen suvuittain, kaikkia miehenpuolia,  kuukauden ikäisiä ja sitä vanhempia, oli kaikkiaan kaksikymmentäkaksi  tuhatta.</span> <span class="verse"><a name="40">40</a>Ja Herra sanoi Moosekselle: "Katsasta kaikki israelilaisten  miehenpuoliset esikoiset, kuukauden ikäisistä ja sitä vanhemmista, ja  laske heidän nimiensä lukumäärä.</span> <span class="verse"><a name="41">41</a>Ja ota minulle - minä olen Herra - leeviläiset israelilaisten  kaikkien esikoisten sijaan sekä myös leeviläisten karja israelilaisten  karjan kaikkien esikoisten sijaan."</span> <span class="verse"><a name="42">42</a>Ja Mooses katsasti, niinkuin Herra oli häntä käskenyt, kaikki  israelilaisten esikoiset.</span> <span class="verse"><a name="43">43</a>Ja katselmuksessa olleita oli heitä, kaikkia miehenpuolisia  esikoisia, nimien lukumäärän mukaan, kuukauden ikäisiä ja sitä  vanhempia, kaikkiaan kaksikymmentäkaksi tuhatta kaksisataa  seitsemänkymmentä kolme.</span> <span class="verse"><a name="44">44</a>Ja Herra puhui Moosekselle sanoen:</span> <span class="verse"><a name="45">45</a>"Ota leeviläiset israelilaisten kaikkien esikoisten sijaan ja  leeviläisten karja heidän karjansa sijaan, ja niin leeviläiset tulevat  minun omikseni. Minä olen Herra.</span> <span class="verse"><a name="46">46</a>Mutta lunastukseksi noista kahdestasadasta seitsemästäkymmenestä  kolmesta, jonka verran israelilaisten esikoisia on yli leeviläisten  määrän,</span> <span class="verse"><a name="47">47</a>ota miestä kohti viisi sekeliä, ota ne pyhäkkösekelin painon mukaan,  kaksikymmentä geeraa laskettuna sekeliin.</span> <span class="verse"><a name="48">48</a>Ja anna se raha Aaronille ja hänen pojillensa lunastukseksi niistä,  joita on yli leeviläisten määrän."</span> <span class="verse"><a name="49">49</a>Ja Mooses otti lunastushinnan niistä, joita oli yli leeviläisillä  lunastettujen määrän.</span> <span class="verse"><a name="50">50</a>Israelilaisten esikoisista hän otti tämän rahan, tuhat kolmesataa  kuusikymmentä viisi sekeliä pyhäkkösekelin painon mukaan.</span> <span class="verse"><a name="51">51</a>Ja Mooses antoi sen lunastushinnan Aaronille ja hänen pojillensa  Herran käskyn mukaan, niinkuin Herra oli Moosesta käskenyt.</span> </p></div</div></div></body></html>