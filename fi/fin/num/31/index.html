<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 31</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Kosta israelilaisten puolesta midianilaisille. Senjälkeen sinut  otetaan pois heimosi tykö."</span> <span class="verse"><a name="3">3</a>Niin Mooses puhui kansalle sanoen: "Varustakaa joukostanne miehiä  sotaan, ja lähtekööt he Midiania vastaan toimittamaan Herran koston  Midianille.</span> <span class="verse"><a name="4">4</a>Tuhat miestä jokaisesta sukukunnasta, kaikista Israelin sukukunnista,  lähettäkää sotaan."</span> <span class="verse"><a name="5">5</a>Silloin annettiin Israelin heimoista tuhat miestä jokaisesta  sukukunnasta, yhteensä kaksitoista tuhatta sotaan varustettua miestä.</span> <span class="verse"><a name="6">6</a>Ja Mooses lähetti heidät, tuhat miestä jokaisesta sukukunnasta,  sotaan sekä heidän kanssaan Piinehaan, pappi Eleasarin pojan; tällä oli  mukanaan pyhät esineet ja hälytystorvet.</span> <span class="verse"><a name="7">7</a>Niin he lähtivät sotimaan Midiania vastaan, niinkuin Herra oli  Moosekselle käskyn antanut, ja surmasivat kaikki miehenpuolet.</span> <span class="verse"><a name="8">8</a>Muiden mukana, jotka kaatuivat, he surmasivat Midianin kuninkaat  Evin, Rekemin, Suurin, Huurin ja Reban, Midianin viisi kuningasta. Myös  Bileamin, Beorin pojan, he surmasivat miekalla.</span> <span class="verse"><a name="9">9</a>Mutta israelilaiset ottivat vangiksi midianilaisten vaimot ja lapset  ja ryöstivät kaikki heidän juhtansa ja kaiken heidän karjansa ja kaiken  heidän tavaransa.</span> <span class="verse"><a name="10">10</a>Ja kaikki heidän asumansa kaupungit ja kaikki heidän leiripaikkansa  he polttivat tulella.</span> <span class="verse"><a name="11">11</a>Ja he ottivat kaiken ryöstettävän ja kaiken otettavan, sekä ihmiset  että karjan.</span> <span class="verse"><a name="12">12</a>Ja he toivat Moosekselle ja pappi Eleasarille sekä Israelin kansalle  vangit ja ottamansa ja ryöstämänsä saaliin leiriin Mooabin arolle, joka  on Jordanin luona, Jerikon kohdalla.</span> <span class="verse"><a name="13">13</a>Silloin Mooses ja pappi Eleasar ja kaikki kansan päämiehet lähtivät  heitä vastaan leirin ulkopuolelle.</span> <span class="verse"><a name="14">14</a>Ja Mooses vihastui sotajoukon johtajiin, tuhannen- ja  sadanpäämiehiin, kun he palasivat sotaretkeltä.</span> <span class="verse"><a name="15">15</a>Ja Mooses sanoi heille: "Oletteko siis jättäneet henkiin kaikki  naiset?</span> <span class="verse"><a name="16">16</a>Katso, nehän ne olivat, jotka Bileamin neuvosta saivat israelilaiset  antautumaan uskottomuuteen Herraa vastaan Peorin vuoksi, niin että  vitsaus kohtasi Herran seurakuntaa.</span> <span class="verse"><a name="17">17</a>Niin surmatkaa siis kaikki poikalapset ja surmatkaa myös jokainen  vaimo, joka on yhtynyt mieheen.</span> <span class="verse"><a name="18">18</a>Mutta jokainen tyttö, joka ei ole yhtynyt mieheen, jättäkää  itsellenne henkiin.</span> <span class="verse"><a name="19">19</a>Mutta itse oleskelkaa leirin ulkopuolella seitsemän päivää.  Jokainen teistä, joka on jonkun surmannut, ja jokainen teistä, joka on  koskenut surmattuun, puhdistautukoon kolmantena ja seitsemäntenä  päivänä, sekä te että teidän vankinne.</span> <span class="verse"><a name="20">20</a>Ja puhdistettakoon jokainen vaate ja jokainen nahkaesine ja kaikki,  mikä on tehty vuohen karvoista, ja jokainen puuesine."</span> <span class="verse"><a name="21">21</a>Ja pappi Eleasar sanoi sotamiehille, jotka olivat menneet sotaan:  "Tämä on lakisäädös, jonka Herra antoi Moosekselle:</span> <span class="verse"><a name="22">22</a>Vain kulta, hopea, vaski, rauta, tina ja lyijy,</span> <span class="verse"><a name="23">23</a>kaikki, mikä tulta kestää, käyttäkää tulessa, niin se puhdistuu;  puhdistettakoon se kuitenkin vielä puhdistusvedellä.  Mutta mikä ei  tulta kestä, käyttäkää se vedessä.</span> <span class="verse"><a name="24">24</a>Ja peskää vaatteenne seitsemäntenä päivänä, niin te puhdistutte; ja  sitten tulkaa leiriin."</span> <span class="verse"><a name="25">25</a>Ja Herra puhui Moosekselle sanoen:</span> <span class="verse"><a name="26">26</a>"Laskekaa, sinä ja pappi Eleasar ja kansan perhekuntien päämiehet,  otetun saaliin määrä, ihmiset ja karja.</span> <span class="verse"><a name="27">27</a>Ja pane saalis kahtia soturien, sotaan lähteneiden, ja kaiken muun  kansan kesken.</span> <span class="verse"><a name="28">28</a>Ja ota Herralle verona sotamiehiltä, sotaan lähteneiltä, yksi  viidestäsadasta, ihmisiä, raavaita, aaseja ja lampaita.</span> <span class="verse"><a name="29">29</a>Ota se heille tulevasta puoliskosta ja anna se pappi Eleasarille  antina Herralle.</span> <span class="verse"><a name="30">30</a>Ja israelilaisille tulevasta puoliskosta ota yksi  viidestäkymmenestä, ihmisiä, raavaita, aaseja, lampaita ja kaikkia  karjaeläimiä, ja anna ne leeviläisille, joiden on hoidettava tehtävät  Herran asumuksessa."</span> <span class="verse"><a name="31">31</a>Ja Mooses ja pappi Eleasar tekivät, niinkuin Herra oli Moosekselle  käskyn antanut.</span> <span class="verse"><a name="32">32</a>Ja saalis, jäännös siitä, mitä sotajoukko oli ryöstänyt, oli:  lampaita kuusisataa seitsemänkymmentäviisi tuhatta</span> <span class="verse"><a name="33">33</a>ja raavaita seitsemänkymmentäkaksi tuhatta</span> <span class="verse"><a name="34">34</a>ja aaseja kuusikymmentäyksi tuhatta</span> <span class="verse"><a name="35">35</a>ja ihmisiä, tyttöjä, jotka eivät olleet yhtyneet mieheen, kaikkiaan  kolmekymmentäkaksi tuhatta.</span> <span class="verse"><a name="36">36</a>Ja puolet siitä eli se osa, joka tuli sotaan lähteneille, oli:  lampaita kolmesataa kolmekymmentäseitsemän tuhatta viisisataa,</span> <span class="verse"><a name="37">37</a>ja Herralle tuleva vero lampaista oli kuusisataa seitsemänkymmentä  viisi;</span> <span class="verse"><a name="38">38</a>ja raavaita kolmekymmentäkuusi tuhatta sekä niistä Herralle tuleva  vero seitsemänkymmentä kaksi;</span> <span class="verse"><a name="39">39</a>ja aaseja kolmekymmentä tuhatta viisisataa sekä niistä Herralle  tuleva vero kuusikymmentä yksi;</span> <span class="verse"><a name="40">40</a>ja ihmisiä kuusitoista tuhatta sekä niistä Herralle tuleva vero  kolmekymmentä kaksi.</span> <span class="verse"><a name="41">41</a>Ja Mooses antoi Herran antiveron pappi Eleasarille, niinkuin Herra  oli Moosekselle käskyn antanut.</span> <span class="verse"><a name="42">42</a>Ja israelilaisille tuleva puolisko, jonka Mooses oli erottanut  sotamiesten osasta,</span> <span class="verse"><a name="43">43</a>tämä seurakunnalle tuleva puolisko oli: lampaita kolmesataa  kolmekymmentäseitsemän tuhatta viisisataa</span> <span class="verse"><a name="44">44</a>ja raavaita kolmekymmentäkuusi tuhatta</span> <span class="verse"><a name="45">45</a>ja aaseja kolmekymmentä tuhatta viisisataa</span> <span class="verse"><a name="46">46</a>sekä ihmisiä kuusitoista tuhatta.</span> <span class="verse"><a name="47">47</a>Tästä israelilaisille tulevasta puoliskosta Mooses otti yhden  viidestäkymmenestä, ihmisiä ja karjaa, sekä antoi ne leeviläisille,  joiden oli hoidettava tehtävät Herran asumuksessa, niinkuin Herra oli  Moosekselle käskyn antanut.</span> <span class="verse"><a name="48">48</a>Silloin tulivat sotajoukon osastojen johtajat, tuhannen- ja  sadanpäämiehet, Mooseksen luo</span> <span class="verse"><a name="49">49</a>ja sanoivat Moosekselle: "Palvelijasi ovat laskeneet niiden  sotamiesten luvun, jotka ovat olleet hallussamme, eikä meistä puutu  yhtäkään.</span> <span class="verse"><a name="50">50</a>Sentähden me tuomme nyt Herralle lahjaksi, mitä kukin on saanut  kultakaluja: käätyjä, rannerenkaita, sormuksia, korvarenkaita ja  kaulakoristeita, saadaksemme itsellemme sovituksen Herran edessä."</span> <span class="verse"><a name="51">51</a>Niin Mooses ja pappi Eleasar ottivat heiltä kullan, kaikkinaiset  taidokkaasti valmistetut esineet.</span> <span class="verse"><a name="52">52</a>Ja anniksi annettua kultaa, jonka he antoivat Herralle tuhannen- ja  sadanpäämiesten puolesta, oli kaikkiaan kuusitoista tuhatta  seitsemänsataa viisikymmentä sekeliä.</span> <span class="verse"><a name="53">53</a>Sotamiehet olivat ottaneet saalista kukin itselleen.</span> <span class="verse"><a name="54">54</a>Ja Mooses ja pappi Eleasar ottivat kullan tuhannen- ja  sadanpäämiehiltä ja veivät sen ilmestysmajaan, että se johdattaisi  israelilaiset Herran muistoon.</span> </p></div</div></div></body></html>