<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 27</strong></div><p><span class="verse"><a name="1">1</a>Niin astuivat esiin Selofhadin tyttäret - Selofhadin, Heeferin pojan,  Gileadin pojan, Maakirin pojan, Manassen pojan, tyttäret - jotka olivat  Manassen, Joosefin pojan, suvuista ja joiden nimet olivat Mahla, Nooga,  Hogla, Milka ja Tirsa,</span> <span class="verse"><a name="2">2</a>ja he asettuivat Mooseksen ja pappi Eleasarin ja päämiesten ja kaiken  kansan eteen ilmestysmajan ovelle ja sanoivat:</span> <span class="verse"><a name="3">3</a>"Meidän isämme kuoli erämaassa, mutta hän ei ollut siinä joukossa,  joka kävi kapinoimaan Herraa vastaan, Koorahin joukossa, vaan hän kuoli  oman syntinsä tähden, eikä hänellä ollut poikia.</span> <span class="verse"><a name="4">4</a>Miksi häviäisi nyt meidän isämme nimi hänen sukunsa keskuudesta  sentähden, että hänellä ei ollut poikaa? Anna meille perintöosuus isämme  veljien keskuudessa."</span> <span class="verse"><a name="5">5</a>Ja Mooses saattoi heidän asiansa Herran eteen.</span> <span class="verse"><a name="6">6</a>Ja Herra puhui Moosekselle sanoen:</span> <span class="verse"><a name="7">7</a>"Selofhadin tyttäret puhuvat oikein. Anna heille perintöosuus heidän  isänsä veljien keskuudessa ja siirrä heidän isänsä perintöosa heille.</span> <span class="verse"><a name="8">8</a>Ja puhu israelilaisille sanoen: Jos joku kuolee pojatonna, niin  siirtäkää hänen perintöosansa hänen tyttärellensä.</span> <span class="verse"><a name="9">9</a>Mutta jos hänellä ei ole tytärtä, niin antakaa hänen perintöosansa  hänen veljillensä.</span> <span class="verse"><a name="10">10</a>Mutta jos hänellä ei ole veljiä, niin antakaa hänen perintöosansa  hänen isänsä veljille.</span> <span class="verse"><a name="11">11</a>Mutta jos hänen isällänsä ei ole veljiä, niin antakaa hänen  perintöosansa sille hänen veriheimolaisellensa, joka hänen suvussansa on  häntä lähin; tämä ottakoon sen haltuunsa. Ja tämä olkoon  oikeussäädöksenä israelilaisilla, niinkuin Herra on Moosekselle käskyn  antanut."</span> <span class="verse"><a name="12">12</a>Ja Herra sanoi Moosekselle: "Nouse tälle Abarimin vuorelle ja  katsele sitä maata, jonka minä annan israelilaisille.</span> <span class="verse"><a name="13">13</a>Ja kun olet sitä katsellut, niin sinutkin otetaan pois heimosi tykö,  niinkuin veljesi Aaron otettiin,</span> <span class="verse"><a name="14">14</a>sentähden että te Siinin erämaassa, kansan riidellessä,  niskoittelitte minun käskyjäni vastaan ettekä pitäneet minua pyhänä  heidän silmiensä edessä, silloin kun vettä hankitte." Se oli Meriban  vesi Kaadeksessa Siinin erämaassa.</span> <span class="verse"><a name="15">15</a>Ja Mooses puhui Herralle sanoen:</span> <span class="verse"><a name="16">16</a>"Asettakoon Herra, Jumala, jonka vallassa on kaiken lihan henki,  tämän seurakunnan johtoon miehen,</span> <span class="verse"><a name="17">17</a>joka heidän edellänsä lähtee ja joka heidän edellänsä tulee, joka  saattaa heidät lähtemään ja tulemaan, ettei Herran seurakunta olisi  niinkuin lammaslauma, jolla ei ole paimenta".</span> <span class="verse"><a name="18">18</a>Ja Herra sanoi Moosekselle: "Ota Joosua, Nuunin poika, mies, jossa  on Henki, ja pane kätesi hänen päällensä.</span> <span class="verse"><a name="19">19</a>Ja aseta hänet pappi Eleasarin ja kaiken kansan eteen ja aseta hänet  virkaan heidän nähtensä.</span> <span class="verse"><a name="20">20</a>Ja siirrä hänelle osa omaa arvoasi, että kaikki israelilaisten  seurakunta häntä tottelisi.</span> <span class="verse"><a name="21">21</a>Ja hän astukoon pappi Eleasarin eteen, ja tämä kysyköön hänen  puolestaan uurimin kautta Jumalan vastausta Herran edessä.  Hänen  käskystänsä he lähtekööt ja hänen käskystänsä he tulkoot, hän ja kaikki  israelilaiset hänen kanssansa, koko seurakunta."</span> <span class="verse"><a name="22">22</a>Ja Mooses teki, niinkuin Herra oli häntä käskenyt, ja otti Joosuan  ja asetti hänet pappi Eleasarin ja kaiken seurakunnan eteen.</span> <span class="verse"><a name="23">23</a>Ja hän pani kätensä hänen päällensä ja asetti hänet virkaan,  niinkuin Herra oli puhunut Mooseksen kautta.</span> </p></div</div></div></body></html>