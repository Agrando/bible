<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 5</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Käske israelilaisten karkoittaa leiristä jokainen pitalinen ja  jokainen vuotoa sairastava ja jokainen kuolleesta saastunut.</span> <span class="verse"><a name="3">3</a>Karkoittakaa sellaiset, sekä miehet että naiset, leirin ulkopuolelle,  etteivät he saastuttaisi leiriään, jossa minä asun heidän keskellänsä."</span> <span class="verse"><a name="4">4</a>Ja israelilaiset tekivät niin ja karkoittivat heidät leirin  ulkopuolelle; niinkuin Herra oli puhunut Moosekselle, niin israelilaiset  tekivät.</span> <span class="verse"><a name="5">5</a>Ja Herra puhui Moosekselle sanoen:</span> <span class="verse"><a name="6">6</a>"Puhu israelilaisille: Jos mies tai nainen tekee rikkomuksen minkä  tahansa, jonka ihminen tekee menettelemällä uskottomasti Herraa kohtaan,  ja niin joutuu vikapääksi,</span> <span class="verse"><a name="7">7</a>tunnustakoon hän rikkomuksensa, jonka on tehnyt, ja maksakoon  velkansa täyteen määrään sekä pankoon siihen lisäksi viidennen osan sen  arvosta ja antakoon sen sille, jolle hän on velkaa.</span> <span class="verse"><a name="8">8</a>Mutta jos hänellä ei ole sukulunastajaa, jolle velka olisi  maksettava, maksettakoon velka Herralle, se on papille, ja sitä paitsi  sovitus-oinas, jolla toimitetaan syynalaiselle sovitus.</span> <span class="verse"><a name="9">9</a>Ja jokainen anti, mikä hyvänsä israelilaisten papille tuomista  pyhistä lahjoista, olkoon papin oma.</span> <span class="verse"><a name="10">10</a>Ja jokaisen pyhät lahjat olkoot papin omat; mitä joku antaa papille,  se olkoon papin oma."</span> <span class="verse"><a name="11">11</a>Ja Herra puhui Moosekselle sanoen:</span> <span class="verse"><a name="12">12</a>"Puhu israelilaisille ja sano heille: jos jonkun miehen vaimo on  pettänyt miehensä ja ollut hänelle uskoton</span> <span class="verse"><a name="13">13</a>ja joku on maannut hänen kanssaan eikä hänen miehensä ole saanut  sitä tietää ja vaimo on saanut sen salatuksi, vaikka hän on saastuttanut  itsensä, eikä ole todistajaa häntä vastaan eikä häntä ole teosta  tavattu,</span> <span class="verse"><a name="14">14</a>mutta luulevaisuuden henki on vallannut miehen ja hän luulee  vaimoansa, joka onkin saastuttanut itsensä, tahi jos luulevaisuuden  henki on vallannut miehen ja hän luulee vaimoansa, vaikka tämä ei ole  saastuttanut itseänsä,</span> <span class="verse"><a name="15">15</a>niin tuokoon mies vaimonsa papin eteen ja uhrilahjana hänen  puolestaan kymmenennen osan eefa-mittaa ohrajauhoja, mutta älköön hän  sen päälle vuodattako öljyä älköönkä panko suitsuketta, sillä se on  luulevaisuusuhri, muistutusuhri, joka johdattaa muistoon pahan teon.</span> <span class="verse"><a name="16">16</a>Ja pappi tuokoon vaimon ja asettakoon hänet Herran eteen.</span> <span class="verse"><a name="17">17</a>Ja pappi ottakoon pyhää vettä saviastiaan, ja sitten pappi ottakoon  tomua asumuksen lattialta ja pankoon veteen.</span> <span class="verse"><a name="18">18</a>Ja pappi asettakoon vaimon Herran eteen, päästäköön vaimon tukan  hajalle ja asettakoon hänen käsiinsä muistutusuhrin, se on  luulevaisuusuhrin, ja papin kädessä olkoon katkera kirovesi.</span> <span class="verse"><a name="19">19</a>Ja pappi vannottakoon vaimoa ja sanokoon hänelle: 'Jos ei kukaan ole  maannut sinun kanssasi etkä ole pettänyt miestäsi saastuttamalla  itseäsi, niin älköön tämä katkera kirovesi sinua vahingoittako.</span> <span class="verse"><a name="20">20</a>Mutta jos olet pettänyt miehesi ja saastuttanut itsesi ja joku muu  kuin miehesi on maannut sinun kanssasi,</span> <span class="verse"><a name="21">21</a>niin' - pappi vannottakoon vaimoa kirovalalla ja pappi sanokoon  vaimolle - 'tehköön Herra sinun nimesi kiroukseksi ja sadatukseksi sinun  kansasi keskuudessa, kuihduttakoon Herra sinun lanteesi ja paisuttakoon  vatsasi;</span> <span class="verse"><a name="22">22</a>menköön tämä kirovesi sinun sisuksiisi, niin että vatsasi paisuu ja  lanteesi kuihtuvat.' Ja vaimo sanokoon: 'Amen, Amen'.</span> <span class="verse"><a name="23">23</a>Ja pappi kirjoittakoon nämä kiroukset ja huuhtokoon kirjoituksen  kiroveteen.</span> <span class="verse"><a name="24">24</a>Sitten hän juottakoon vaimolla sen katkeran kiroveden, ja menköön  kirovesi häneen, tuskaksi hänelle.</span> <span class="verse"><a name="25">25</a>Ja pappi ottakoon vaimon kädestä luulevaisuusuhrin ja toimittakoon  uhrin heilutuksen Herran edessä ja tuokoon sen alttarille.</span> <span class="verse"><a name="26">26</a>Ja pappi ottakoon uhrista kourallisen alttariuhriosaksi ja  polttakoon sen alttarilla ja juottakoon sitten vaimolla veden.</span> <span class="verse"><a name="27">27</a>Ja kun hän on juottanut vaimolla veden, niin, jos hän on  saastuttanut itsensä ja ollut miehelleen uskoton, menee kirovesi häneen,  hänelle tuskaksi, ja hänen vatsansa paisuu ja lanteensa kuihtuvat, ja  vaimon nimi tulee kiroukseksi hänen kansansa keskuudessa.</span> <span class="verse"><a name="28">28</a>Mutta jos vaimo ei ole saastuttanut itseänsä, vaan on puhdas, ei hän  vahingoitu, vaan pysyy hedelmällisenä.</span> <span class="verse"><a name="29">29</a>Tämä on laki luulevaisuudesta. Jos vaimo pettää miehensä ja  saastuttaa itsensä,</span> <span class="verse"><a name="30">30</a>tai jos jonkun valtaa luulevaisuuden henki ja hän luulee vaimoansa,  niin hän asettakoon vaimonsa Herran eteen, ja pappi tehköön vaimolle  kaiken tämän lain mukaan.</span> <span class="verse"><a name="31">31</a>Niin mies olkoon syyllisyydestä vapaa, mutta vaimo kantakoon  syyllisyytensä."</span> </p></div</div></div></body></html>