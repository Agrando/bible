<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 23</strong></div><p><span class="verse"><a name="1">1</a>Ja Bileam sanoi Baalakille: "Rakenna minulle tähän seitsemän alttaria  ja hanki minulle tänne seitsemän härkää ja seitsemän oinasta".</span> <span class="verse"><a name="2">2</a>Niin Baalak teki, niinkuin Bileam käski. Ja Baalak ja Bileam  uhrasivat härän ja oinaan kullakin alttarilla.</span> <span class="verse"><a name="3">3</a>Niin Bileam sanoi Baalakille: "Asetu tähän polttouhrisi ääreen, minä  menen tuonne; ehkä minä saan kohdata Herran. Minkä hän minulle näyttää,  sen minä ilmoitan sinulle." Ja hän meni eräälle autiolle kukkulalle.</span> <span class="verse"><a name="4">4</a>Ja Jumala tuli ja kohtasi Bileamin. Silloin tämä sanoi hänelle:  "Seitsemän alttaria minä olen pannut kuntoon ja olen uhrannut härän ja  oinaan kullakin alttarilla".</span> <span class="verse"><a name="5">5</a>Ja Herra pani sanat Bileamin suuhun ja sanoi: "Palaja Baalakin luo ja  puhu hänelle näin".</span> <span class="verse"><a name="6">6</a>Niin hän palasi hänen luoksensa, ja hän seisoi siinä polttouhrinsa  ääressä, hän ja kaikki Mooabin päämiehet.</span> <span class="verse"><a name="7">7</a>Niin hän puhkesi lausumaan ja sanoi: "Aramista nouti minut Baalak,  idän vuorilta Mooabin kuningas: 'Tule, kiroa minun puolestani Jaakob,  tule ja sadattele Israelia'.</span> <span class="verse"><a name="8">8</a>Kuinka minä kiroaisin sen, jota ei Jumala kiroa, kuinka sadattelisin  sitä, jota ei Herra sadattele?</span> <span class="verse"><a name="9">9</a>Minä näen sen kallioiden huipulta, minä katselen sitä kukkuloilta:  katso, se on erillään asuva kansa, se ei lukeudu pakanakansojen  joukkoon.</span> <span class="verse"><a name="10">10</a>Kuka mittaa Jaakobin hiekkajyväset, kuka Israelin tomuhiukkasten  luvun? Suotakoon minun kuolla oikeamielisten kuolema, olkoon minun  loppuni niinkuin heidän."</span> <span class="verse"><a name="11">11</a>Silloin Baalak sanoi Bileamille: "Mitä oletkaan minulle tehnyt! Minä  toin sinut tänne vihollisiani kiroamaan, ja katso, nyt sinä heidät  siunaat!"</span> <span class="verse"><a name="12">12</a>Mutta hän vastasi ja sanoi: "Eikö minun ole tarkoin puhuttava se,  minkä Herra panee minun suuhuni?"</span> <span class="verse"><a name="13">13</a>Niin Baalak sanoi hänelle: "Tule minun kanssani toiseen paikkaan,  josta voit nähdä sen kansan, kuitenkin ainoastaan sen äärimmäisen  reunan, et sitä kokonaisuudessaan, ja kiroa se minun puolestani sieltä".</span> <span class="verse"><a name="14">14</a>Ja hän vei hänet Vartijakedolle Pisga-vuoren huipulle ja rakensi  siihen seitsemän alttaria ja uhrasi härän ja oinaan kullakin alttarilla.</span> <span class="verse"><a name="15">15</a>Sitten Bileam sanoi Baalakille: "Asetu tähän polttouhrisi ääreen,  ehkä hän kohtaa minua tuolla".</span> <span class="verse"><a name="16">16</a>Niin Herra tuli kohtaamaan Bileamia, pani sanat hänen suuhunsa ja  sanoi: "Palaja Baalakin luo ja puhu hänelle näin".</span> <span class="verse"><a name="17">17</a>Niin hän tuli hänen luoksensa, ja hän seisoi siinä polttouhrinsa  ääressä, Mooabin päämiehet kanssansa. Baalak kysyi häneltä: "Mitä Herra  puhui?"</span> <span class="verse"><a name="18">18</a>Niin hän puhkesi lausumaan ja sanoi: "Nouse, Baalak, ja kuule!  Kuuntele minua, sinä Sipporin poika!</span> <span class="verse"><a name="19">19</a>Ei Jumala ole ihminen, niin että hän valhettelisi, eikä ihmislapsi,  että hän katuisi. Sanoisiko hän jotakin eikä sitä tekisi, puhuisiko  jotakin eikä sitä täyttäisi?</span> <span class="verse"><a name="20">20</a>Katso, minä olen saanut tehtäväkseni siunata: hän on siunannut, enkä  minä voi sitä peruuttaa.</span> <span class="verse"><a name="21">21</a>Ei havaita vaivaa Jaakobissa eikä nähdä onnettomuutta Israelissa;  Herra, hänen Jumalansa, on hänen kanssansa, riemuhuuto kuninkaalle  kaikuu siellä.</span> <span class="verse"><a name="22">22</a>Jumala vei sen pois Egyptistä; sen sarvet ovat kuin villihärän.</span> <span class="verse"><a name="23">23</a>Sillä ei ole noituutta Jaakobissa eikä tavata taikuutta Israelissa.  Aikanansa ilmoitetaan Jaakobille ja Israelille, mitä Jumala on tekevä.</span> <span class="verse"><a name="24">24</a>Katso, se on kansa, joka nousee kuin naarasleijona, joka kohoaa kuin  leijona. Ei se paneudu levolle, ennenkuin on saalista syönyt ja juonut  surmattujen verta."</span> <span class="verse"><a name="25">25</a>Mutta Baalak sanoi Bileamille: "Älä kiroa sitä äläkä siunaa sitä".</span> <span class="verse"><a name="26">26</a>Mutta Bileam vastasi ja sanoi Baalakille: "Enkö minä puhunut sinulle  näin: 'Kaikki, mitä Herra sanoo, on minun tehtävä'?"</span> <span class="verse"><a name="27">27</a>Niin Baalak sanoi Bileamille: "Tule, minä vien sinut toiseen  paikkaan; ehkäpä on Jumalan silmissä otollista, että kiroat kansan minun  puolestani sieltä".</span> <span class="verse"><a name="28">28</a>Ja Baalak vei Bileamin Peor-vuoren huipulle, joka kohoaa yli  erämaan.</span> <span class="verse"><a name="29">29</a>Sitten Bileam sanoi Baalakille: "Rakenna minulle tähän seitsemän  alttaria ja hanki minulle tänne seitsemän härkää ja seitsemän oinasta".</span> <span class="verse"><a name="30">30</a>Ja Baalak teki, niinkuin Bileam käski, ja uhrasi härän ja oinaan  kullakin alttarilla.</span> </p></div</div></div></body></html>