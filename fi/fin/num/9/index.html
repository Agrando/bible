<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 9</strong></div><p><span class="verse"><a name="1">1</a>Ja Herra puhui Moosekselle Siinain erämaassa toisena vuotena siitä,  kun he olivat lähteneet Egyptin maasta, sen vuoden ensimmäisessä kuussa,  sanoen:</span> <span class="verse"><a name="2">2</a>"Israelilaiset viettäkööt pääsiäisen määräaikanansa.</span> <span class="verse"><a name="3">3</a>Tämän kuukauden neljäntenätoista päivänä, iltahämärässä, viettäkää se  määräaikanansa; kaikkien sitä koskevien käskyjen ja säädösten mukaan se  viettäkää."</span> <span class="verse"><a name="4">4</a>Ja Mooses käski israelilaisten viettää pääsiäistä.</span> <span class="verse"><a name="5">5</a>Niin he viettivät pääsiäisen ensimmäisessä kuussa, kuukauden  neljäntenätoista päivänä, iltahämärässä, Siinain erämaassa;  israelilaiset tekivät kaiken, niinkuin Herra oli Moosekselle käskyn  antanut.</span> <span class="verse"><a name="6">6</a>Mutta siellä oli miehiä, jotka olivat saastuneet kuolleesta eivätkä  voineet viettää pääsiäistä sinä päivänä. Niin he astuivat sinä päivänä  Mooseksen ja Aaronin eteen.</span> <span class="verse"><a name="7">7</a>Ja miehet sanoivat hänelle: "Me olemme saastuneet kuolleesta; miksi  meidät estetään tuomasta Herralle uhrilahjaa määräaikanansa  israelilaisten keskuudessa?"</span> <span class="verse"><a name="8">8</a>Ja Mooses sanoi heille: "Jääkää tähän, minä menen kuulemaan, mitä  Herra teistä säätää".</span> <span class="verse"><a name="9">9</a>Ja Herra puhui Moosekselle sanoen:</span> <span class="verse"><a name="10">10</a>"Puhu israelilaisille näin: Jos joku teistä tai teidän  jälkeläisistänne on saastunut kuolleesta tai on kaukana matkalla,  viettäköön kuitenkin pääsiäistä Herran kunniaksi;</span> <span class="verse"><a name="11">11</a>viettäkööt sitä toisen kuukauden neljäntenätoista päivänä,  iltahämärässä. Happamattoman leivän ja katkerain yrttien kanssa he  syökööt pääsiäislampaan.</span> <span class="verse"><a name="12">12</a>Älkööt he jättäkö siitä mitään seuraavaan aamuun älköötkä siitä  luuta rikkoko. Kaikkien pääsiäistä koskevien käskyjen mukaan he  viettäkööt sitä.</span> <span class="verse"><a name="13">13</a>Mutta se mies, joka on puhdas eikä ole matkoilla ja kuitenkin jättää  pääsiäisen viettämättä, hävitettäköön kansastansa, koska hän ei tuonut  uhrilahjaa Herralle määräaikanansa; se mies joutuu syynalaiseksi.</span> <span class="verse"><a name="14">14</a>Ja jos muukalainen asuu teidän luonanne ja tahtoo viettää pääsiäistä  Herran kunniaksi, viettäköön sen pääsiäistä koskevien käskyjen ja  säädösten mukaan; samat käskyt olkoot teillä, niin muukalaisella kuin  maassa syntyneelläkin."</span> <span class="verse"><a name="15">15</a>Mutta sinä päivänä, jona asumus pystytettiin, peitti pilvi  asumuksen, lain majan, ja illalla näkyi asumuksen päällä niinkuin  tulenhohde, ja aina aamuun asti.</span> <span class="verse"><a name="16">16</a>Niin oli aina: pilvi peitti sen päivällä ja tulenhohde yöllä.</span> <span class="verse"><a name="17">17</a>Ja niin usein kuin pilvi kohosi majan päältä, lähtivät israelilaiset  liikkeelle; ja mihin pilvi laskeutui, siihen israelilaiset leiriytyivät.</span> <span class="verse"><a name="18">18</a>Herran käskyn mukaan israelilaiset lähtivät liikkeelle, ja Herran  käskyn mukaan israelilaiset leiriytyivät. He olivat leiriytyneinä, niin  kauan kuin pilvi pysyi asumuksen päällä.</span> <span class="verse"><a name="19">19</a>Ja kun pilvi viipyi asumuksen päällä useampia päiviä, noudattivat  israelilaiset, mitä Herra oli käskenyt heidän noudattaa, eivätkä  lähteneet liikkeelle.</span> <span class="verse"><a name="20">20</a>Mutta joskus pilvi viipyi asumuksen päällä vain muutamia päiviä;  silloinkin he Herran käskyn mukaan olivat leiriytyneinä ja lähtivät  Herran käskyn mukaan liikkeelle.</span> <span class="verse"><a name="21">21</a>Ja joskus pilvi pysyi paikallaan vain illasta aamuun ja kohosi  aamulla; silloinkin he lähtivät liikkeelle. Tahi jos pilvi pysyi päivän  ja yön ja sitten kohosi, niin he lähtivät liikkeelle.</span> <span class="verse"><a name="22">22</a>Tahi kun pilvi viipyi pysyen asumuksen päällä pari päivää tai  kuukauden tai vielä pitemmän ajan, niin olivat israelilaiset  leiriytyneinä eivätkä lähteneet liikkeelle; mutta kun se kohosi,  lähtivät he liikkeelle.</span> <span class="verse"><a name="23">23</a>Herran käskyn mukaan he leiriytyivät ja Herran käskyn mukaan he  lähtivät liikkeelle. He noudattivat, mitä Herra Mooseksen kautta oli  käskenyt heidän noudattaa.</span> </p></div</div></div></body></html>