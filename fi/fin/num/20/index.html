<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 20</strong></div><p><span class="verse"><a name="1">1</a>Senjälkeen israelilaiset, koko seurakunta, tulivat Siinin erämaahan  ensimmäisenä kuukautena, ja kansa asettui Kaadekseen.  Siellä Mirjam  kuoli, ja hänet haudattiin sinne.</span> <span class="verse"><a name="2">2</a>Mutta kansalla ei ollut vettä; niin he kokoontuivat Moosesta ja  Aaronia vastaan.</span> <span class="verse"><a name="3">3</a>Ja kansa riiteli Moosesta vastaan ja sanoi näin: "Jospa mekin  olisimme hukkuneet silloin, kun veljemme hukkuivat Herran edessä!</span> <span class="verse"><a name="4">4</a>Minkätähden toitte Herran seurakunnan tähän erämaahan, kuollaksemme  karjoinemme tänne?</span> <span class="verse"><a name="5">5</a>Ja minkätähden johdatitte meidät pois Egyptistä tuodaksenne meidät  tähän pahaan paikkaan, jossa ei kasva viljaa eikä viikunoita, ei  viiniköynnöksiä eikä granaattiomenia, ja jossa ei ole vettä juoda?"</span> <span class="verse"><a name="6">6</a>Mutta Mooses ja Aaron menivät seurakunnan luota ilmestysmajan ovelle  ja lankesivat kasvoilleen. Silloin näkyi Herran kirkkaus heille.</span> <span class="verse"><a name="7">7</a>Ja Herra puhui Moosekselle sanoen:</span> <span class="verse"><a name="8">8</a>"Ota sauva ja kokoa seurakunta, sinä ja veljesi Aaron, ja puhukaa  heidän silmiensä edessä kalliolle, niin se antaa vettä, ja sinä saat  vettä tulemaan heille kalliosta ja juotat joukon ja sen karjan".</span> <span class="verse"><a name="9">9</a>Niin Mooses otti sauvan Herran kasvojen edestä, niinkuin hän oli  häntä käskenyt.</span> <span class="verse"><a name="10">10</a>Ja Mooses ja Aaron kokosivat seurakunnan kallion eteen, ja hän sanoi  heille: "Kuulkaa nyt, te niskurit! Onko meidän saatava teille vettä  tästä kalliosta?"</span> <span class="verse"><a name="11">11</a>Niin Mooses nosti kätensä ja iski kalliota kahdesti sauvallansa, ja  siitä lähti runsaasti vettä, niin että kansa ja sen karja saivat juoda.</span> <span class="verse"><a name="12">12</a>Mutta Herra sanoi Moosekselle ja Aaronille: "Koska ette uskoneet  minuun ettekä pitäneet minua pyhänä israelilaisten silmien edessä, niin  te ette saa viedä tätä seurakuntaa siihen maahan, jonka minä heille  annan".</span> <span class="verse"><a name="13">13</a>Tämä oli Meriban vesi, jonka luona israelilaiset riitelivät Herraa  vastaan ja hän näytti heille pyhyytensä.</span> <span class="verse"><a name="14">14</a>Mutta Mooses lähetti Kaadeksesta sanansaattajat Edomin kuninkaan  tykö sanomaan: "Näin sanoo veljesi Israel: Sinä tunnet kaiken vaivan,  joka on meitä kohdannut,</span> <span class="verse"><a name="15">15</a>kuinka isämme lähtivät Egyptiin, kuinka olemme asuneet Egyptissä  kauan aikaa ja kuinka egyptiläiset kohtelivat pahoin meitä ja meidän  isiämme.</span> <span class="verse"><a name="16">16</a>Mutta me huusimme Herran puoleen, ja hän kuuli meidän huutomme ja  lähetti enkelin, joka vei meidät pois Egyptistä. Ja katso, me olemme nyt  Kaadeksessa, kaupungissa, joka on sinun maasi rajalla.</span> <span class="verse"><a name="17">17</a>Salli meidän kulkea maasi läpi. Me emme kulje peltojen emmekä  viinitarhojen poikki emmekä juo vettä kaivoista.  Poikkeamatta oikealle  tai vasemmalle me kuljemme valtatietä, kunnes olemme päässeet alueesi  läpi."</span> <span class="verse"><a name="18">18</a>Mutta Edom vastasi hänelle: "Älä kulje minun maani läpi; muutoin  minä käyn miekka kädessä sinua vastaan".</span> <span class="verse"><a name="19">19</a>Mutta israelilaiset sanoivat hänelle: "Maantietä me kuljemme, ja jos  juomme vettäsi, me tai meidän karjamme, niin me maksamme sen, kun vain  saamme jalkaisin kulkea sinun maasi läpi".</span> <span class="verse"><a name="20">20</a>Mutta hän vastasi: "Tästä et kulje!" Ja Edom lähti häntä vastaan  suurella sotajoukolla ja vahvasti varustettuna.</span> <span class="verse"><a name="21">21</a>Kun siis Edom kielsi Israelia kulkemasta maansa läpi, niin Israel  väistyi sieltä pois.</span> <span class="verse"><a name="22">22</a>Ja he lähtivät liikkeelle Kaadeksesta. Ja israelilaiset, koko kansa,  tulivat Hoorin vuorelle.</span> <span class="verse"><a name="23">23</a>Mutta Herra sanoi Moosekselle ja Aaronille Hoorin vuorella, Edomin  maan rajalla, näin:</span> <span class="verse"><a name="24">24</a>"Aaron otetaan nyt pois heimonsa tykö, sillä hän ei pääse siihen  maahan, jonka minä annan israelilaisille, koska te niskoittelitte minun  käskyäni vastaan Meriban veden luona.</span> <span class="verse"><a name="25">25</a>Ota Aaron ja hänen poikansa Eleasar ja vie heidät Hoorin vuorelle.</span> <span class="verse"><a name="26">26</a>Ja riisu Aaronilta vaatteet ja pue ne hänen poikansa Eleasarin ylle.  Aaron otetaan pois ja kuolee siellä."</span> <span class="verse"><a name="27">27</a>Ja Mooses teki, niinkuin Herra oli käskenyt; ja he nousivat Hoorin  vuorelle koko kansan silmien edessä.</span> <span class="verse"><a name="28">28</a>Ja Mooses riisui Aaronilta vaatteet ja puki ne hänen poikansa  Eleasarin ylle. Niin Aaron kuoli siellä vuoren huipulla, mutta Mooses ja  Eleasar astuivat alas vuorelta.</span> <span class="verse"><a name="29">29</a>Ja kun koko kansa sai tietää, että Aaron oli kuollut, niin he  itkivät Aaronia kolmekymmentä päivää, koko Israelin heimo.</span> </p></div</div></div></body></html>