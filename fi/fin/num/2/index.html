<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 2</strong></div><p><span class="verse"><a name="1">1</a>Ja Herra puhui Moosekselle ja Aaronille sanoen:</span> <span class="verse"><a name="2">2</a>"Israelilaiset leiriytykööt kukin lippunsa luo, perhekuntiensa  sotamerkkien kohdalle; he leiriytykööt taammas ilmestysmajan ympärille.</span> <span class="verse"><a name="3">3</a>Etupuolelle, itään päin, leiriytyköön Juudan leirin lippukunta  osastoittain, ja Juudan jälkeläisten päämiehenä olkoon Nahson,  Amminadabin poika;</span> <span class="verse"><a name="4">4</a>hänen osastonsa, katselmuksessa olleet, on seitsemänkymmentäneljä  tuhatta kuusisataa miestä.</span> <span class="verse"><a name="5">5</a>Hänen viereensä leiriytyköön Isaskarin sukukunta, ja Isaskarin  jälkeläisten päämiehenä olkoon Netanel, Suuarin poika;</span> <span class="verse"><a name="6">6</a>hänen osastonsa, katselmuksessa olleet, on viisikymmentäneljä tuhatta  neljäsataa miestä.</span> <span class="verse"><a name="7">7</a>Sitten Sebulonin sukukunta, ja Sebulonin jälkeläisten päämiehenä  olkoon Eliab, Heelonin poika;</span> <span class="verse"><a name="8">8</a>hänen osastonsa, katselmuksessa olleet, on viisikymmentäseitsemän  tuhatta neljäsataa miestä.</span> <span class="verse"><a name="9">9</a>Juudan leirin katselmuksessa olleita on siis kaikkiaan sata  kahdeksankymmentäkuusi tuhatta neljäsataa miestä, osastoittain; he  lähtekööt liikkeelle ensimmäisenä joukkona.</span> <span class="verse"><a name="10">10</a>Ruubenin leirin lippukunta leiriytyköön etelään päin osastoittain,  ja Ruubenin jälkeläisten päämiehenä olkoon Elisur, Sedeurin poika;</span> <span class="verse"><a name="11">11</a>hänen osastonsa, katselmuksessa olleet, on neljäkymmentäkuusi  tuhatta viisisataa miestä.</span> <span class="verse"><a name="12">12</a>Hänen viereensä leiriytyköön Simeonin sukukunta, ja Simeonin  jälkeläisten päämiehenä olkoon Selumiel, Suurisaddain poika;</span> <span class="verse"><a name="13">13</a>hänen osastonsa, katselmuksessa olleet, on viisikymmentäyhdeksän  tuhatta kolmesataa miestä.</span> <span class="verse"><a name="14">14</a>Sitten Gaadin sukukunta, ja Gaadin jälkeläisten päämiehenä olkoon  Eljasaf, Reguelin poika;</span> <span class="verse"><a name="15">15</a>hänen osastonsa, katselmuksessa olleet, on neljäkymmentäviisi  tuhatta kuusisataa viisikymmentä miestä.</span> <span class="verse"><a name="16">16</a>Ruubenin leirin katselmuksessa olleita on siis kaikkiaan sata  viisikymmentäyksi tuhatta neljäsataa viisikymmentä miestä, osastoittain.  He lähtekööt liikkeelle toisena joukkona.</span> <span class="verse"><a name="17">17</a>Sitten lähtee liikkeelle ilmestysmaja ja leeviläisten leiri toisten  leirien keskellä. Niinkuin olivat leiriytyneet, niin lähteköötkin, kukin  kohdallansa, lippukunnittain.</span> <span class="verse"><a name="18">18</a>Efraimin leirin lippukunta leiriytyköön länteen päin osastoittain,  ja Efraimin jälkeläisten päämiehenä olkoon Elisama, Ammihudin poika;</span> <span class="verse"><a name="19">19</a>hänen osastonsa, katselmuksessa olleet, on neljäkymmentä tuhatta  viisisataa miestä.</span> <span class="verse"><a name="20">20</a>Hänen viereensä leiriytyköön Manassen sukukunta, ja Manassen  jälkeläisten päämiehenä olkoon Gamliel, Pedasurin poika;</span> <span class="verse"><a name="21">21</a>hänen osastonsa, katselmuksessa olleet, on kolmekymmentäkaksi  tuhatta kaksisataa miestä.</span> <span class="verse"><a name="22">22</a>Sitten Benjaminin sukukunta, ja Benjaminin jälkeläisten päämiehenä  olkoon Abidan, Gideonin poika;</span> <span class="verse"><a name="23">23</a>hänen osastonsa, katselmuksessa olleet, on kolmekymmentäviisi  tuhatta neljäsataa miestä.</span> <span class="verse"><a name="24">24</a>Efraimin leirin katselmuksessa olleita on siis kaikkiaan  satakahdeksan tuhatta ja sata miestä, osastoittain. He lähtekööt  liikkeelle kolmantena joukkona.</span> <span class="verse"><a name="25">25</a>Daanin leirin lippukunta leiriytyköön pohjoiseen päin osastoittain,  ja Daanin jälkeläisten päämiehenä olkoon Ahieser, Ammisaddain poika;</span> <span class="verse"><a name="26">26</a>hänen osastonsa, katselmuksessa olleet, on kuusikymmentäkaksi  tuhatta seitsemänsataa miestä.</span> <span class="verse"><a name="27">27</a>Hänen viereensä leiriytyköön Asserin sukukunta, ja Asserin  jälkeläisten päämiehenä olkoon Pagiel, Okranin poika;</span> <span class="verse"><a name="28">28</a>hänen osastonsa, katselmuksessa olleet, on neljäkymmentäyksi tuhatta  viisisataa miestä.</span> <span class="verse"><a name="29">29</a>Sitten Naftalin sukukunta, ja Naftalin jälkeläisten päämiehenä  olkoon Ahira, Eenanin poika;</span> <span class="verse"><a name="30">30</a>hänen osastonsa, katselmuksessa olleet, on viisikymmentäkolme  tuhatta neljäsataa miestä.</span> <span class="verse"><a name="31">31</a>Daanin leirin katselmuksessa olleita on siis kaikkiaan sata  viisikymmentäseitsemän tuhatta kuusisataa miestä. He lähtekööt  liikkeelle viimeisenä joukkona, lippukuntinensa."</span> <span class="verse"><a name="32">32</a>Nämä olivat israelilaisten katselmuksessa olleet, perhekunnittain;  eri leirien katselmuksessa olleita oli osastoittain kaikkiaan  kuusisataakolme tuhatta viisisataa viisikymmentä miestä.</span> <span class="verse"><a name="33">33</a>Mutta leeviläisten katselmusta ei pidetty samalla kuin muiden  israelilaisten, sillä niin oli Herra Moosekselle käskyn antanut.</span> <span class="verse"><a name="34">34</a>Ja israelilaiset tekivät kaiken, niinkuin Herra oli Moosekselle  käskyn antanut. Niin he leiriytyivät lippukunnittain, ja niin he  lähtivät liikkeelle kukin suvuittain ja perhekunnittain.</span> </p></div</div></div></body></html>