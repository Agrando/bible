<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 17</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Puhu israelilaisille ja ota heiltä, kaikilta heidän ruhtinailtansa,  sauva kutakin sukukuntaa kohti, heidän sukukuntiensa mukaan, kaksitoista  sauvaa. Kirjoita kunkin nimi hänen sauvaansa,</span> <span class="verse"><a name="3">3</a>mutta Leevin sauvaan kirjoita Aaronin nimi, sillä tämänkin sukukunnan  päämiehellä olkoon sauvansa.</span> <span class="verse"><a name="4">4</a>Pane ne sitten ilmestysmajaan lain arkin eteen, missä minä teille  ilmestyn.</span> <span class="verse"><a name="5">5</a>Ja tapahtuu, että kenen minä valitsen, sen sauva versoo.  Siten minä  lopetan israelilaisten napinan, niin että pääsen kuulemasta heidän  napinaansa teitä vastaan."</span> <span class="verse"><a name="6">6</a>Ja Mooses puhui tämän israelilaisille, ja kaikki heidän ruhtinaansa  antoivat hänelle kukin sauvansa sukukunnittain, yhteensä kaksitoista  sauvaa, ja Aaronin sauva oli heidän sauvainsa joukossa.</span> <span class="verse"><a name="7">7</a>Ja Mooses pani sauvat lain majaan, Herran eteen.</span> <span class="verse"><a name="8">8</a>Kun Mooses seuraavana päivänä meni lain majaan, niin katso, Aaronin  sauva, joka oli siinä Leevin sukukunnan puolesta, oli alkanut versoa,  siihen oli ilmestynyt silmuja, puhjennut kukkia ja kasvanut kypsiä  manteleita.</span> <span class="verse"><a name="9">9</a>Ja Mooses vei ulos kaikki sauvat Herran kasvojen edestä kaikkien  israelilaisten tykö; ja he katselivat niitä ja ottivat kukin sauvansa.</span> <span class="verse"><a name="10">10</a>Ja Herra sanoi Moosekselle: "Vie Aaronin sauva takaisin lain arkin  eteen säilytettäväksi merkkinä uppiniskaisille, ja lopeta heidän  napinansa, niin että minä pääsen sitä kuulemasta, jotta he eivät  kuolisi".</span> <span class="verse"><a name="11">11</a>Ja Mooses teki sen; niinkuin Herra häntä käski, niin hän teki.</span> <span class="verse"><a name="12">12</a>Mutta israelilaiset sanoivat Moosekselle näin: "Katso, me  menehdymme, me hukumme, kaikki me hukumme!</span> <span class="verse"><a name="13">13</a>Kuka vain lähestyy, kuka ikinä lähestyy Herran asumusta, se kuolee!  Onko meidän kaikkien hukkuminen?"</span> </p></div</div></div></body></html>