<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 21</strong></div><p><span class="verse"><a name="1">1</a>Mutta kun Aradin kuningas, kanaanilainen, joka asui Etelämaassa,  kuuli, että Israel oli tulossa Atarimin tietä, ryhtyi hän sotimaan  Israelia vastaan ja otti muutamia heistä vangiksi.</span> <span class="verse"><a name="2">2</a>Silloin Israel teki lupauksen Herralle ja sanoi: "Jos sinä annat  tämän kansan minun käsiini, niin minä vihin sen kaupungit tuhon omiksi".</span> <span class="verse"><a name="3">3</a>Ja Herra kuuli, mitä Israel lausui, ja jätti kanaanilaiset hänen  käsiinsä. Niin Israel vihki heidät ja heidän kaupunkinsa tuhon omiksi.  Ja sen paikan nimeksi pantiin Horma.</span> <span class="verse"><a name="4">4</a>Senjälkeen he lähtivät liikkeelle Hoorin vuorelta Kaislameren tietä  kiertääksensä Edomin maan. Mutta matkalla kansa kävi kärsimättömäksi.</span> <span class="verse"><a name="5">5</a>Ja kansa puhui Jumalaa ja Moosesta vastaan: "Minkätähden te  johdatitte meidät pois Egyptistä kuolemaan erämaahan? Eihän täällä ole  leipää eikä vettä, ja me olemme kyllästyneet tähän huonoon ruokaan."</span> <span class="verse"><a name="6">6</a>Silloin Herra lähetti kansan sekaan myrkkykäärmeitä, jotka purivat  kansaa, niin että paljon kansaa Israelista kuoli.</span> <span class="verse"><a name="7">7</a>Niin kansa tuli Mooseksen luo, ja he sanoivat: "Me teimme syntiä, kun  puhuimme Herraa ja sinua vastaan. Rukoile Herraa, että hän poistaa  käärmeet meidän kimpustamme." Ja Mooses rukoili kansan puolesta.</span> <span class="verse"><a name="8">8</a>Silloin Herra sanoi Moosekselle: "Tee itsellesi käärme ja pane se  tangon päähän, niin jokainen purtu, joka siihen katsoo, jää eloon".</span> <span class="verse"><a name="9">9</a>Niin Mooses teki vaskikäärmeen ja pani sen tangon päähän; jos ketä  käärmeet sitten purivat ja tämä katsoi vaskikäärmeeseen, niin hän jäi  eloon.</span> <span class="verse"><a name="10">10</a>Sitten israelilaiset lähtivät liikkeelle ja leiriytyivät Oobotiin.</span> <span class="verse"><a name="11">11</a>Ja he lähtivät liikkeelle Oobotista ja leiriytyivät Iije-Abarimiin  siinä erämaassa, joka on Mooabista itään, auringon nousun puolella.</span> <span class="verse"><a name="12">12</a>Sieltä he lähtivät liikkeelle ja leiriytyivät Seredin laaksoon.</span> <span class="verse"><a name="13">13</a>Sieltä he lähtivät liikkeelle ja leiriytyivät erämaahan tuolle  puolelle Arnon-jokea, joka lähtee amorilaisten alueelta; sillä Arnon on  Mooabin rajana Mooabin ja amorilaisten maan välillä.</span> <span class="verse"><a name="14">14</a>Sentähden sanotaan "Herran sotien kirjassa": "Vaaheb Suufassa ja  Arnonin laaksot</span> <span class="verse"><a name="15">15</a>ja laaksojen rinteet, jotka ulottuvat Aarin tienoille ja kallistuvat  Mooabin rajaan".</span> <span class="verse"><a name="16">16</a>Ja sieltä he kulkivat Beeriin. Se oli se kaivo, josta Herra oli  sanonut Moosekselle: "Kokoa kansa, niin minä annan heille vettä".</span> <span class="verse"><a name="17">17</a>Silloin lauloi Israel tämän laulun: "Kuohu, kaivo! - laulakaa sille  laulu -</span> <span class="verse"><a name="18">18</a>kaivo, jonka ruhtinaat kaivoivat, kansan parhaat koversivat  valtikallaan, sauvoillansa!" Ja siitä erämaasta he kulkivat Mattanaan</span> <span class="verse"><a name="19">19</a>ja Mattanasta Nahalieliin ja Nahalielista Baamotiin</span> <span class="verse"><a name="20">20</a>ja Baamotista siihen laaksoon, joka on Mooabin maassa, Pisgan huipun  juurella, joka kohoaa yli erämaan.</span> <span class="verse"><a name="21">21</a>Ja Israel lähetti sanansaattajat Siihonin, amorilaisten kuninkaan,  tykö sanomaan:</span> <span class="verse"><a name="22">22</a>"Salli minun kulkea maasi läpi. Me emme poikkea pelloille emmekä  viinitarhoihin emmekä juo vettä kaivoista. Valtatietä me kuljemme,  kunnes olemme päässeet sinun alueesi läpi."</span> <span class="verse"><a name="23">23</a>Mutta Siihon ei sallinut Israelin kulkea alueensa läpi, vaan kokosi  kaiken väkensä ja lähti Israelia vastaan erämaahan. Ja kun hän oli  tullut Jahaaseen, ryhtyi hän taisteluun Israelia vastaan.</span> <span class="verse"><a name="24">24</a>Mutta Israel voitti hänet miekan terällä ja valloitti hänen maansa  Arnonista Jabbokiin, aina ammonilaisten maahan asti, sillä ammonilaisten  raja oli varustettu.</span> <span class="verse"><a name="25">25</a>Ja Israel valtasi sieltä kaikki kaupungit; ja Israel asettui  kaikkiin amorilaisten kaupunkeihin, Hesboniin ja kaikkiin sen  tytärkaupunkeihin.</span> <span class="verse"><a name="26">26</a>Sillä Hesbon oli amorilaisten kuninkaan Siihonin kaupunki; hän oli  näet käynyt sotaa entistä Mooabin kuningasta vastaan sekä vallannut  häneltä kaiken hänen maansa Arnoniin asti.</span> <span class="verse"><a name="27">27</a>Sentähden runosepät sanovat: "Tulkaa Hesboniin!  Rakennettakoon ja  varustettakoon Siihonin kaupunki.</span> <span class="verse"><a name="28">28</a>Sillä tuli lähti Hesbonista, liekki Siihonin kaupungista; se kulutti  Aar-Mooabin, Arnonin kukkulain valtiaat.</span> <span class="verse"><a name="29">29</a>Voi sinua, Mooab! Sinä hukuit, Kemoksen kansa! Poikiensa hän salli  tulla pakolaisiksi, tytärtensä amorilaisten kuninkaan Siihonin  vangeiksi.</span> <span class="verse"><a name="30">30</a>Me ammuimme heidät, Hesbon kukistui Diibonia myöten; me hävitimme  Noofahiin asti, aina Meedebaan saakka."</span> <span class="verse"><a name="31">31</a>Niin Israel asettui amorilaisten maahan.</span> <span class="verse"><a name="32">32</a>Ja Mooses lähetti vakoilemaan Jaeseria, ja he valloittivat sen  tytärkaupungit; ja hän karkoitti amorilaiset, jotka siellä olivat.</span> <span class="verse"><a name="33">33</a>Sitten he kääntyivät toisaalle ja kulkivat Baasanin tietä.  Silloin  lähti Oog, Baasanin kuningas, heitä vastaan, hän ja kaikki hänen  väkensä, Edreihin taistelemaan.</span> <span class="verse"><a name="34">34</a>Mutta Herra sanoi Moosekselle: "Älä pelkää häntä, sillä minä annan  sinun käteesi hänet ja kaiken hänen kansansa ja maansa. Ja tee hänelle,  niinkuin teit Siihonille, amorilaisten kuninkaalle, joka asui  Hesbonissa."</span> <span class="verse"><a name="35">35</a>Ja he voittivat hänet ja hänen poikansa ja kaiken hänen väkensä,  päästämättä pakoon ainoatakaan. Niin he valloittivat hänen maansa.</span> </p></div</div></div></body></html>