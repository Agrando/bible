<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 11</strong></div><p><span class="verse"><a name="1">1</a>Mutta kansa tuskitteli, ja se oli paha Herran korvissa. Kun Herra sen  kuuli, vihastui hän, ja Herran tuli syttyi heidän keskellään, ja se  kulutti ulommaisen osan leiriä.</span> <span class="verse"><a name="2">2</a>Silloin kansa huusi Moosesta, ja Mooses rukoili Herraa; niin tuli  alkoi sammua.</span> <span class="verse"><a name="3">3</a>Ja sen paikan nimeksi pantiin Tabeera, koska Herran tuli oli siellä  syttynyt heidän keskellään.</span> <span class="verse"><a name="4">4</a>Mutta heidän keskuuteensa kerääntyneessä hylkyväessä heräsivät himot,  ja niin israelilaisetkin rupesivat jälleen itkemään, sanoen: "Voi jospa  meillä olisi lihaa syödäksemme!</span> <span class="verse"><a name="5">5</a>Me muistelemme kaloja, joita söimme Egyptissä ilmaiseksi, kurkkuja,  melooneja, ruoholaukkaa, sipulia ja kynsilaukkaa.</span> <span class="verse"><a name="6">6</a>Mutta nyt me näännymme, sillä eihän täällä ole mitään; emme saa  nähdäkään muuta kuin tuota mannaa."</span> <span class="verse"><a name="7">7</a>Ja manna oli korianderin siemenen kaltaista ja bedellion-pihkan  näköistä.</span> <span class="verse"><a name="8">8</a>Kansa samoili sitä kokoamassa ja jauhoi sitä käsikivillä tai survoi  huhmaressa; sitten he keittivät sitä padassa ja valmistivat siitä  kaltiaisia. Ja sen maku oli samanlainen kuin öljyleivoksen.</span> <span class="verse"><a name="9">9</a>Ja kasteen laskeutuessa yöllä leiriin laskeutui mannakin siihen.</span> <span class="verse"><a name="10">10</a>Ja Mooses kuuli, kuinka kansa, joka suku, itki, kukin majansa  ovella; niin Herra vihastui kovin, ja myös Mooseksen silmissä se oli  paha.</span> <span class="verse"><a name="11">11</a>Ja Mooses sanoi Herralle: "Miksi olet tehnyt niin pahoin  palvelijallesi, ja miksi en ole saanut armoa sinun silmiesi edessä,  koska olet pannut kaiken tämän kansan minun taakakseni?</span> <span class="verse"><a name="12">12</a>Olenko minä kaiken tämän kansan äiti tai isä, koska käsket minua  kantamaan sitä sylissäni, niinkuin hoitaja kantaa imeväistä lasta,  siihen maahan, jonka olet valalla vannoen luvannut heidän isillensä?</span> <span class="verse"><a name="13">13</a>Mistä minulla on lihaa antaa kaikelle tälle kansalle, kun he  ahdistavat minua itkullaan sanoen: 'Anna meille lihaa syödäksemme'?</span> <span class="verse"><a name="14">14</a>En minä jaksa yksinäni kantaa koko tätä kansaa, sillä se on minulle  liian raskas.</span> <span class="verse"><a name="15">15</a>Ja jos näin aiot kohdella minua, niin surmaa minut mieluummin, jos  olen saanut armon sinun silmiesi edessä, ja päästä minut näkemästä tätä  kurjuutta."</span> <span class="verse"><a name="16">16</a>Silloin Herra puhui Moosekselle: "Kutsu kokoon minua varten  seitsemänkymmentä miestä Israelin vanhimpia, jotka tiedät kansan  vanhimmiksi ja päällysmiehiksi; tuo heidät ilmestysmajalle, ja he  asettukoot sinne sinun kanssasi.</span> <span class="verse"><a name="17">17</a>Minä sitten astun alas ja puhun siellä sinun kanssasi ja otan  henkeä, joka sinussa on, ja annan heille; siten he voivat auttaa sinua  tuon kansataakan kantamisessa, ettei sinun tarvitse sitä yksinäsi  kantaa.</span> <span class="verse"><a name="18">18</a>Mutta kansalle sano: Pyhittäytykää huomiseksi, niin saatte syödä  lihaa, koska itkitte Herran kuullen, sanoen: 'Voi, jospa meillä olisi  lihaa syödäksemme! Egyptissä meidän oli hyvä olla.'  Herra antaa nyt  teille lihaa syödäksenne.</span> <span class="verse"><a name="19">19</a>Eikä siinä ole teille syömistä ainoastaan päiväksi tai kahdeksi, tai  viideksi tai kymmeneksi tai kahdeksikymmeneksi päiväksi,</span> <span class="verse"><a name="20">20</a>vaan kuukauden päiviksi, kunnes ette enää siedä sen hajua ja se  iljettää teitä. Sillä te olette pitäneet halpana Herran, joka on teidän  keskellänne, ja itkeneet hänen edessänsä sanoen: 'Miksi lähdimmekään  Egyptistä!"</span> <span class="verse"><a name="21">21</a>Mooses vastasi: "Kuusisataa tuhatta jalkamiestä on sitä kansaa,  jonka keskuudessa minä elän, ja kuitenkin sinä sanot: 'Minä annan heille  lihaa, niin että heillä on sitä syödä kuukauden päivät'.</span> <span class="verse"><a name="22">22</a>Onko lampaita ja raavaita teurastettaviksi heille, niin että heille  riittää, vai kootaanko heille kaikki meren kalat, niin että heille  riittää?"</span> <span class="verse"><a name="23">23</a>Mutta Herra sanoi Moosekselle: "Onko Herran käsi lyhyt? Nyt saat  nähdä, toteutuuko sinulle minun sanani vai eikö."</span> <span class="verse"><a name="24">24</a>Niin Mooses meni ulos ja kertoi kansalle Herran sanat. Sitten hän  kutsui kokoon seitsemänkymmentä miestä kansan vanhimpia ja asetti heidät  majan ympärille.</span> <span class="verse"><a name="25">25</a>Silloin Herra astui alas pilvessä ja puhutteli häntä, otti henkeä,  joka hänessä oli, ja antoi sitä niille seitsemällekymmenelle  vanhimmalle. Kun henki laskeutui heihin, niin he joutuivat hurmoksiin,  mutta sen jälkeen he eivät enää siihen joutuneet.</span> <span class="verse"><a name="26">26</a>Mutta leiriin oli heitä jäänyt kaksi miestä, toisen nimi oli Eldad  ja toisen nimi Meedad. Heihinkin henki laskeutui, sillä hekin olivat  luetteloon merkityt, vaikka eivät olleet lähteneet majalle; nämä  joutuivat leirissä hurmoksiin.</span> <span class="verse"><a name="27">27</a>Silloin riensi muuan nuorukainen ja ilmoitti Moosekselle sanoen:  "Eldad ja Meedad ovat joutuneet hurmoksiin leirissä".</span> <span class="verse"><a name="28">28</a>Mutta Joosua, Nuunin poika, joka oli ollut Mooseksen palvelija  nuoruudestaan asti, puuttui puheeseen sanoen: "Oi, herrani Mooses,  kiellä heitä!"</span> <span class="verse"><a name="29">29</a>Mutta Mooses vastasi hänelle: "Oletko kateellinen minun puolestani?  Oi, jospa koko Herran kansa olisi profeettoja, niin että Herra antaisi  henkensä heihin!"</span> <span class="verse"><a name="30">30</a>Sitten Mooses siirtyi takaisin leiriin ja hänen kanssaan Israelin  vanhimmat.</span> <span class="verse"><a name="31">31</a>Mutta Herran lähettämä tuuli nousi ja ajoi edellään viiriäisiä  mereltä päin ja painoi niitä leiriin päivänmatkan laajuudelta joka  suunnalle leiristä, lähes kahden kyynärän korkeuteen maasta.</span> <span class="verse"><a name="32">32</a>Silloin kansa ryhtyi kokoamaan viiriäisiä ja kokosi niitä koko sen  päivän ja koko yön ja koko seuraavan päivän. Vähin määrä, jonka joku sai  kootuksi, oli kymmenen hoomer-mittaa. Ja he levittivät niitä pitkin  leiriä kuivamaan.</span> <span class="verse"><a name="33">33</a>Mutta lihan vielä ollessa heidän hampaissaan, ennenkuin se oli syöty  loppuun, syttyi Herran viha kansaa kohtaan, ja Herra tuotti kansalle  hyvin suuren surman.</span> <span class="verse"><a name="34">34</a>Ja sen paikan nimeksi pantiin Kibrot-Hattaava, koska sinne  haudattiin kansasta ne, jotka olivat antautuneet halunsa valtaan.</span> <span class="verse"><a name="35">35</a>Kibrot-Hattaavasta kansa lähti liikkeelle Haserotia kohti ja  pysähtyi Haserotiin.</span> </p></div</div></div></body></html>