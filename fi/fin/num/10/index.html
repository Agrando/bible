<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 10</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Tee itsellesi kaksi hopeatorvea, tee ne kohotakoista tekoa,  käyttääksesi niitä kansan kokoonkutsumiseen ja leirien  liikkeelle-panemiseen.</span> <span class="verse"><a name="3">3</a>Kun niihin molempiin puhalletaan, kokoontukoon sinun luoksesi koko  kansa ilmestysmajan oven eteen.</span> <span class="verse"><a name="4">4</a>Mutta kun ainoastaan toiseen puhalletaan, kokoontukoot sinun luoksesi  ruhtinaat, Israelin heimojen päämiehet.</span> <span class="verse"><a name="5">5</a>Mutta kun puhallatte hälytyssoiton, silloin lähtekööt itään päin  leiriytyneet leirit liikkeelle.</span> <span class="verse"><a name="6">6</a>Ja kun toistamiseen puhallatte hälytyssoiton, lähtekööt etelään päin  leiriytyneet leirit liikkeelle. Hälytyssoitto puhallettakoon liikkeelle  lähdettäessä.</span> <span class="verse"><a name="7">7</a>Mutta seurakuntaa kokoonkutsuttaessa puhaltakaa torveen,  hälytyssoittoa soittamatta.</span> <span class="verse"><a name="8">8</a>Ja Aaronin pojat, papit, puhaltakoot näitä torvia. Tämä olkoon teille  ikuinen säädös sukupolvesta sukupolveen.</span> <span class="verse"><a name="9">9</a>Ja kun te maassanne lähdette taisteluun vihollista vastaan, joka  teitä ahdistaa, niin soittakaa torvilla hälytys; silloin te muistutte  Herran, teidän Jumalanne, mieleen ja pelastutte vihollisistanne.</span> <span class="verse"><a name="10">10</a>Ja ilopäivinänne sekä juhlinanne ynnä uudenkuun päivinä puhaltakaa  torviin uhratessanne poltto- ja yhteysuhrejanne, niin ne saattavat  teidän Jumalanne muistamaan teitä. Minä olen Herra, teidän Jumalanne."</span> <span class="verse"><a name="11">11</a>Toisen vuoden toisen kuukauden kahdentenakymmenentenä päivänä pilvi  kohosi lain asumuksen päältä.</span> <span class="verse"><a name="12">12</a>Silloin israelilaiset lähtivät liikkeelle, leiri leirin jälkeen,  Siinain erämaasta; ja pilvi pysähtyi Paaranin erämaassa.</span> <span class="verse"><a name="13">13</a>Niin he ensi kerran lähtivät liikkeelle sillä tavoin, kuin Herra oli  Mooseksen kautta käskenyt.</span> <span class="verse"><a name="14">14</a>Juudan jälkeläisten leirin lippukunta lähti ensimmäisenä joukkona  liikkeelle osastoittain, ja tätä osastoa johti Nahson, Amminadabin  poika.</span> <span class="verse"><a name="15">15</a>Ja Isaskarin jälkeläisten sukukuntaosastoa johti Netanel, Suuarin  poika.</span> <span class="verse"><a name="16">16</a>Ja Sebulonin jälkeläisten sukukuntaosastoa johti Eliab, Heelonin  poika.</span> <span class="verse"><a name="17">17</a>Ja kun asumus oli purettu, niin lähtivät liikkeelle Geersonin pojat  ja Merarin pojat, jotka kantoivat asumusta.</span> <span class="verse"><a name="18">18</a>Sitten lähti Ruubenin leirin lippukunta liikkeelle osastoittain, ja  tätä osastoa johti Elisur, Sedeurin poika.</span> <span class="verse"><a name="19">19</a>Ja Simeonin jälkeläisten sukukuntaosastoa johti Selumiel,  Suurisaddain poika.</span> <span class="verse"><a name="20">20</a>Ja Gaadin jälkeläisten sukukuntaosastoa johti Eljasaf, Deguelin  poika.</span> <span class="verse"><a name="21">21</a>Sitten lähtivät kehatilaiset liikkeelle kantaen pyhiä esineitä. Ja  asumus pantiin pystyyn, ennenkuin he saapuivat perille.</span> <span class="verse"><a name="22">22</a>Sitten lähti Efraimin jälkeläisten leirin lippukunta liikkeelle  osastoittain, ja tätä osastoa johti Elisama, Ammihudin poika.</span> <span class="verse"><a name="23">23</a>Manassen jälkeläisten sukukuntaosastoa johti Gamliel, Pedasurin  poika.</span> <span class="verse"><a name="24">24</a>Benjaminin jälkeläisten sukukuntaosastoa johti Abidan, Gideonin  poika.</span> <span class="verse"><a name="25">25</a>Sitten lähti Daanin jälkeläisten leirin lippukunta liikkeelle  kaikkien leirien jälkijoukkona, osastoittain, ja tätä osastoa johti  Ahieser, Ammisaddain poika.</span> <span class="verse"><a name="26">26</a>Asserin jälkeläisten sukukuntaosastoa johti Pagiel, Okranin poika.</span> <span class="verse"><a name="27">27</a>Ja Naftalin jälkeläisten sukukuntaosastoa johti Ahira, Eenanin  poika.</span> <span class="verse"><a name="28">28</a>Tällainen oli israelilaisten liikkeellelähtö osastoittain; niin he  lähtivät liikkeelle.</span> <span class="verse"><a name="29">29</a>Ja Mooses puhui Hoobabille, midianilaisen Reguelin, Mooseksen apen,  pojalle: "Me lähdemme siihen paikkaan, josta Herra on sanonut: 'Sen minä  annan teille'. Lähde meidän kanssamme, niin me palkitsemme sinut hyvin,  sillä Herra on luvannut hyvää Israelille."</span> <span class="verse"><a name="30">30</a>Mutta hän vastasi hänelle: "En lähde, vaan minä menen omaan maahani  ja sukuni luo".</span> <span class="verse"><a name="31">31</a>Niin Mooses sanoi: "Älä jätä meitä, sillä sinähän tiedät, mihin  meidän sopii leiriytyä erämaassa; rupea siis meille oppaaksi.</span> <span class="verse"><a name="32">32</a>Jos lähdet meidän kanssamme, niin me annamme sinun saada osasi siitä  hyvästä, minkä Herra meille suo."</span> <span class="verse"><a name="33">33</a>Niin he lähtivät liikkeelle Herran vuoren luota ja vaelsivat kolme  päivänmatkaa. Ja Herran liitonarkki kulki heidän edellänsä kolme  päivänmatkaa etsimässä heille levähdyspaikkaa.</span> <span class="verse"><a name="34">34</a>Ja Herran pilvi oli heidän päällänsä päivällä, kun he lähtivät  leiristä liikkeelle.</span> <span class="verse"><a name="35">35</a>Ja kun arkki lähti liikkeelle, niin Mooses lausui: "Nouse, Herra,  hajaantukoot sinun vihollisesi, ja sinun vihamiehesi paetkoot sinua".</span> <span class="verse"><a name="36">36</a>Ja kun arkki laskettiin maahan, lausui hän: "Palaja, Herra, Israelin  heimojen kymmentuhansien tykö".</span> </p></div</div></div></body></html>