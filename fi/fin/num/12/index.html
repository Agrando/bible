<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 12</strong></div><p><span class="verse"><a name="1">1</a>Mutta Mirjam ja Aaron parjasivat Moosesta etiopialaisen naisen  tähden, jonka hän oli ottanut vaimokseen; sillä hän oli ottanut  vaimokseen etiopialaisen naisen.</span> <span class="verse"><a name="2">2</a>Ja he sanoivat: "Ainoastaan Mooseksen kauttako Herra puhuu?  Eikö hän  puhu myös meidän kauttamme?" Ja Herra kuuli sen.</span> <span class="verse"><a name="3">3</a>Mutta Mooses oli sangen nöyrä mies, nöyrempi kuin kukaan muu ihminen  maan päällä.</span> <span class="verse"><a name="4">4</a>Niin Herra sanoi äkisti Moosekselle ja Aaronille ja Mirjamille:  "Menkää te kaikki kolme ilmestysmajalle". Ja he menivät kaikki kolme  sinne.</span> <span class="verse"><a name="5">5</a>Silloin Herra astui alas pilvenpatsaassa, asettui majan ovelle ja  kutsui Aaronia ja Mirjamia; molemmat menivät sinne.</span> <span class="verse"><a name="6">6</a>Ja Herra sanoi: "Kuulkaa minun sanani. Jos keskuudessanne on  profeetta, niin minä ilmestyn hänelle näyssä, puhun hänen kanssaan  unessa.</span> <span class="verse"><a name="7">7</a>Niin ei ole minun palvelijani Mooses, hän on uskollinen koko minun  talossani;</span> <span class="verse"><a name="8">8</a>hänen kanssaan minä puhun suusta suuhun, avoimesti enkä peitetyin  sanoin, ja hän saa katsella Herran muotoa. Miksi ette siis peljänneet  puhua minun palvelijaani Moosesta vastaan?"</span> <span class="verse"><a name="9">9</a>Ja Herran viha syttyi heitä kohtaan, ja hän meni pois.</span> <span class="verse"><a name="10">10</a>Kun pilvi oli poistunut majan päältä, niin katso, Mirjam oli  lumivalkea pitalista; ja Aaron kääntyi Mirjamiin päin, ja katso, tämä  oli pitalinen.</span> <span class="verse"><a name="11">11</a>Silloin Aaron sanoi Moosekselle: "Oi, herrani! Älä pane meidän  päällemme syntiä, jonka olemme tyhmyydessä tehneet.</span> <span class="verse"><a name="12">12</a>Älä anna hänen jäädä kuolleen sikiön kaltaiseksi, jonka ruumis on  puoleksi mädännyt, kun se äitinsä kohdusta tulee."</span> <span class="verse"><a name="13">13</a>Silloin Mooses huusi Herran puoleen sanoen: "Oi, Jumala!  Paranna  hänet!"</span> <span class="verse"><a name="14">14</a>Herra vastasi Moosekselle: "Jos hänen isänsä olisi sylkenyt häntä  silmille, eikö hänen olisi ollut hävettävä seitsemän päivää? Olkoon hän  nyt suljettuna ulos leiristä seitsemän päivää, ja sitten hän pääsköön  takaisin."</span> <span class="verse"><a name="15">15</a>Niin Mirjam oli suljettuna ulos leiristä seitsemän päivää, eikä  kansa lähtenyt liikkeelle, ennenkuin Mirjam oli tuotu takaisin.</span> </p></div</div></div></body></html>