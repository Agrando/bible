<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 24</strong></div><p><span class="verse"><a name="1">1</a>Kun Bileam näki, että Israelin siunaaminen oli Herralle otollista, ei  hän enää mennyt niinkuin aina ennen ennusmerkkejä etsimään, vaan käänsi  kasvonsa erämaahan.</span> <span class="verse"><a name="2">2</a>Ja kun Bileam nosti silmänsä ja näki Israelin leiriytyneenä  heimokunnittain, niin Jumalan Henki tuli häneen.</span> <span class="verse"><a name="3">3</a>Ja hän puhkesi lausumaan ja sanoi: "Näin puhuu Bileam, Beorin poika,  näin puhuu mies, jonka silmä on avattu.</span> <span class="verse"><a name="4">4</a>Näin puhuu hän, joka kuulee Jumalan puheen, joka näkee Kaikkivaltiaan  näkyjä, joka lankeaa loveen ja jonka silmät avataan.</span> <span class="verse"><a name="5">5</a>Kuinka ihanat ovat sinun majasi, Jaakob, sinun asuinsijasi, Israel!</span> <span class="verse"><a name="6">6</a>Niinkuin laajat purolaaksot, niinkuin puutarhat virran varrella,  niinkuin aloepuut, Herran istuttamat, niinkuin setripuut vesien  vierillä!</span> <span class="verse"><a name="7">7</a>Vettä läikkyy sen vesisangoista, ja sen laihot saavat runsaasti  vettä. Agagia mahtavampi on sen kuningas, ylhäinen sen kuningasvalta.</span> <span class="verse"><a name="8">8</a>Jumala vei sen pois Egyptistä; sen sarvet ovat kuin villihärän. Se  syö suuhunsa viholliskansat, heidän luunsa se murskaa ja lävistää heidät  nuolillansa.</span> <span class="verse"><a name="9">9</a>Se on kyyristynyt, se on laskeutunut maahan kuin leijona, niinkuin  naarasleijona - kuka uskaltaa sitä häiritä? Siunattu olkoon, joka sinua  siunaa, kirottu, joka sinua kiroaa!"</span> <span class="verse"><a name="10">10</a>Silloin Baalak vihastui Bileamiin ja löi kätensä yhteen. Ja Baalak  sanoi Bileamille: "Minä kutsuin sinut vihollisiani kiroamaan, ja nyt  sinä olet siunannut heidät jo kolme kertaa.</span> <span class="verse"><a name="11">11</a>Mene tiehesi! Minä aioin sinua runsaasti palkita, mutta katso, Herra  on sinulta palkan kieltänyt."</span> <span class="verse"><a name="12">12</a>Bileam vastasi Baalakille: "Enkö minä jo sanonut sinun  sanansaattajillesi, jotka lähetit luokseni:</span> <span class="verse"><a name="13">13</a>'Vaikka Baalak antaisi minulle talonsa täyden hopeata ja kultaa, en  sittenkään voisi rikkoa Herran käskyä, en tehdä mitään oman mieleni  mukaan, en hyvää, en pahaa'. Minkä Herra puhuu, sen minäkin puhun.</span> <span class="verse"><a name="14">14</a>Ja nyt minä lähden kansani tykö, mutta sitä ennen minä ilmoitan  sinulle, mitä tämä kansa on tekevä sinun kansallesi aikojen lopulla."</span> <span class="verse"><a name="15">15</a>Ja hän puhkesi lausumaan ja sanoi: "Näin puhuu Bileam, Beorin poika,  näin puhuu mies, jonka silmä on avattu.</span> <span class="verse"><a name="16">16</a>Näin puhuu hän, joka kuulee Jumalan puheen ja saa tietonsa  Korkeimmalta, joka näkee Kaikkivaltiaan näkyjä, joka lankeaa loveen ja  jonka silmät avataan:</span> <span class="verse"><a name="17">17</a>Minä näen hänet, en kuitenkaan nyt, minä katselen häntä, en  kuitenkaan läheltä. Tähti nousee Jaakobista, ja valtikka kohoaa  Israelista. Se ruhjoo Mooabilta ohimot, päälaen kaikilta Seetin pojilta.</span> <span class="verse"><a name="18">18</a>Ja Edomista tulee alusmaa, Seir joutuu vihollistensa omaksi; mutta  Israel tekee väkeviä tekoja.</span> <span class="verse"><a name="19">19</a>Ja Jaakobista tulee valtias, hän hävittää kaupungeista niihin  pelastuneet."</span> <span class="verse"><a name="20">20</a>Ja kun hän näki Amalekin, niin hän puhkesi lausumaan ja sanoi:  "Kansakunnista ensimmäinen on Amalek, mutta sen loppu on perikato".</span> <span class="verse"><a name="21">21</a>Ja kun hän näki keeniläiset, niin hän puhkesi lausumaan ja sanoi:  "Järkkymätön on sinun asumuksesi, ja kalliolle on pesäsi pantu.</span> <span class="verse"><a name="22">22</a>Mutta sittenkin Kain hävitetään: ei aikaakaan, niin Assur vie sinut  vangiksi."</span> <span class="verse"><a name="23">23</a>Ja hän puhkesi lausumaan ja sanoi: "Voi! Kuka jää enää elämään, kun  Jumala tämän tekee!</span> <span class="verse"><a name="24">24</a>Laivoja saapuu kittiläisten suunnalta, ja ne kurittavat Assurin ja  kurittavat Eeberin. Hänkin on perikadon oma."</span> <span class="verse"><a name="25">25</a>Senjälkeen Bileam nousi, lähti matkaan ja palasi kotiinsa; ja  myöskin Baalak lähti tiehensä.</span> </p></div</div></div></body></html>