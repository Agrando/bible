<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 18</strong></div><p><span class="verse"><a name="1">1</a>Ja Herra sanoi Aaronille: "Sinun ja sinun poikiesi, isäsi suvun sinun  kanssasi, on kannettava pyhäkköä vastaan tehdyt rikkomukset; samoin  sinun ja poikiesi sinun kanssasi on kannettava pappeutta vastaan tehdyt  rikkomukset.</span> <span class="verse"><a name="2">2</a>Mutta salli myös veljiesi, Leevin sukukunnan, isäsi heimon, käydä  sinun kanssasi sinne. He liittykööt sinuun ja palvelkoot sinua, kun sinä  ja poikasi sinun kanssasi toimitatte palvelusta lain majan edessä.</span> <span class="verse"><a name="3">3</a>Ja he hoitakoot sekä sinun tehtäviäsi että kaikkia majan tehtäviä,  mutta älkööt lähestykö pyhiä esineitä tai alttaria, etteivät kuolisi,  niin he kuin tekin.</span> <span class="verse"><a name="4">4</a>Liittykööt he sinuun ja hoitakoot ilmestysmajan tehtävät, majan  kaikki palvelustehtävät; mutta syrjäinen älköön teitä lähestykö.</span> <span class="verse"><a name="5">5</a>Ja teidän on hoidettava tehtävät pyhäkössä ja alttarilla, ettei  Herran viha enää kohtaisi israelilaisia.</span> <span class="verse"><a name="6">6</a>Ja katso, minä olen ottanut teidän veljenne, leeviläiset,  israelilaisten keskuudesta teille lahjaksi, Herralle annettuina  toimittamaan palvelusta ilmestysmajassa.</span> <span class="verse"><a name="7">7</a>Mutta sinä ja poikasi sinun kanssasi hoitakaa papinvirkaanne, pitäen  huolta kaikista alttarilla ja esiripun sisäpuolella suoritettavista  tehtävistä, ja toimittakaa palvelusta siellä.  Lahjana minä annan teille  papinvirkanne; mutta syrjäinen, joka siihen ryhtyy, surmattakoon."</span> <span class="verse"><a name="8">8</a>Ja Herra puhui Aaronille: "Katso, minä annan sinulle sen, mikä  saamistani anneista on talteen otettava; kaikista israelilaisten pyhistä  lahjoista minä annan sen sinulle osuudeksi ja sinun pojillesi ikuiseksi  oikeudeksi.</span> <span class="verse"><a name="9">9</a>Korkeasti-pyhistä lahjoista olkoon sinun omasi tämä, jota ei tulessa  polteta: kaikki ne heidän uhrilahjansa, jotka kuuluvat kaikkiin heidän  ruokauhreihinsa, syntiuhreihinsa ja vikauhreihinsa, joita he suorittavat  minulle korvauksena; se on korkeasti-pyhää ja olkoon sinun ja sinun  poikiesi oma.</span> <span class="verse"><a name="10">10</a>Syökää se korkeasti-pyhässä paikassa; jokainen miehenpuoli saakoon  syödä sitä. Olkoon se sinulle pyhä.</span> <span class="verse"><a name="11">11</a>Ja antina heidän lahjoistansa olkoon sinun omasi tämä: kaiken sen,  minkä israelilaiset uhraavat heilutusmenoin, minä annan sinulle, sinun  pojillesi ja tyttärillesi ikuiseksi oikeudeksi; jokainen, joka on puhdas  sinun perheessäsi, saakoon syödä sitä.</span> <span class="verse"><a name="12">12</a>Kaiken parhaan öljyn ja kaiken parhaan viinin ja viljan, minkä he  uutisena antavat Herralle, sen minä annan sinulle.</span> <span class="verse"><a name="13">13</a>Uutiset kaikesta, mitä heidän maassansa kasvaa ja minkä he tuovat  Herralle, olkoot sinun omasi; jokainen, joka on puhdas sinun  perheessäsi, saakoon syödä niitä.</span> <span class="verse"><a name="14">14</a>Kaikki, mitä Israelissa vihittyä on, olkoon sinun omaasi.</span> <span class="verse"><a name="15">15</a>Kaikki, mikä avaa äidinkohdun, mikä elollinen hyvänsä, joka tuodaan  Herralle, ihmisistä tai karjasta, olkoon sinun omasi; lunastuta  kuitenkin ihmisen esikoinen samoinkuin saastaisen eläimen esikoinen.</span> <span class="verse"><a name="16">16</a>Ja mitä heidän lunastamiseensa tulee, niin lunastuta heidät  kuukauden ikäisistä alkaen sinun asettamastasi viiden sekelin  arviohinnasta pyhäkkösekelin painon mukaan, sekeli kaksikymmentä geeraa.</span> <span class="verse"><a name="17">17</a>Mutta raavaan tai lampaan tai vuohen esikoista älä lunastuta; ne  ovat pyhiä. Vihmo niiden veri alttarille ja polta niiden rasva uhriksi,  suloiseksi tuoksuksi Herralle.</span> <span class="verse"><a name="18">18</a>Mutta niiden liha olkoon sinun omasi; niinkuin heilutettu  rintalihakin ja oikea reisi olkoon se sinun omasi.</span> <span class="verse"><a name="19">19</a>Kaikki pyhät annit, joita israelilaiset antavat Herralle, minä annan  sinulle, sinun pojillesi ja tyttärillesi ikuiseksi oikeudeksi. Se olkoon  ikuinen suolaliitto Herran edessä sinulle ja sinun jälkeläisillesi."</span> <span class="verse"><a name="20">20</a>Ja Herra puhui Aaronille: "Sinulla älköön olko perintöosaa heidän  maassansa älköönkä osuutta heidän keskellänsä; minä itse olen sinun  osuutesi ja perintöosasi israelilaisten keskellä.</span> <span class="verse"><a name="21">21</a>Mutta leeviläisille minä annan kaikki kymmenykset Israelissa  perintöosaksi, palkkana siitä palveluksesta, jonka he toimittavat  ilmestysmajassa.</span> <span class="verse"><a name="22">22</a>Älköötkä muut israelilaiset enää lähestykö ilmestysmajaa, että he  eivät joutuisi syynalaisiksi ja kuolisi.</span> <span class="verse"><a name="23">23</a>Ainoastaan leeviläiset toimittakoot palvelusta ilmestysmajassa ja  kantakoot tehdyt rikkomukset; se olkoon teille ikuinen säädös  sukupolvesta sukupolveen. Mutta heillä älköön olko perintöosaa  israelilaisten keskellä.</span> <span class="verse"><a name="24">24</a>Sillä israelilaisten kymmenykset, jotka he antavat Herralle anniksi,  minä annan leeviläisille perintöosaksi; sentähden minä kiellän heiltä  perintöosan israelilaisten keskuudessa."</span> <span class="verse"><a name="25">25</a>Ja Herra puhui Moosekselle sanoen:</span> <span class="verse"><a name="26">26</a>"Puhu leeviläisille ja sano: Kun te israelilaisilta otatte ne  kymmenykset, jotka minä olen määrännyt heidän teille annettavaksi  perintöosaksenne, niin antakaa siitä Herralle anti, kymmenykset  kymmenyksistä,</span> <span class="verse"><a name="27">27</a>ja se katsotaan teidän anniksenne, niinkuin puimatantereelta annetut  jyvät tai kuurnasta tullut mehu.</span> <span class="verse"><a name="28">28</a>Niin antakaa tekin Herralle anti kaikista kymmenyksistä, jotka te  saatte israelilaisilta, ja tämä Herralle niistä tuleva anti antakaa  pappi Aaronille.</span> <span class="verse"><a name="29">29</a>Kaikista saamistanne lahjoista antakaa Herralle täysi anti;  kaikesta, mikä parasta on, antakaa pyhä lahja.</span> <span class="verse"><a name="30">30</a>Ja sano heille: Kun te siitä annatte parhaimman osan, niin se  katsotaan leeviläisten anniksi niinkuin puimatantereen tai kuurnan sato.</span> <span class="verse"><a name="31">31</a>Ja sen saatte te ja teidän perheenne syödä missä hyvänsä, sillä se  on teille palkka palveluksestanne ilmestysmajassa.</span> <span class="verse"><a name="32">32</a>Kun te näin annatte siitä anniksi parhaimman osan, ette joudu  syynalaisiksi ettekä saastuta israelilaisten pyhiä lahjoja ettekä  kuole."</span> </p></div</div></div></body></html>