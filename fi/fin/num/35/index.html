<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 35</strong></div><p><span class="verse"><a name="1">1</a>Ja Herra puhui Moosekselle Mooabin arolla Jordanin rannalla, Jerikon  kohdalla, sanoen:</span> <span class="verse"><a name="2">2</a>"Käske israelilaisia antamaan omistamistaan perintöosista  leeviläisille kaupunkeja heidän asuaksensa ja antamaan leeviläisille  myöskin laidunmaata näiden kaupunkien ympäriltä.</span> <span class="verse"><a name="3">3</a>Nämä kaupungit olkoot heillä asuntoina, ja niiden laidunmaat olkoot  heidän juhtiansa, karjaansa ja kaikkia muita elukoitansa varten.</span> <span class="verse"><a name="4">4</a>Ja näiden kaupunkien laidunmaat, jotka teidän on annettava  leeviläisille, ulottukoot kaupungin muurista ulospäin tuhat kyynärää  joka taholle.</span> <span class="verse"><a name="5">5</a>Ja mitatkaa kaupungin ulkopuolella itään päin kaksituhatta kyynärää  ja etelään päin kaksituhatta kyynärää ja länteen päin kaksituhatta  kyynärää ja pohjoiseen päin kaksituhatta kyynärää, ja kaupunki olkoon  siinä keskellä. Tämä olkoon heillä kaupunkien laidunmaa.</span> <span class="verse"><a name="6">6</a>Ja niistä kaupungeista, jotka teidän on annettava leeviläisille,  olkoon kuusi turvakaupunkia, jotka teidän on annettava pakopaikaksi  sille, joka on jonkun tappanut; ja niiden lisäksi antakaa neljäkymmentä  kaksi kaupunkia.</span> <span class="verse"><a name="7">7</a>Kaikkiaan olkoon kaupunkeja ja niiden laidunmaita, jotka teidän on  annettava leeviläisille, neljäkymmentä kahdeksan.</span> <span class="verse"><a name="8">8</a>Ja niitä israelilaisten omistamia kaupunkeja, jotka teidän on  annettava, otettakoon useampia siltä sukukunnalta, jolla niitä on  paljon, ja vähemmän siltä, jolla niitä on vähemmän. Kukin sukukunta  antakoon leeviläisille kaupunkejaan saamansa perintöosan mukaan."</span> <span class="verse"><a name="9">9</a>Ja Herra puhui Moosekselle sanoen:</span> <span class="verse"><a name="10">10</a>"Puhu israelilaisille ja sano heille: Kun te olette menneet Jordanin  yli Kanaanin maahan,</span> <span class="verse"><a name="11">11</a>niin valitkaa itsellenne kaupunkeja turvakaupungeiksenne.  Niihin  paetkoon tappaja, joka tapaturmaisesti on jonkun surmannut.</span> <span class="verse"><a name="12">12</a>Ja nämä kaupungit olkoot teillä turvapaikkoina verenkostajalta, niin  ettei tappajan tarvitse kuolla, ennenkuin hän on ollut seurakunnan  tuomittavana.</span> <span class="verse"><a name="13">13</a>Ja kaupunkeja, jotka teidän on määrättävä turvakaupungeiksi, olkoon  teillä kuusi.</span> <span class="verse"><a name="14">14</a>Kolme kaupunkia teidän on määrättävä tältä puolelta Jordanin, ja  kolme kaupunkia teidän on määrättävä Kanaanin maasta; ne olkoot  turvakaupunkeja.</span> <span class="verse"><a name="15">15</a>Israelilaisille ja teidän keskuudessanne asuvalle muukalaiselle ja  loiselle olkoot ne kuusi kaupunkia turvapaikkoina, joihin voi paeta  jokainen, joka tapaturmaisesti jonkun surmaa.</span> <span class="verse"><a name="16">16</a>Mutta jos joku rauta-aseella lyö toista, niin että tämä kuolee, on  hän tahallinen tappaja; sellainen tappaja rangaistakoon kuolemalla.</span> <span class="verse"><a name="17">17</a>Jos joku ottaa käteensä kiven, jolla voi lyödä kuoliaaksi, ja lyö  toista, niin että tämä kuolee, on hän tahallinen tappaja; sellainen  tappaja rangaistakoon kuolemalla.</span> <span class="verse"><a name="18">18</a>Tahi jos joku ottaa käteensä puuaseen, jolla voi lyödä kuoliaaksi,  ja lyö toista, niin että tämä kuolee, on hän tahallinen tappaja;  sellainen tappaja rangaistakoon kuolemalla.</span> <span class="verse"><a name="19">19</a>Verenkostaja ottakoon sellaisen tappajan hengiltä; hän ottakoon  hänet hengiltä, milloin vain hänet tapaa.</span> <span class="verse"><a name="20">20</a>Ja jos joku vihassa iskee toista tahi heittää häntä jollakin  murhaamisen tarkoituksessa, niin että tämä kuolee,</span> <span class="verse"><a name="21">21</a>tahi vihaa kantaen lyö häntä kädellään, niin että hän kuolee,  rangaistakoon lyöjä kuolemalla, sillä hän on tahallinen tappaja;  verenkostaja ottakoon sellaisen tappajan hengiltä, milloin vain hänet  tapaa.</span> <span class="verse"><a name="22">22</a>Mutta jos joku vahingossa, vaan ei vihassa, satuttaa toista tai  heittää häntä jollakin esineellä, millä hyvänsä, ilman murhaamisen  tarkoitusta,</span> <span class="verse"><a name="23">23</a>tahi jos hän kivellä, jolla voi lyödä kuoliaaksi, huomaamattansa  satuttaa toista, niin että tämä kuolee, eikä hän ollut hänen  vihamiehensä eikä tarkoittanut häntä vahingoittaa,</span> <span class="verse"><a name="24">24</a>niin seurakunta ratkaiskoon tappajan ja verenkostajan välin näiden  säädösten mukaan.</span> <span class="verse"><a name="25">25</a>Ja seurakunta päästäköön tappajan verenkostajan kädestä, ja  seurakunta antakoon hänen palata turvakaupunkiin, johon hän oli paennut,  ja siellä hän asukoon pyhällä öljyllä voidellun ylimmäisen papin  kuolemaan asti.</span> <span class="verse"><a name="26">26</a>Mutta jos tappaja menee sen turvakaupungin alueen ulkopuolelle,  johon hän on paennut,</span> <span class="verse"><a name="27">27</a>ja verenkostaja tapaa hänet ulkopuolella hänen turvakaupunkinsa  aluetta ja verenkostaja surmaa tappajan, niin ei hän joudu verenvikaan;</span> <span class="verse"><a name="28">28</a>sillä hänen on asuttava turvakaupungissaan ylimmäisen papin  kuolemaan asti. Mutta ylimmäisen papin kuoltua tappaja saa palata  perintömaallensa.</span> <span class="verse"><a name="29">29</a>Ja tämä olkoon teillä oikeussäädöksenä sukupolvesta sukupolveen,  missä asuttekin.</span> <span class="verse"><a name="30">30</a>Jos joku lyö toisen kuoliaaksi, surmattakoon tappaja todistajien  antaman todistuksen nojalla; mutta yhden todistajan todistuksen nojalla  älköön ketään kuolemalla rangaistako.</span> <span class="verse"><a name="31">31</a>Älkää ottako lunastusmaksua sellaisen tappajan hengestä, joka on  tehnyt hengenrikoksen, vaan rangaistakoon hänet kuolemalla.</span> <span class="verse"><a name="32">32</a>Älkääkä ottako lunastusmaksua siltä, joka on paennut  turvakaupunkiin, ettei hän ennen papin kuolemaa saisi palata asumaan  omalle maallensa.</span> <span class="verse"><a name="33">33</a>Älkääkä saastuttako sitä maata, jossa te olette, sillä veri  saastuttaa maan. Ja maalle ei voi toimittaa sovitusta verestä, joka  siihen on vuodatettu, muulla kuin sen verellä, joka sen on vuodattanut.</span> <span class="verse"><a name="34">34</a>Älkää siis saastuttako sitä maata, jossa te asutte ja jossa minäkin  asun teidän keskellänne, sillä minä, Herra, asun israelilaisten  keskellä."</span> </p></div</div></div></body></html>