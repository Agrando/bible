<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 8</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Puhu Aaronille ja sano hänelle: Kun nostat lamput paikoilleen, niin  valaiskoot ne seitsemän lamppua seitsenhaaraisen lampun edustaa".</span> <span class="verse"><a name="3">3</a>Ja Aaron teki niin; hän nosti lamput valaisemaan seitsenhaaraisen  lampun edustaa, niinkuin Herra oli Moosekselle käskyn antanut.</span> <span class="verse"><a name="4">4</a>Ja näin oli seitsenhaarainen lamppu tehty: se oli kullasta,  kohotakoista tekoa; sen jalka ja kukkalehdetkin olivat kohotakoista  tekoa. Aivan sen kaavan mukaan, jonka Herra oli Moosekselle näyttänyt,  hän teki seitsenhaaraisen lampun.</span> <span class="verse"><a name="5">5</a>Ja Herra puhui Moosekselle sanoen:</span> <span class="verse"><a name="6">6</a>"Ota leeviläiset israelilaisten keskuudesta ja puhdista heidät.</span> <span class="verse"><a name="7">7</a>Ja puhdistaaksesi heidät tee näin: Pirskoita heihin synnistä  puhdistavaa vettä, ja ajattakoot he koko ruumiinsa partaveitsellä ja  peskööt vaatteensa ja puhdistakoot itsensä.</span> <span class="verse"><a name="8">8</a>Ja sitten he ottakoot mullikan sekä siihen kuuluvana ruokauhrina  öljyllä sekoitettuja lestyjä jauhoja; ja ota toinen mullikka  syntiuhriksi.</span> <span class="verse"><a name="9">9</a>Tuo sitten leeviläiset ilmestysmajan eteen sekä kokoa kaikki Israelin  kansa.</span> <span class="verse"><a name="10">10</a>Ja kun olet tuonut leeviläiset Herran eteen, laskekoot israelilaiset  kätensä leeviläisten päälle,</span> <span class="verse"><a name="11">11</a>ja Aaron toimittakoon leeviläisille israelilaisten puolesta  heilutuksen Herran edessä, että he kelpaisivat Herran palvelukseen.</span> <span class="verse"><a name="12">12</a>Mutta leeviläiset laskekoot kätensä mullikkain pään päälle, ja  valmista toinen syntiuhriksi ja toinen polttouhriksi Herralle,  toimittaaksesi sovituksen leeviläisille.</span> <span class="verse"><a name="13">13</a>Aseta sitten leeviläiset Aaronin ja hänen poikiensa eteen ja toimita  heille heilutus Herran edessä.</span> <span class="verse"><a name="14">14</a>Erota leeviläiset israelilaisten keskuudesta, että leeviläiset  olisivat minun omani.</span> <span class="verse"><a name="15">15</a>Ja senjälkeen leeviläiset menkööt palvelemaan ilmestysmajaa, kun  sinä olet puhdistanut heidät ja toimittanut heille heilutuksen.</span> <span class="verse"><a name="16">16</a>Sillä he ovat kokonaan annetut minun omikseni israelilaisten  keskuudesta; kaiken sen sijaan, joka avaa äidinkohdun, israelilaisten  kaikkien esikoisten sijaan, minä olen heidät ottanut omikseni.</span> <span class="verse"><a name="17">17</a>Sillä jokainen esikoinen israelilaisten keskuudessa, niin ihmisten  kuin karjankin, on minun omani; sinä päivänä, jona minä surmasin kaikki  Egyptin maan esikoiset, minä pyhitin heidät itselleni.</span> <span class="verse"><a name="18">18</a>Ja minä otin leeviläiset israelilaisten kaikkien esikoisten sijaan.</span> <span class="verse"><a name="19">19</a>Ja minä annoin leeviläiset Aaronille ja hänen pojillensa  palvelijoiksi, israelilaisten keskuudesta, suorittamaan israelilaisten  puolesta palvelusta ilmestysmajassa ja toimittamaan israelilaisille  sovitusta; ja niin israelilaisia ei kohtaa rangaistus siitä, että  lähestyvät pyhäkköä.</span> <span class="verse"><a name="20">20</a>Mooses ja Aaron ja koko Israelin kansa tekivät leeviläisille kaiken,  niinkuin Herra oli Moosekselle leeviläisistä käskyn antanut; niin  israelilaiset heille tekivät.</span> <span class="verse"><a name="21">21</a>Ja leeviläiset puhdistautuivat synnistä ja pesivät vaatteensa. Ja  Aaron toimitti heille heilutuksen Herran edessä, ja Aaron toimitti  heille sovituksen heidän puhdistamiseksensa.</span> <span class="verse"><a name="22">22</a>Ja senjälkeen leeviläiset menivät toimittamaan palvelustansa  ilmestysmajassa Aaronin ja hänen poikiensa edessä. Niinkuin Herra oli  Moosekselle leeviläisistä käskyn antanut, niin heille tehtiin.</span> <span class="verse"><a name="23">23</a>Ja Herra puhui Moosekselle sanoen:</span> <span class="verse"><a name="24">24</a>"Tämä olkoon voimassa leeviläisistä: Kahdenkymmenen viiden vuoden  ikäiset ja sitä vanhemmat menkööt palvelemaan ja toimittamaan palvelusta  ilmestysmajassa.</span> <span class="verse"><a name="25">25</a>Mutta viidennestäkymmenennestä ikävuodesta alkaen leeviläinen olkoon  palveluksesta vapaa älköönkä enää palvelko,</span> <span class="verse"><a name="26">26</a>vaan auttakoon veljiään ilmestysmajassa heidän tehtäviensä  hoitamisessa, mutta palvelusta hän älköön enää toimittako.  Järjestä  näin leeviläisille heidän tehtävänsä."</span> </p></div</div></div></body></html>