<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 25</strong></div><p><span class="verse"><a name="1">1</a>Niin Israel asettui Sittimiin. Ja kansa rupesi irstailemaan Mooabin  tyttärien kanssa.</span> <span class="verse"><a name="2">2</a>Nämä kutsuivat kansaa jumaliensa uhreille, ja kansa söi ja kumarsi  heidän jumaliansa.</span> <span class="verse"><a name="3">3</a>Kun Israel näin antautui palvelemaan Baal-Peoria, syttyi Herran viha  Israelia kohtaan.</span> <span class="verse"><a name="4">4</a>Ja Herra sanoi Moosekselle: "Ota kansan kaikki päämiehet ja lävistä  heidät paaluihin Herralle, vasten aurinkoa, että Herran vihan hehku  kääntyisi pois Israelista".</span> <span class="verse"><a name="5">5</a>Niin Mooses sanoi Israelin tuomareille: "Surmatkoon jokainen  miehistään ne, jotka ovat antautuneet palvelemaan Baal-Peoria".</span> <span class="verse"><a name="6">6</a>Ja katso, muuan mies israelilaisista tuli ja toi veljiensä luo  midianilaisen naisen, Mooseksen ja kaiken israelilaisten seurakunnan  nähden, kun nämä olivat itkemässä ilmestysmajan ovella.</span> <span class="verse"><a name="7">7</a>Kun Piinehas, pappi Aaronin pojan Eleasarin poika, näki sen, nousi  hän kansan keskeltä ja otti keihään käteensä</span> <span class="verse"><a name="8">8</a>ja seurasi tuota Israelin miestä makuusuojaan ja lävisti heidät  molemmat, Israelin miehen ja sen naisen, vatsan kohdalta.  Silloin  taukosi israelilaisilta vitsaus.</span> <span class="verse"><a name="9">9</a>Ja niitä, jotka kuolivat tässä vitsauksessa, oli kaksikymmentäneljä  tuhatta.</span> <span class="verse"><a name="10">10</a>Ja Herra puhui Moosekselle sanoen:</span> <span class="verse"><a name="11">11</a>"Piinehas, pappi Aaronin pojan Eleasarin poika, on kääntänyt minun  vihani pois israelilaisista, kun hän on kiivaillut minun puolestani  heidän keskuudessaan, niin ettei minun ole tarvinnut kiivaudessani tehdä  loppua israelilaisista.</span> <span class="verse"><a name="12">12</a>Sano siis: Katso, minä teen hänen kanssansa liiton hänen  menestymiseksensä.</span> <span class="verse"><a name="13">13</a>Ja se tulee hänelle ja hänen jälkeläisillensä ikuiseksi pappeuden  liitoksi, koska hän kiivaili Jumalansa puolesta ja toimitti sovituksen  israelilaisille."</span> <span class="verse"><a name="14">14</a>Ja surmatun Israelin miehen nimi, sen, joka surmattiin midianilaisen  naisen kanssa, oli Simri, simeonilaisen perhekunta-päämiehen Saalun  poika.</span> <span class="verse"><a name="15">15</a>Ja surmatun midianilais-naisen nimi oli Kosbi, Suurin, midianilaisen  perhekunnan heimopäällikön, tytär.</span> <span class="verse"><a name="16">16</a>Ja Herra puhui Moosekselle sanoen:</span> <span class="verse"><a name="17">17</a>"Ahdistakaa midianilaisia ja tuhotkaa heidät.</span> <span class="verse"><a name="18">18</a>Sillä he ahdistivat teitä viekkailla juonillansa, joilla he  houkuttelivat teidät Peorin ja sisarensa Kosbin, midianilaisen päämiehen  tyttären, ansaan, hänen, joka surmattiin Peorin vuoksi tapahtuneen  vitsauksen päivänä."</span> </p></div</div></div></body></html>