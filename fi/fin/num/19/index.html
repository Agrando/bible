<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 19</strong></div><p><span class="verse"><a name="1">1</a>Ja Herra puhui Moosekselle ja Aaronille sanoen:</span> <span class="verse"><a name="2">2</a>"Tämä on lakimääräys, jonka Herra sääsi sanoen: Käske israelilaisia  tuomaan sinulle ruskeanpunainen, virheetön hieho, jossa ei ole mitään  vammaa ja jonka päälle iestä ei vielä ole pantu.</span> <span class="verse"><a name="3">3</a>Antakaa se pappi Eleasarin haltuun, ja vietäköön se leiristä ulos ja  teurastettakoon hänen edessänsä.</span> <span class="verse"><a name="4">4</a>Sitten pappi Eleasar ottakoon sen verta sormeensa ja pirskoittakoon  sen verta ilmestysmajan etupuolta kohti seitsemän kertaa.</span> <span class="verse"><a name="5">5</a>Ja hieho poltettakoon hänen nähtensä; nahkoinensa, lihoinensa ja  verinensä ynnä rapoinensa se poltettakoon.</span> <span class="verse"><a name="6">6</a>Mutta pappi ottakoon setripuuta, isoppikorren ja helakanpunaista  lankaa ja viskatkoon ne tuleen, missä hieho palaa.</span> <span class="verse"><a name="7">7</a>Sitten pappi pesköön vaatteensa ja pesköön ruumiinsa vedessä; sitten  menköön leiriin. Mutta pappi olkoon saastainen iltaan asti.</span> <span class="verse"><a name="8">8</a>Sekin, joka hiehon poltti, pesköön vaatteensa vedessä ja pesköön  ruumiinsa vedessä ja olkoon saastainen iltaan asti.</span> <span class="verse"><a name="9">9</a>Sitten joku, joka on puhdas, kootkoon hiehon tuhan ja pankoon sen  talteen leirin ulkopuolelle puhtaaseen paikkaan. Ja säilytettäköön se  israelilaisten seurakunnalle puhdistusvettä varten. Tämä on syntiuhri.</span> <span class="verse"><a name="10">10</a>Ja joka hiehon tuhan kokosi, pesköön vaatteensa ja olkoon saastainen  iltaan asti. Tämä olkoon israelilaisille ja muukalaiselle, joka asuu  heidän keskellänsä, ikuinen säädös.</span> <span class="verse"><a name="11">11</a>Joka koskee kuolleen ihmisen ruumiiseen, kenen hyvänsä, olkoon  saastainen seitsemän päivää.</span> <span class="verse"><a name="12">12</a>Hän puhdistakoon itsensä tällä vedellä kolmantena ja seitsemäntenä  päivänä, niin hän tulee puhtaaksi. Mutta jos hän ei puhdistaudu  kolmantena ja seitsemäntenä päivänä, niin hän ei tule puhtaaksi.</span> <span class="verse"><a name="13">13</a>Jokainen, joka koskee kuolleeseen, kuolleen ihmisen ruumiiseen, eikä  puhdistaudu, hän saastuttaa Herran asumuksen, ja hänet hävitettäköön  Israelista, koska puhdistusvettä ei ole vihmottu häneen; hän on  saastainen, hänen saastaisuutensa pysyy hänessä yhä.</span> <span class="verse"><a name="14">14</a>Tämä on laki: Kun joku kuolee telttamajassa, niin jokainen, joka  menee siihen majaan, ja jokainen, joka on siinä majassa, olkoon  saastainen seitsemän päivää.</span> <span class="verse"><a name="15">15</a>Ja jokainen avoin astia, johon ei ole peitettä sidottu, olkoon  saastainen.</span> <span class="verse"><a name="16">16</a>Ja jokainen, joka ulkona kedolla koskee miekalla surmattuun tai  muulla tavoin kuolleeseen tai ihmisluuhun tai hautaan, olkoon saastainen  seitsemän päivää.</span> <span class="verse"><a name="17">17</a>Mutta näin saastunutta varten otettakoon poltetun syntiuhrin tuhkaa  ja kaadettakoon sen päälle astiaan raikasta vettä.</span> <span class="verse"><a name="18">18</a>Ottakoon sitten joku, joka on puhdas, isoppikorren ja kastakoon sen  siihen veteen ja pirskoittakoon sitä tuohon majaan ja kaikkiin sen  esineihin ja ihmisiin, jotka siellä olivat, samoinkuin siihen, joka on  koskenut luuhun tai surmattuun tai muulla tavoin kuolleeseen tai  hautaan.</span> <span class="verse"><a name="19">19</a>Ja se puhdas pirskoittakoon sitä saastuneeseen kolmantena ja  seitsemäntenä päivänä ja puhdistakoon hänet seitsemäntenä päivänä.  Sitten hän pesköön vaatteensa ja peseytyköön vedessä, niin hän tulee  illalla puhtaaksi.</span> <span class="verse"><a name="20">20</a>Mutta joka on saastunut eikä puhdistaudu, se hävitettäköön  seurakunnasta, koska hän on saastuttanut Herran pyhäkön eikä  puhdistusvettä ole vihmottu häneen; hän on saastainen.</span> <span class="verse"><a name="21">21</a>Ja tämä olkoon heille ikuinen säädös. Mutta puhdistusveden  pirskoittaja pesköön vaatteensa, ja se, joka koskee puhdistusveteen,  olkoon saastainen iltaan asti.</span> <span class="verse"><a name="22">22</a>Ja kaikki, mihin saastunut koskee, olkoon saastaista, ja se, joka  koskee häneen, olkoon saastainen iltaan asti."</span> </p></div</div></div></body></html>