<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 13</strong></div><p><span class="verse"><a name="1">1</a>Sen jälkeen kansa lähti liikkeelle Haserotista ja leiriytyi Paaranin  erämaahan.</span> <span class="verse"><a name="2">2</a>Ja Herra puhui Moosekselle sanoen:</span> <span class="verse"><a name="3">3</a>"Lähetä miehiä vakoilemaan Kanaanin maata, jonka minä annan  israelilaisille; lähettäkää mies kustakin isien sukukunnasta, ainoastaan  niitä, jotka ovat ruhtinaita heidän keskuudessaan".</span> <span class="verse"><a name="4">4</a>Niin Mooses lähetti heidät Paaranin erämaasta Herran käskyn mukaan;  kaikki ne miehet olivat israelilaisten päämiehiä.</span> <span class="verse"><a name="5">5</a>Ja nämä olivat heidän nimensä: Ruubenin sukukunnasta Sammua, Sakkurin  poika,</span> <span class="verse"><a name="6">6</a>Simeonin sukukunnasta Saafat, Hoorin poika,</span> <span class="verse"><a name="7">7</a>Juudan sukukunnasta Kaaleb, Jefunnen poika,</span> <span class="verse"><a name="8">8</a>Isaskarin sukukunnasta Jigal, Joosefin poika,</span> <span class="verse"><a name="9">9</a>Efraimin sukukunnasta Hoosea, Nuunin poika,</span> <span class="verse"><a name="10">10</a>Benjaminin sukukunnasta Palti, Raafun poika,</span> <span class="verse"><a name="11">11</a>Sebulonin sukukunnasta Gaddiel, Soodin poika,</span> <span class="verse"><a name="12">12</a>Manassen sukukunnasta Joosefin sukukuntaa Gaddi, Suusin poika,</span> <span class="verse"><a name="13">13</a>Daanin sukukunnasta Ammiel, Gemallin poika,</span> <span class="verse"><a name="14">14</a>Asserin sukukunnasta Setur, Miikaelin poika,</span> <span class="verse"><a name="15">15</a>Naftalin sukukunnasta Nahbi, Vofsin poika,</span> <span class="verse"><a name="16">16</a>Gaadin sukukunnasta Genuel, Maakin poika.</span> <span class="verse"><a name="17">17</a>Nämä olivat niiden miesten nimet, jotka Mooses lähetti maata  vakoilemaan. Mutta Mooses kutsui Hoosean, Nuunin pojan, Joosuaksi.</span> <span class="verse"><a name="18">18</a>Ja lähettäessään heidät vakoilemaan Kanaanin maata Mooses sanoi  heille: "Lähtekää nyt Etelämaahan ja nouskaa vuoristoon</span> <span class="verse"><a name="19">19</a>ja katselkaa, minkälainen maa on ja minkälainen kansa, joka siinä  asuu, onko se voimakas vai heikko, onko sitä vähän vai paljon,</span> <span class="verse"><a name="20">20</a>ja minkälainen maa on, jossa se asuu, onko se hyvä vai huono, ja  minkälaiset ne kaupungit ovat, joissa se asuu, avonaisia kyliäkö vai  varustettuja kaupunkeja,</span> <span class="verse"><a name="21">21</a>ja minkälaista on maa, lihavaa vai laihaa, onko siinä puita vai ei.  Ja olkaa rohkealla mielellä ja ottakaa mukaanne sen maan hedelmiä." Oli  näet se aika, jolloin ensimmäiset rypäleet kypsyivät.</span> <span class="verse"><a name="22">22</a>Niin he lähtivät sinne ja vakoilivat maata Siinin erämaasta Rehobiin  asti, josta mennään Hamatiin.</span> <span class="verse"><a name="23">23</a>Ja he lähtivät Etelämaahan ja tulivat Hebroniin, jossa asuivat  Ahiman, Seesai ja Talmai, Anakin jälkeläiset. Mutta Hebron oli  rakennettu seitsemän vuotta ennen Egyptin Sooania.</span> <span class="verse"><a name="24">24</a>Ja he tulivat Rypälelaaksoon; sieltä he leikkasivat viiniköynnöksen,  jossa oli rypäleterttu, ja kahden miehen täytyi kantaa sitä korennolla;  samoin he ottivat granaattiomenia ja viikunoita.</span> <span class="verse"><a name="25">25</a>Se paikka nimitettiin Rypälelaaksoksi, rypäleen tähden, jonka  israelilaiset sieltä leikkasivat.</span> <span class="verse"><a name="26">26</a>Ja he palasivat maata vakoilemasta neljänkymmenen päivän kuluttua.</span> <span class="verse"><a name="27">27</a>He vaelsivat ja tulivat Mooseksen, Aaronin ja kaiken Israelin kansan  luo Paaranin erämaahan Kaadekseen. Ja he tekivät heille ja kaikelle  kansalle selkoa matkastaan ja näyttivät heille sen maan hedelmiä.</span> <span class="verse"><a name="28">28</a>Ja he kertoivat hänelle sanoen: "Me menimme siihen maahan, jonne  meidät lähetit. Ja se tosiaankin vuotaa maitoa ja mettä, ja tällaisia  ovat sen hedelmät.</span> <span class="verse"><a name="29">29</a>Mutta kansa, joka siinä maassa asuu, on voimallista, ja kaupungit  ovat lujasti varustettuja ja hyvin suuria; näimmepä siellä Anakin  jälkeläisiäkin.</span> <span class="verse"><a name="30">30</a>Amalekilaiset asuvat Etelämaassa ja heettiläiset, jebusilaiset ja  amorilaiset asuvat vuoristossa, ja kanaanilaiset asuvat meren rannalla  ja Jordanin varsilla."</span> <span class="verse"><a name="31">31</a>Ja Kaaleb koitti tyynnyttää kansaa napisemasta Moosesta vastaan ja  sanoi: "Menkäämme sittenkin sinne ja ottakaamme se haltuumme, sillä  varmasti me sen voitamme".</span> <span class="verse"><a name="32">32</a>Mutta ne miehet, jotka olivat käyneet hänen kanssaan siellä,  sanoivat: "Emme me kykene käymään sen kansan kimppuun, sillä se on meitä  voimakkaampi".</span> <span class="verse"><a name="33">33</a>Niin he saattoivat israelilaisten keskuudessa pahaan huutoon sen  maan, jota olivat olleet vakoilemassa, sanoessaan: "Se maa, jota olemme  kierrelleet ja vakoilleet, on maa, joka syö omat asukkaansa; ja kaikki  kansa, jota me siellä näimme, oli kookasta väkeä.</span> <span class="verse"><a name="34">34</a>Näimmepä siellä jättiläisiäkin, Anakin jättiläisheimon jälkeläisiä,  ja me olimme mielestämme kuin heinäsirkkoja; sellaisia me heistäkin  olimme."</span> </p></div</div></div></body></html>