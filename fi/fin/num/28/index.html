<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/num/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/num">Numbers</a> &gt <strong>Chapter 28</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Käske israelilaisia ja sano heille: Pitäkää vaari siitä, että tuotte  minulle minun uhrilahjani, ruokani, suloisesti tuoksuvat uhrini,  määräaikanaan.</span> <span class="verse"><a name="3">3</a>Ja sano heille: Tämä on se uhri, joka teidän on tuotava joka päivä  Herralle: kaksi vuoden vanhaa virheetöntä karitsaa jokapäiväiseksi  polttouhriksi.</span> <span class="verse"><a name="4">4</a>Uhraa toinen karitsa aamulla, ja toinen karitsa uhraa iltahämärässä</span> <span class="verse"><a name="5">5</a>ja ruokauhriksi kymmenesosa eefa-mittaa lestyjä jauhoja, sekoitettuna  neljännekseen hiin-mittaa survomalla saatua öljyä.</span> <span class="verse"><a name="6">6</a>Tämä on jokapäiväinen polttouhri, joka toimitettiin Siinain vuorella  suloisesti tuoksuvaksi uhriksi Herralle.</span> <span class="verse"><a name="7">7</a>Ja siihen kuulukoon juomauhrina neljännes hiin-mittaa viiniä  kumpaakin karitsaa kohti. Pyhäkössä vuodata Herralle höysteviiniuhri.</span> <span class="verse"><a name="8">8</a>Ja toinen karitsa uhraa iltahämärässä ja toimita siihen kuuluva  ruoka- ja juomauhri samalla tavoin kuin aamullakin, suloisesti  tuoksuvaksi uhriksi Herralle.</span> <span class="verse"><a name="9">9</a>Mutta sapatinpäivänä uhraa kaksi vuoden vanhaa virheetöntä karitsaa  ynnä kaksi kymmenennestä lestyjä jauhoja, öljyyn sekoitettuna,  ruokauhriksi, sekä siihen kuuluva juomauhri.</span> <span class="verse"><a name="10">10</a>Tämä on sapatin polttouhri, joka uhrattakoon kunakin sapattina  jokapäiväisen polttouhrin ja siihen kuuluvan juomauhrin ohella.</span> <span class="verse"><a name="11">11</a>Ja kuukausienne ensimmäisenä päivänä tuokaa polttouhriksi Herralle  kaksi mullikkaa, oinas ja seitsemän virheetöntä vuoden vanhaa karitsaa</span> <span class="verse"><a name="12">12</a>sekä kolme kymmenennestä lestyjä jauhoja, öljyyn sekoitettuna,  ruokauhriksi kutakin mullikkaa kohti ynnä kaksi kymmenennestä lestyjä  jauhoja, öljyyn sekoitettuna, ruokauhriksi oinasta kohti,</span> <span class="verse"><a name="13">13</a>sekä yksi kymmenennes lestyjä jauhoja, öljyyn sekoitettuna,  ruokauhriksi kutakin karitsaa kohti. Tämä on polttouhri, suloisesti  tuoksuva uhri Herralle.</span> <span class="verse"><a name="14">14</a>Ja niihin kuulukoon juomauhrina puoli hiin-mittaa viiniä kutakin  mullikkaa kohti ja kolmannes hiin-mittaa oinasta kohti ja neljännes  hiin-mittaa karitsaa kohti. Tämä on uudenkuun polttouhri, joka  uhrattakoon kunakin uutenakuuna, vuoden kaikkina kuukausina.</span> <span class="verse"><a name="15">15</a>Ja sitäpaitsi uhratkaa yksi kauris syntiuhriksi Herralle. Se  uhrattakoon jokapäiväisen polttouhrin ynnä siihen kuuluvan juomauhrin  ohella.</span> <span class="verse"><a name="16">16</a>Ja ensimmäisessä kuussa, kuukauden neljäntenätoista päivänä, on  pääsiäinen Herran kunniaksi.</span> <span class="verse"><a name="17">17</a>Ja saman kuukauden viidentenätoista päivänä on juhla; seitsemän  päivää syötäköön happamatonta leipää.</span> <span class="verse"><a name="18">18</a>Ensimmäisenä päivänä on pyhä kokous; älkää silloin yhtäkään  arkiaskaretta toimittako.</span> <span class="verse"><a name="19">19</a>Ja tuokaa polttouhriksi Herralle kaksi mullikkaa, oinas ja seitsemän  vuodenvanhaa karitsaa; ne olkoot virheettömät.</span> <span class="verse"><a name="20">20</a>Ja niihin kuuluvana ruokauhrina uhratkaa lestyjä jauhoja, öljyyn  sekoitettuna, kolme kymmenennestä mullikkaa kohti ja kaksi kymmenennestä  oinasta kohti.</span> <span class="verse"><a name="21">21</a>Kutakin kohti niistä seitsemästä karitsasta uhratkaa kymmenennes.</span> <span class="verse"><a name="22">22</a>Ja vielä uhratkaa kauris syntiuhriksi, joka tuottaa teille  sovituksen.</span> <span class="verse"><a name="23">23</a>Paitsi aamupolttouhria, joka on jokapäiväinen polttouhri, uhratkaa  nämä.</span> <span class="verse"><a name="24">24</a>Samoin uhratkaa Herralle joka päivä seitsemän päivän aikana leipää  suloisesti tuoksuvaksi uhriksi; uhratkaa tämä jokapäiväisen polttouhrin  ynnä siihen kuuluvan juomauhrin ohella.</span> <span class="verse"><a name="25">25</a>Ja seitsemäntenä päivänä olkoon teillä pyhä kokous; älkää silloin  yhtäkään arkiaskaretta toimittako.</span> <span class="verse"><a name="26">26</a>Mutta uutisen päivänä, kun tuotte uuden ruokauhrin Herralle  viikkojuhlananne, olkoon teillä pyhä kokous; älkää silloin yhtäkään  arkiaskaretta toimittako.</span> <span class="verse"><a name="27">27</a>Ja tuokaa suloisesti tuoksuvaksi polttouhriksi Herralle kaksi  mullikkaa, oinas ja seitsemän vuodenvanhaa karitsaa</span> <span class="verse"><a name="28">28</a>ja niihin kuuluvana ruokauhrina lestyjä jauhoja, öljyyn  sekoitettuna, kolme kymmenennestä kutakin mullikkaa kohti, kaksi  kymmenennestä oinasta kohti</span> <span class="verse"><a name="29">29</a>ja yksi kymmenennes kutakin kohti niistä seitsemästä karitsasta;</span> <span class="verse"><a name="30">30</a>ja yksi kauris sovittamiseksenne.</span> <span class="verse"><a name="31">31</a>Paitsi jokapäiväistä polttouhria ja siihen kuuluvaa ruokauhria  uhratkaa nämä ynnä niihin kuuluvat juomauhrit; eläimet olkoot  virheettömät."</span> </p></div</div></div></body></html>