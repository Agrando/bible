<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/zeph/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/zeph">Zephaniah</a> &gt <strong>Chapter 3</strong></div><p><span class="verse"><a name="1">1</a>Voi uppiniskaista ja saastutettua, voi väkivaltaista kaupunkia!</span> <span class="verse"><a name="2">2</a>Se ei ole totellut ääntä, ei huolinut kurituksesta, ei luottanut  Herraan, ei lähestynyt Jumalaansa.</span> <span class="verse"><a name="3">3</a>Sen päämiehet sen keskellä ovat ärjyviä leijonia. Sen tuomarit ovat  kuin sudet illalla, jotka eivät säästä mitään aamuksi.</span> <span class="verse"><a name="4">4</a>Sen profeetat ovat huikentelijoita, uskottomia miehiä. Sen papit  saastuttavat pyhän ja tekevät väkivaltaa laille.</span> <span class="verse"><a name="5">5</a>Herra on vanhurskas sen keskellä, hän ei tee väärin. Joka aamu hän  tuo valoon oikeutensa, ei se tulematta jää. Mutta väärintekijä ei tunne  häpeätä.</span> <span class="verse"><a name="6">6</a>Minä olen hävittänyt pakanakansat, niiden muurinkulmat ovat autioina.  Minä olen tehnyt niiden kadut raunioiksi, kulkijattomiksi; niiden  kaupungit ovat hävitetyt ihmisettömiksi, asujattomiksi.</span> <span class="verse"><a name="7">7</a>Minä olen sanonut: Ainoastaan pelkää minua ja ota varteen kuritus,  niin ei hävitetä tytär Siionin asumusta, ei mitään siitä, mitä minä olen  hänelle säätänyt. Kuitenkin he varhaisesta alkaen ovat aina pahemmin  tehneet.</span> <span class="verse"><a name="8">8</a>Sentähden odottakaa minua, sanoo Herra, odottakaa sitä päivää, jona  minä nousen saaliille. Sillä minun tuomioni on, että minä kokoan  pakanakansat, saatan kokoon valtakunnat vuodattaakseni heidän päällensä  tuimuuteni, vihani kaiken hehkun; sillä minun kiivauteni tuli kuluttaa  koko maan.</span> <span class="verse"><a name="9">9</a>Silloin minä muutan puhtaiksi kansain huulet, niin että ne kaikki  rukoilevat Herran nimeä, palvelevat häntä yksimielisesti.</span> <span class="verse"><a name="10">10</a>Tuolta puolen Etiopian virtain tuovat minun rukoilijani - tytär,  minun hajoitettu joukkoni - minulle ruokauhreja.</span> <span class="verse"><a name="11">11</a>Sinä päivänä ei sinun tarvitse hävetä yhtäkään niistä teoistasi,  joilla olet rikkonut minua vastaan, sillä silloin minä poistan sinun  keskuudestasi sinun ylvääsi, riemuitsevaisesi, etkä sinä sitten enää  ylpeile minun pyhällä vuorellani.</span> <span class="verse"><a name="12">12</a>Mutta minä jätän jäljelle sinun keskuuteesi kurjan ja vaivaisen  kansan, ja he luottavat Herran nimeen.</span> <span class="verse"><a name="13">13</a>Israelin jäännökset eivät tee väärin, eivät puhu valhetta, eikä  heidän suussaan tavata vilpillistä kieltä. Sillä he kaitsevat  kaittaviansa ja makaavat kenenkään peloittelematta.</span> <span class="verse"><a name="14">14</a>Iloitse, tytär Siion, puhkea huutoon, Israel; ihastu ja ratkea  riemuun kaikesta sydämestäsi, tytär Jerusalem.</span> <span class="verse"><a name="15">15</a>Herra on poistanut sinun tuomiosi, kääntänyt pois sinun vihollisesi.  Israelin kuningas, Herra, on sinun keskelläsi. Ei tarvitse sinun enää  onnettomuutta nähdä.</span> <span class="verse"><a name="16">16</a>Sinä päivänä sanotaan Jerusalemille: "Älä pelkää, Siion, älkööt  kätesi hervotko.</span> <span class="verse"><a name="17">17</a>Herra, sinun Jumalasi, on sinun keskelläsi, sankari, joka auttaa.  Hän ilolla iloitsee sinusta, hän on ääneti, sillä hän rakastaa sinua,  hän sinusta riemulla riemuitsee."</span> <span class="verse"><a name="18">18</a>Jotka murehtivat, kaukana juhlakokouksista, ne minä kokoan: nehän  ovat sinusta, niitä häväistys kuormana painaa.</span> <span class="verse"><a name="19">19</a>Katso, siihen aikaan minä teen tekoni kaikille sinun  nöyryyttäjillesi. Minä pelastan ontuvat ja kokoan karkoitetut ja teen  heidät ylistetyiksi ja mainehikkaiksi jokaisessa maassa, jossa he olivat  häpeänalaisina.</span> </p></div</div></div></body></html>