<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/zeph/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/zeph">Zephaniah</a> &gt <strong>Chapter 1</strong></div><p><span class="verse"><a name="1">1</a>Herran sana, joka tuli Sefanjalle, Kuusin pojalle, joka oli Gedaljan  poika, joka Amarjan poika, joka Hiskian poika, Juudan kuninkaan Joosian,  Aamonin pojan, päivinä.</span> <span class="verse"><a name="2">2</a>Totisesti minä otan kaiken pois maan pinnalta, sanoo Herra.</span> <span class="verse"><a name="3">3</a>Minä otan pois ihmiset ja eläimet, otan pois taivaan linnut ja meren  kalat, viettelykset ja jumalattomat. Minä hävitän ihmiset maan pinnalta,  sanoo Herra.</span> <span class="verse"><a name="4">4</a>Minä ojennan käteni Juudaa vastaan ja kaikkia Jerusalemin asukkaita  vastaan, ja minä hävitän tästä paikasta Baalin jätteet, epäjumalain  pappien nimet ynnä myös Herran papit,</span> <span class="verse"><a name="5">5</a>ne, jotka katoilla kumartaen rukoilevat taivaan joukkoa, sekä ne,  jotka kumartaen rukoilevat Herraa ja vannovat hänen kauttansa, mutta  myös vannovat Melekinsä kautta,</span> <span class="verse"><a name="6">6</a>ynnä ne, jotka ovat luopuneet seuraamasta Herraa, eivät etsi Herraa  eivätkä häntä kysy.</span> <span class="verse"><a name="7">7</a>Vaiti Herran, Herran edessä! Sillä Herran päivä on lähellä; sillä  Herra on laittanut teurasuhrin, on vihkinyt kutsuttunsa.</span> <span class="verse"><a name="8">8</a>Ja Herran teurasuhrin päivänä minä rankaisen päämiehiä ja kuninkaan  poikia ja kaikkia muukalaispukuun puettuja.</span> <span class="verse"><a name="9">9</a>Ja minä rankaisen sinä päivänä kaikkia kynnyksen yli hyppääjiä, jotka  täyttävät herransa huoneen väkivallalla ja petoksella.</span> <span class="verse"><a name="10">10</a>Sinä päivänä, sanoo Herra, kuuluu huuto Kalaportilta ja valitus  toisesta kaupunginosasta ja suuri hävitys kukkuloilta.</span> <span class="verse"><a name="11">11</a>Valittakaa, te Huhmaren asukkaat, sillä tuhottu on kaikki  kauppaakäypä väki, hävitetty kaikki hopean punnitsijat.</span> <span class="verse"><a name="12">12</a>Siihen aikaan minä tutkin lampuilla Jerusalemin ja rankaisen ne  miehet, jotka rauhassa makaavat pohjasakkansa päällä ja sanovat  sydämessään: "Ei Herra tee hyvää eikä pahaa".</span> <span class="verse"><a name="13">13</a>Heidän rikkautensa joutuu ryöstettäväksi, ja heidän talonsa jäävät  autioiksi. He ovat rakentaneet taloja, mutta eivät saa niissä asua; ovat  istuttaneet viinitarhoja, mutta eivät saa niistä viiniä juoda.</span> <span class="verse"><a name="14">14</a>Lähellä on Herran suuri päivä, se on lähellä ja tulee sangen  kiiruusti. Kuule, Herran päivä! Silloin sankarit haikeasti huutavat.</span> <span class="verse"><a name="15">15</a>Vihan päivä on se päivä, tuskan ja ahdistuksen päivä, häviön ja  hävityksen päivä, pimeyden ja synkeyden päivä, pilven ja sankan sumun  päivä,</span> <span class="verse"><a name="16">16</a>pasunan ja sotahuudon päivä varustettuja kaupunkeja ja korkeita  muurinkulmia vastaan.</span> <span class="verse"><a name="17">17</a>Minä saatan ihmiset ahdistukseen, niin että he kulkevat kuin sokeat,  sillä he ovat tehneet syntiä Herraa vastaan. Ja heidän verensä  vuodatetaan niinkuin tomu, ja heidän elinnesteensä niinkuin saasta.</span> <span class="verse"><a name="18">18</a>Eivätkä voi pelastaa heitä heidän hopeansa ja kultansa Herran vihan  päivänä: hänen kiivautensa tulessa kuluu koko maa.  Sillä lopun,  äkkilopun, hän tekee kaikista maan asukkaista.</span> </p></div</div></div></body></html>