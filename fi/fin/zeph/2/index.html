<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/zeph/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/zeph">Zephaniah</a> &gt <strong>Chapter 2</strong></div><p><span class="verse"><a name="1">1</a>Menkää itseenne, kootkaa ajatuksenne, te häpeämätön kansa,</span> <span class="verse"><a name="2">2</a>ennenkuin neuvopäätös on synnyttänyt - päivä kiitää pois kuin akanat  - ennenkuin teidän päällenne tulee Herran vihan hehku, ennenkuin teidän  päällenne tulee Herran vihan päivä.</span> <span class="verse"><a name="3">3</a>Etsikää Herraa, kaikki maan nöyrät, te, jotka pidätte hänen  oikeutensa. Etsikää vanhurskautta, etsikää nöyryyttä; ehkä te saatte  suojan Herran vihan päivänä.</span> <span class="verse"><a name="4">4</a>Sillä Gassa on oleva hyljätty ja Askelon autio, Asdod ajetaan pois  keskipäivällä, ja Ekron hävitetään.</span> <span class="verse"><a name="5">5</a>Voi meren rannikon asukkaita, kreettien kansaa! Herran sana on teitä  vastaan, Kanaan, filistealaisten maa; ja minä hävitän sinut  asujattomaksi.</span> <span class="verse"><a name="6">6</a>Ja meren rannikko on oleva laitumina, joilla on paimenten vesikuoppia  ja lammastarhoja.</span> <span class="verse"><a name="7">7</a>Ja rannikko joutuu Juudan heimon jäännökselle. Siellä he laiduntavat;  Askelonin huoneisiin he asettuvat makaamaan illoin.  Sillä Herra, heidän  Jumalansa, on pitävä heistä huolen ja kääntävä heidän kohtalonsa.</span> <span class="verse"><a name="8">8</a>Minä olen kuullut Mooabin häväistykset ja ammonilaisten pilkat,  joilla he ovat häväisseet minun kansaani ja ylvästelleet sen aluetta  vastaan.</span> <span class="verse"><a name="9">9</a>Sentähden, niin totta kuin minä elän, sanoo Herra Sebaot, Israelin  Jumala, on Mooab tuleva Sodoman kaltaiseksi ja ammonilaiset Gomorran  kaltaisiksi, nokkospehkojen maaksi, suolakuopaksi, autioksi  iankaikkisesti. Jääneet minun kansastani ryöstävät heitä, ja minun  kansakuntani jäännökset ottavat heidät perintöosaksensa.</span> <span class="verse"><a name="10">10</a>Tämä tulee heille heidän ylpeydestään, siitä, että ovat herjanneet,  ovat ylvästelleet Herran Sebaotin kansaa vastaan.</span> <span class="verse"><a name="11">11</a>Peljättävä on Herra heille oleva, sillä hän tekee voimattomiksi  kaikki maan jumalat; ja kaikki pakanain saaret, kukin paikastansa,  tulevat häntä kumartaen rukoilemaan.</span> <span class="verse"><a name="12">12</a>Myöskin teidät, etiopialaiset, on minun miekkani kaatava -  heidätkin!</span> <span class="verse"><a name="13">13</a>Ja hän on ojentava kätensä pohjoista kohden ja on hukuttava Assurin,  tekevä Niiniven autioksi, kuivaksi kuin erämaa.</span> <span class="verse"><a name="14">14</a>Sen keskellä makaa laumoja, kaikkia villieläimiä joukoittain.  Pelikaani ja tuonenkurki yöpyvät sen patsaanpäissä.  Kuule, kuinka ne  laulavat akkuna-aukossa! Kynnyksellä on tyhjyys. Setrilaudoituksen hän  on paljastanut.</span> <span class="verse"><a name="15">15</a>Tämä oli se riemuisa kaupunki, joka asui turvallisena, joka sanoi  sydämessään: "Minä, eikä ketään muuta!" Kuinka autioksi se on tullut,  villieläinten makuusijaksi! Jokainen, joka käy siitä ohitse, viheltää ja  huiskuttaa kättä.</span> </p></div</div></div></body></html>