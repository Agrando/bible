<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 13</strong></div><p><span class="verse"><a name="1">1</a>Ja minulle tuli tämä Herran sana:</span> <span class="verse"><a name="2">2</a>"Ihmislapsi, ennusta Israelin ennustavista profeetoista ja sano  noille, jotka ovat profeettoja oman sydämensä voimasta: Kuulkaa Herran  sana.</span> <span class="verse"><a name="3">3</a>Näin sanoo Herra, Herra: Voi profeettahoukkia, jotka seuraavat omaa  henkeänsä ja sitä, mitä eivät ole nähneet!</span> <span class="verse"><a name="4">4</a>Niinkuin ketut raunioissa ovat sinun profeettasi, Israel.</span> <span class="verse"><a name="5">5</a>Te ette ole nousseet muurin aukkoihin ettekä korjanneet muuria  Israelin heimon ympärillä, että se kestäisi sodassa, Herran päivänä.</span> <span class="verse"><a name="6">6</a>Mitä he ovat nähneet, on petosta, ja heidän ennustelunsa on valhetta,  kun he sanovat: 'Näin sanoo Herra', vaikka Herra ei ole heitä  lähettänyt; ja he muka odottavat, että hän toteuttaisi heidän sanansa.</span> <span class="verse"><a name="7">7</a>Ettekö ole petollisia näkyjä nähneet ja valhe-ennusteluja puhuneet,  kun olette sanoneet: 'Näin sanoo Herra', vaikka minä en ole puhunut?</span> <span class="verse"><a name="8">8</a>Sentähden, näin sanoo Herra, Herra: Koska te olette puhuneet petosta  ja nähneet valhenäkyjä, niin sentähden, katso, minä käyn teidän  kimppuunne, sanoo Herra, Herra.</span> <span class="verse"><a name="9">9</a>Minun käteni on profeettoja vastaan, jotka petosnäkyjä näkevät ja  valhetta ennustelevat. Ei pidä heidän oleman minun kansani yhteydessä,  ei heitä kirjoiteta Israelin heimon kirjaan, eivätkä he tule Israelin  maahan; ja te tulette tietämään, että minä olen Herra, Herra.</span> <span class="verse"><a name="10">10</a>Koska he, koska he vievät minun kansani harhaan, sanoen: 'rauha!',  vaikka ei rauhaa ole, ja katso, koska he, kun kansa rakentaa seinän,  valkaisevat sen kalkilla,</span> <span class="verse"><a name="11">11</a>niin sano noille kalkilla-valkaisijoille, että se kaatuu.  Tulee  kaatosade, te syöksytte alas, raekivet, ja sinä pusket puhki,  myrskynpuuska,</span> <span class="verse"><a name="12">12</a>ja katso, seinä kaatuu! Eikö silloin teiltä kysytä: 'Missä on  valkaisu, jonka olette sivelleet?'</span> <span class="verse"><a name="13">13</a>Sentähden, näin sanoo Herra, Herra: Minä kiivaudessani annan  myrskynpuuskan puhjeta, kaatosade tulee minun vihastani ja raekivet  minun kiivaudestani, niin että tulee loppu.</span> <span class="verse"><a name="14">14</a>Minä hajotan seinän, jonka te olitte kalkilla valkaisseet, ja  syöksen sen maahan, niin että sen perustus paljastuu; niin se kaatuu, ja  te saatte siinä lopun. Ja te tulette tietämään, että minä olen Herra.</span> <span class="verse"><a name="15">15</a>Niin minä panen kiivauteni täytäntöön seinässä ja niissä, jotka sen  kalkilla valkaisivat, ja sanon teille: Ei ole enää seinää eikä sen  valkaisijoita,</span> <span class="verse"><a name="16">16</a>Israelin profeettoja, jotka ennustivat Jerusalemista ja näkivät  sille rauhan näkyjä, vaikka ei rauhaa ollut; sanoo Herra, Herra.</span> <span class="verse"><a name="17">17</a>Ja sinä, ihmislapsi, käännä kasvosi kansasi tyttäriä vastaan, jotka  joutuvat hurmoksiin oman sydämensä voimasta, ja ennusta heitä vastaan</span> <span class="verse"><a name="18">18</a>ja sano: Näin sanoo Herra, Herra: Voi niitä naisia, jotka sitovat  taikasiteet kaikkiin ranteisiin ja tekevät hunnut kaikenkorkuisiin  päihin pyydystääksensä sieluja! Toisia sieluja te pyydystätte minun  kansaltani pois, toisten sielujen annatte elää omaksi eduksenne.</span> <span class="verse"><a name="19">19</a>Ja te häpäisette minut kansani edessä muutamista ohrakourallisista  ja leipäpalasista, kun kuoletatte sieluja, joiden ei olisi kuoltava, ja  annatte elää sielujen, jotka eivät saisi elää; kun valhettelette minun  kansalleni, joka kuuntelee valhetta.</span> <span class="verse"><a name="20">20</a>Sentähden, näin sanoo Herra, Herra: Minä käyn käsiksi teidän  taikasiteisiinne, joilla olette pyydystäneet sieluja niinkuin lintuja,  ja revin ne teidän käsivarsistanne ja lasken ne sielut irti - sielut,  jotka te olette pyydystäneet - niinkuin linnut.</span> <span class="verse"><a name="21">21</a>Ja minä revin teidän huntunne ja pelastan kansani teidän käsistänne,  niin etteivät he enää joudu teidän kätenne saaliiksi; ja te tulette  tietämään, että minä olen Herra.</span> <span class="verse"><a name="22">22</a>Koska olette valheella murehduttaneet vanhurskaan sydämen, vaikka  minä en tahtonut häntä murehduttaa, ja olette vahvistaneet jumalattoman  käsiä, ettei hän kääntyisi pahalta tieltänsä ja saisi elää,</span> <span class="verse"><a name="23">23</a>sentähden ette enää saa petosnäkyjä nähdä ettekä ennustella  ennustelujanne, vaan minä pelastan kansani teidän käsistänne; ja te  tulette tietämään, että minä olen Herra."</span> </p></div</div></div></body></html>