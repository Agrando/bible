<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 25</strong></div><p><span class="verse"><a name="1">1</a>Minulle tuli tämä Herran sana:</span> <span class="verse"><a name="2">2</a>"Ihmislapsi, käännä kasvosi ammonilaisia kohti ja ennusta heitä  vastaan</span> <span class="verse"><a name="3">3</a>ja sano ammonilaisille: Kuulkaa Herran, Herran sana: Näin sanoo  Herra, Herra: Koska sinä sanoit: 'Kas niin!' minun pyhäköstäni, kun se  häväistiin, ja Israelin maasta, kun se hävitettiin, ja Juudan heimosta,  kun he menivät pakkosiirtolaisuuteen,</span> <span class="verse"><a name="4">4</a>sentähden, katso, minä annan sinut Idän miehille omaksi, ja he  laittavat sinuun leiripaikkansa ja asettavat sinuun asuntonsa. He syövät  sinun hedelmäsi ja juovat maitosi.</span> <span class="verse"><a name="5">5</a>Ja Rabban minä panen kamelien laitumeksi ja ammonilaisten maan  lammaslaumojen leposijaksi. Ja te tulette tietämään, että minä olen  Herra.</span> <span class="verse"><a name="6">6</a>Sillä näin sanoo Herra, Herra: Koska sinä käsiä taputit ja jalkaa  poljit ja, sielu täynnä ylenkatsetta, pidit iloa Israelin maasta,</span> <span class="verse"><a name="7">7</a>sentähden, katso, minä ojennan käteni sinua vastaan ja annan sinut  pakanain ryöstettäväksi ja hävitän sinut kansojen joukosta ja hukutan  sinut maitten luvusta ja tuhoan sinut. Ja sinä tulet tietämään, että  minä olen Herra.</span> <span class="verse"><a name="8">8</a>Näin sanoo Herra, Herra: Koska Mooab ja Seir ovat sanoneet: 'Katso,  Juudan heimon käy samoin kuin kaikkien muitten kansain',</span> <span class="verse"><a name="9">9</a>sentähden, katso, minä teen avonaiseksi Mooabin vuoriselänteen,  paljaaksi kaupungeista - kaupungeista sen rajasta toiseen - jotka ovat  maan kaunistus: Beet-Jesimot, Baal-Meon ja Kirjataim.</span> <span class="verse"><a name="10">10</a>Idän miehille omaksi minä annan sen ynnä ammonilaiset, niin ettei  ammonilaisia enää muisteta kansojen seassa,</span> <span class="verse"><a name="11">11</a>ja Mooabissa minä panen toimeen tuomiot. Ja he tulevat tietämään,  että minä olen Herra.</span> <span class="verse"><a name="12">12</a>Näin sanoo Herra, Herra: Koska Edom menetteli kovin kostonhimoisesti  Juudan heimoa kohtaan ja tuli suuresti syynalaiseksi, kostaessansa  heille,</span> <span class="verse"><a name="13">13</a>sentähden, näin sanoo Herra, Herra: Minä ojennan käteni Edomia  vastaan ja hävitän siitä ihmiset ja eläimet. Teemanista lähtien minä  panen sen raunioiksi, ja Dedania myöten he kaatuvat miekkaan.</span> <span class="verse"><a name="14">14</a>Ja kostoni, joka Edomia kohtaa, minä annan kansani Israelin käteen,  ja he tekevät Edomia kohtaan minun vihani ja kiivauteni mukaan. Ja Edom  saa tuntea minun kostoni, sanoo Herra, Herra.</span> <span class="verse"><a name="15">15</a>Näin sanoo Herra, Herra: Koska filistealaiset menettelivät  kostonhimoisesti ja, ylenkatse sielussaan, kostivat kovasti, ikivihassa  tuottaaksensa tuhon,</span> <span class="verse"><a name="16">16</a>sentähden, näin sanoo Herra, Herra: Katso, minä ojennan käteni  filistealaisia vastaan, hävitän kreetit, hukutan, mitä on jäljellä meren  rannikolla,</span> <span class="verse"><a name="17">17</a>ja teen heille suuret kostoteot, rangaisten kiivaudessa. Ja he  tulevat tietämään, että minä olen Herra, kun minä annan kostoni heitä  kohdata."</span> </p></div</div></div></body></html>