<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 41</strong></div><p><span class="verse"><a name="1">1</a>Sitten hän vei minut temppelisaliin ja mittasi seinäpatsaat; ne  olivat kuutta kyynärää leveitä kummallakin puolella: ilmestysmajan  leveys.</span> <span class="verse"><a name="2">2</a>Ja oviaukko oli kymmentä kyynärää leveä, ja oviaukon sivuseinät  kummallakin puolella olivat viisikyynäräiset. Hän mittasi temppelisalin  pituuden: neljäkymmentä kyynärää, ja leveyden: kaksikymmentä kyynärää.</span> <span class="verse"><a name="3">3</a>Sitten hän meni sisimpään ja mittasi oviaukon seinäpatsaan: kaksi  kyynärää, oviaukon: kuusi kyynärää, ja oviaukon leveyden: seitsemän  kyynärää.</span> <span class="verse"><a name="4">4</a>Ja hän mittasi sen pituuden: kaksikymmentä kyynärää, ja leveyden:  kaksikymmentä kyynärää temppelisalin puolelta. Ja hän sanoi minulle:  "Tämä on kaikkeinpyhin".</span> <span class="verse"><a name="5">5</a>Sitten hän mittasi temppelin seinän: kuusi kyynärää, ja sivukammion  leveyden: neljä kyynärää, yltympäri temppelin.</span> <span class="verse"><a name="6">6</a>Ja sivukammioita oli: kolme sivukammiota päällekkäin,  kolmeenkymmeneen kertaan; ja ne kulkivat ympärinsä sen temppeliseinän  varassa, joka oli sivukammioihin päin, niin että pysyivät siinä kiinni,  mutta ne eivät olleet kiinnitetyt temppelinseinän sisään.</span> <span class="verse"><a name="7">7</a>Ja sivukammiot olivat aina sitä leveämpiä kiertäessään, mitä ylempänä  olivat, sillä temppelin ympäryskammiot ulottuivat ylemmäksi ja ylemmäksi  ympäri temppelin, ollen siten ylhäällä leveämmät sisäänpäin. Ja  alakerrasta noustiin yläkertaan keskikerroksen kautta.</span> <span class="verse"><a name="8">8</a>Ja minä näin, että temppelillä oli koroke ympärinsä: sivukammioitten  perustukset, koko ruovon korkuiset, kuusi kyynärää, reunustaan asti.</span> <span class="verse"><a name="9">9</a>Sivukammioitten ulkoseinän paksuus oli viisi kyynärää; yhtä leveä oli  avoin tila sivukammiorakennuksen ääressä, joka temppeliin kuului.</span> <span class="verse"><a name="10">10</a>Välimatkaa pihakammiorakennuksiin oli kahtakymmentä kyynärää  leveälti ympäri temppelin - yltympäri.</span> <span class="verse"><a name="11">11</a>Ja sivukammioista vei ovi avoimeen tilaan: yksi ovi pohjoista kohden  ja toinen ovi etelää kohden. Ja avoimen tilan leveys oli viisi kyynärää  yltympäri.</span> <span class="verse"><a name="12">12</a>Ja rakennus, joka oli eristetyn alueen laidassa lännen puoleisella  sivulla, oli seitsemääkymmentä kyynärää leveä.  Rakennuksen seinän  paksuus oli viisi kyynärää, ympärinsä, ja sen pituus oli  yhdeksänkymmentä kyynärää.</span> <span class="verse"><a name="13">13</a>Sitten hän mittasi temppelin: pituus oli sata kyynärää, sekä  eristetyn alueen ja rakennuksen seininensä: pituus sata kyynärää.</span> <span class="verse"><a name="14">14</a>Temppelin etupuolen ja eristetyn alueen leveys itään päin oli sata  kyynärää.</span> <span class="verse"><a name="15">15</a>Sitten hän mittasi sen rakennuksen pituuden, joka oli eristetyn  alueen laidassa, sen takana, ynnä sen käytävät, kummallakin puolella:  sata kyynärää; ja sisemmän temppelisalin, esipihan eteiset,</span> <span class="verse"><a name="16">16</a>kynnykset, sisäänpäin avartuvat ikkuna-aukot, käytävät niitten  kolmen ympärillä - kynnyksen edessä oli puulaudoitus yltympäri - ja  välin maasta ikkuna-aukkoihin. Ja ikkuna-aukot olivat peitetyt.</span> <span class="verse"><a name="17">17</a>Oviaukkojen yläpuolelta lähtien sekä sisempään temppeliin asti että  ulos asti, koko seinällä yltympäri, sisä- ja ulkopuolella, oli mitatut  alat,</span> <span class="verse"><a name="18">18</a>ja niihin oli tehty kerubeja ja palmuja, palmu aina kahden kerubin  väliin. Ja kullakin kerubilla oli kahdet kasvot:</span> <span class="verse"><a name="19">19</a>ihmisen kasvot palmuun päin toisaalle ja leijonan kasvot palmuun  päin toisaalle. Niin oli tehty koko temppelissä yltympäri:</span> <span class="verse"><a name="20">20</a>maasta alkaen ja aina oviaukkojen yläpuolelle oli tehty kerubeja ja  palmuja, samoin temppelisalin seinälle.</span> <span class="verse"><a name="21">21</a>Temppelisalissa oli nelikulmaiset ovenpielet. Mutta pyhimmän edessä  näkyi</span> <span class="verse"><a name="22">22</a>ikäänkuin alttari, puinen, kolmea kyynärää korkea, ja sen pituus oli  kaksi kyynärää. Siinä oli nurkkaukset, ja sen jalusta ja seinät olivat  puuta. Ja hän sanoi minulle: "Tämä on pöytä, joka on Herran edessä".</span> <span class="verse"><a name="23">23</a>Sekä temppelisalissa että pyhimmässä oli kaksoisovet.</span> <span class="verse"><a name="24">24</a>Ja ovissa oli kaksi ovipuoliskoa, kaksi kääntyvää ovipuoliskoa:  kumpaisessakin ovessa oli kaksi ovipuoliskoa.</span> <span class="verse"><a name="25">25</a>Ja niihin, temppelisalin oviin, oli tehty kerubeja ja palmuja,  samoin kuin oli tehty seiniin. Ulkona, eteisen edessä, oli puinen  porraskatos.</span> <span class="verse"><a name="26">26</a>Ja eteisen sivuseinissä, kummallakin puolella, oli sisäänpäin  avartuvia ikkuna-aukkoja ja palmuja; samoin temppelin sivukammioissa ja  porraskatoksissa.</span> </p></div</div></div></body></html>