<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 42</strong></div><p><span class="verse"><a name="1">1</a>Sitten hän vei minut ulompaan esipihaan pohjoista kohden viepää tietä  myöten, vei minut pihakammio-rakennuksen luo, joka oli eristettyä  aluetta vastassa ja pohjoispuolista muurirakennusta vastassa,</span> <span class="verse"><a name="2">2</a>satakyynäräisen pitkänsivun edustalle, jossa oli oviaukko pohjoiseen  päin; leveys taas oli viisikymmentä kyynärää.</span> <span class="verse"><a name="3">3</a>Sen kaksikymmenkyynäräisen paikan edustalla, joka kuului sisempään  esipihaan, ja vastapäätä sitä kivillä laskettua permantoa, joka oli  ulommassa esipihassa, oli käytävä käytävää vastassa, kolmessa  kerroksessa.</span> <span class="verse"><a name="4">4</a>Kammioiden editse meni kulkutie, kymmentä kyynärää leveä, sisempään  esipihaan, sataa kyynärää pitkä, ja oviaukot olivat pohjoiseen päin.</span> <span class="verse"><a name="5">5</a>Mutta ylimmät kammiot olivat kapeimmat, sillä käytävät ottivat niiltä  tilaa enemmän kuin alimmilta ja keskimmäisiltä kammioilta rakennuksessa.</span> <span class="verse"><a name="6">6</a>Sillä nämä olivat kolmikertaiset, mutta niissä ei ollut pylväitä,  niinkuin esipihoissa oli pylväät; sentähden ne tulivat olemaan  kaitaisemmat kuin alimmat ja keskimmäiset, maasta lukien.</span> <span class="verse"><a name="7">7</a>Oli myös muuri, joka ulkopuolella kulki yhtä suuntaa kammioiden  kanssa ulompaa esipihaa kohden kammioiden editse; sen pituus oli  viisikymmentä kyynärää.</span> <span class="verse"><a name="8">8</a>Sillä niiden kammioiden pituus, jotka olivat ulompaan esipihaan päin,  oli yhteensä viisikymmentä kyynärää; mutta, katso, temppelisalin  puolella sata kyynärää.</span> <span class="verse"><a name="9">9</a>Ja näiden kammioiden alapuolella oli sisäänkäynti idästäpäin, kun  tultiin niitten luokse ulommasta esipihasta,</span> <span class="verse"><a name="10">10</a>esipihaa ympäröivän muurin leveyspuolella. Etelää kohden, eristetyn  alan edustalla ja rakennuksen edustalla, oli kammioita,</span> <span class="verse"><a name="11">11</a>ja niiden editse kävi tie. Ne olivat samanmuotoisia kuin ne kammiot,  jotka olivat pohjoista kohden: yhtä pitkiä ja leveitä.  Samanlaisia  olivat kaikki näitten uloskäytävät, laitteet ja oviaukot.</span> <span class="verse"><a name="12">12</a>Ja samoin kuin olivat niiden kammioiden oviaukot, jotka olivat  etelää kohden, oli se oviaukko, joka oli tien päässä - tien, joka kulki  senpuolisen muurin viertä itää kohden, sinne tultaessa.</span> <span class="verse"><a name="13">13</a>Ja hän sanoi minulle: "Pohjoiskammiot ja eteläkammiot, jotka ovat  eristetyn alan edustalla, ne ovat pyhiä kammioita, joissa papit, jotka  lähestyvät Herraa, syövät sitä, mikä on korkeasti-pyhää. Sinne he  pankoot korkeasti-pyhän: ruokauhrin, syntiuhrin ja vikauhrin; sillä se  paikka on pyhä.</span> <span class="verse"><a name="14">14</a>Kun papit ovat tulleet, älkööt he menkö pyhäköstä ulos esipihaan  muutoin, kuin että tänne panevat vaatteensa, joissa toimittavat  virkaansa, sillä ne ovat pyhät, ja pukeutuvat toisiin vaatteisiin;  sitten lähestykööt paikkaa, mikä on kansaa varten."</span> <span class="verse"><a name="15">15</a>Kun hän oli saanut loppuun sisemmän temppelin mittaamisen, vei hän  minut ulos sille portille, jonka etupuoli oli itää kohden. Ja hän  mittasi sen ympärinsä.</span> <span class="verse"><a name="16">16</a>Hän mittasi itäilmalta mittaruovolla: viisi sataa ruokoa mittaruovon  mukaan. Hän kääntyi</span> <span class="verse"><a name="17">17</a>ja mittasi pohjoisilmalta: viisisataa ruokoa mittaruovon mukaan. Hän  kääntyi</span> <span class="verse"><a name="18">18</a>ja mittasi eteläilmalta: viisisataa ruokoa mittaruovon mukaan.</span> <span class="verse"><a name="19">19</a>Hän kääntyi ja mittasi länsi-ilmalta: viisisataa ruokoa mittaruovon  mukaan.</span> <span class="verse"><a name="20">20</a>Neljältä ilmansuunnalta hän sen mittasi. Siinä oli muuri yltympäri;  pituutta viisisataa ja leveyttä viisisataa. Sen tuli erottaa pyhä  epäpyhästä.</span> </p></div</div></div></body></html>