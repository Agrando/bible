<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 45</strong></div><p><span class="verse"><a name="1">1</a>"Kun te arvotte maata perintöosiksi, niin antakaa Herralle anti, pyhä  osa maasta, kahtakymmentäviittä tuhatta pitkä ja kahtakymmentä tuhatta  leveä. Se olkoon pyhä koko alueeltaan, yltympäri.</span> <span class="verse"><a name="2">2</a>Siitä tulkoon pyhäkölle neliö, viisisataa ja viisisataa joka taholta,  ja sen lisäksi avointa tilaa viisikymmentä joka taholta.</span> <span class="verse"><a name="3">3</a>Ja mittaa tästä mitatusta alueesta kahtakymmentäviittä tuhatta  pitkälti ja kymmentätuhatta leveälti, ja siinä olkoon pyhäkkö,  korkeasti-pyhä.</span> <span class="verse"><a name="4">4</a>Se olkoon pyhä osa maasta papeille, jotka palvelevat pyhäkössä, jotka  lähestyvät ja palvelevat Herraa; se olkoon talojen sijana heitä varten  ja pyhänä paikkana pyhäkköä varten.</span> <span class="verse"><a name="5">5</a>Kahtakymmentäviittä tuhatta pitkälti ja kymmentätuhatta leveälti on  tuleva leeviläisille, jotka toimittavat palvelusta pyhäkössä, heille  perintömaaksi - kaksikymmentä kammiota -.</span> <span class="verse"><a name="6">6</a>Kaupungille antakaa perintömaata viittätuhatta leveälti ja  kahtakymmentäviittä tuhatta pitkälti, pyhän antimaan viereltä; se olkoon  kaiken Israelin heimon oma.</span> <span class="verse"><a name="7">7</a>Ja ruhtinaalle: molemmilta puolin pyhää antimaata ja kaupungin  perintömaata, pyhän antimaan sivusta ja kaupungin perintömaan sivusta,  lännen puolelta länteen päin ja idän puolelta itään päin, maata yhtä  pitkälti kuin on yhden sukukuntaosan pituus länsirajasta itärajaan.</span> <span class="verse"><a name="8">8</a>Se olkoon hänellä maana, perintömaana Israelissa; ja älkööt minun  ruhtinaani enää sortako minun kansaani, vaan jättäkööt muun maan  Israelin heimolle sukukunnittain.</span> <span class="verse"><a name="9">9</a>Näin sanoo Herra, Herra: Jo riittää, te Israelin ruhtinaat!  Heittäkää pois väkivalta ja sorto, noudattakaa oikeutta ja  vanhurskautta, heretkää häätämästä mailtansa minun kansaani, sanoo  Herra, Herra.</span> <span class="verse"><a name="10">10</a>Olkoon teillä oikea paino, oikea eefa-mitta ja oikea bat-mitta.</span> <span class="verse"><a name="11">11</a>Eefa- ja bat-mitta olkoot tarkoin yhtä suuret: bat vetäköön  kymmenenneksen hoomer-mittaa ja eefa kymmenenneksen hoomer-mittaa;  hoomerin mukaan määrättäköön kumpaisenkin suuruus.</span> <span class="verse"><a name="12">12</a>Sekelissä olkoon kaksikymmentä geeraa; miina olkoon teillä  kaksikymmentä sekeliä, kaksikymmentäviisi sekeliä, viisitoista sekeliä.</span> <span class="verse"><a name="13">13</a>Tämä on anti, joka teidän on annettava: kuudennes eefaa  nisuhoomerista ja kuudennes eefaa ohrahoomerista;</span> <span class="verse"><a name="14">14</a>öljyn määrä bat-mitasta öljyä: kymmenennes batia koor-mitasta -  kymmenestä batista, hoomerista - sillä hoomer on kymmenen batia;</span> <span class="verse"><a name="15">15</a>pikkukarjasta: kahdestasadasta yksi lammas Israelin runsasvetisiltä  laitumilta ruokauhriksi, polttouhriksi ja yhteysuhriksi, että voitaisiin  toimittaa heille sovitus, sanoo Herra, Herra.</span> <span class="verse"><a name="16">16</a>Kaikki maan kansa on velvoitettu tähän antiin Israelin ruhtinaalle.</span> <span class="verse"><a name="17">17</a>Mutta ruhtinas toimittakoon polttouhrit, ruokauhrin ja juomauhrin  juhlina, uusinakuina ja sapatteina, kaikkina Israelin heimon  juhla-aikoina; hän uhratkoon syntiuhrin, ruokauhrin, polttouhrin ja  yhteysuhrin toimittaakseen sovituksen Israelin heimolle.</span> <span class="verse"><a name="18">18</a>Näin sanoo Herra, Herra: Ota ensimmäisessä kuussa, kuukauden  ensimmäisenä päivänä virheetön mullikka ja puhdista pyhäkkö.</span> <span class="verse"><a name="19">19</a>Ja pappi ottakoon syntiuhrin verta ja sivelköön sitä temppelin  ovenpieliin ja alttarin välireunan neljään kulmaan ja sisemmän esipihan  portin ovenpieliin.</span> <span class="verse"><a name="20">20</a>Samoin tee kuukauden seitsemäntenä päivänä sen varalta, että joku  olisi erehdyksestä tai tietämättömyydestä rikkonut. Ja niin te  toimitatte temppelin sovituksen.</span> <span class="verse"><a name="21">21</a>Ensimmäisessä kuussa, kuukauden neljäntenätoista päivänä, on teillä  pääsiäinen. Se on seitsenpäiväinen juhla. Syötäköön silloin happamatonta  leipää.</span> <span class="verse"><a name="22">22</a>Sinä päivänä uhratkoon ruhtinas omasta puolestansa ja maan kaiken  kansan puolesta mullikan syntiuhriksi.</span> <span class="verse"><a name="23">23</a>Ja seitsemänä juhlapäivänä hän uhratkoon polttouhriksi Herralle  seitsemän mullikkaa ja seitsemän oinasta, virheettömiä, joka päivä  seitsemänä päivänä, ja syntiuhriksi kauriin joka päivä.</span> <span class="verse"><a name="24">24</a>Ja ruokauhriksi hän uhratkoon eefa-mitan mullikkaa ja eefa-mitan  oinasta kohti sekä öljyä hiin-mitan eefaa kohti.</span> <span class="verse"><a name="25">25</a>Seitsemännessä kuussa, kuukauden viidentenätoista päivänä, juhlana,  hän uhratkoon samalla tavoin - niin seitsemänä päivänä - samankaltaisen  syntiuhrin, polttouhrin ja ruokauhrin sekä saman määrän öljyä."</span> </p></div</div></div></body></html>