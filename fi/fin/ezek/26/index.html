<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 26</strong></div><p><span class="verse"><a name="1">1</a>Yhdentenätoista vuotena, kuukauden ensimmäisenä päivänä, tuli minulle  tämä Herran sana:</span> <span class="verse"><a name="2">2</a>"Ihmislapsi, koska Tyyro sanoi Jerusalemista: 'Kas niin!  Murrettu on  kansojen ovi, minuun päin se on kääntynyt, minä tulen täyteen - se on  rauniona!'</span> <span class="verse"><a name="3">3</a>sentähden, näin sanoo Herra, Herra: Katso, minä käyn sinun kimppuusi,  Tyyro, ja nostatan monet kansat sinua vastaan, niinkuin meri nostaa  aaltonsa.</span> <span class="verse"><a name="4">4</a>Ne hävittävät Tyyron muurit, repivät maahan sen tornit, ja minä  lakaisen siitä pois sen tomutkin ja panen sen paljaaksi kallioksi.</span> <span class="verse"><a name="5">5</a>Siitä tulee verkkojen kuivauspaikka keskelle merta. Sillä minä olen  puhunut, sanoo Herra, Herra; ja se joutuu kansojen ryöstettäväksi.</span> <span class="verse"><a name="6">6</a>Sen tytärkaupungit, jotka ovat mantereella, surmataan miekalla, ja he  tulevat tietämään, että minä olen Herra.</span> <span class="verse"><a name="7">7</a>Sillä näin sanoo Herra, Herra: Katso, minä tuon Tyyron kimppuun  Nebukadressarin, Baabelin kuninkaan pohjoisesta, kuninkaitten kuninkaan,  hevosten ja vaunujen ja ratsumiesten ja suuren väenpaljouden kanssa.</span> <span class="verse"><a name="8">8</a>Sinun tytärkaupunkisi, jotka ovat mantereella, hän surmaa miekalla ja  asettaa sinua vastaan saartovarusteet, luo sinua vastaan vallin, nostaa  sinua vastaan kilpikatoksen,</span> <span class="verse"><a name="9">9</a>suuntaa sinun muureihisi murtajansa iskut ja kukistaa tornisi  rauta-aseillansa.</span> <span class="verse"><a name="10">10</a>Hänen hevostensa paljous peittää sinut pölyyn. Ratsumiesten, pyöräin  ja vaunujen ryskeestä sinun muurisi vapisevat, kun hän hyökkää sisälle  sinun porteistasi, niinkuin valloitettuun kaupunkiin hyökätään.</span> <span class="verse"><a name="11">11</a>Hevostensa kavioilla hän tallaa rikki sinun katusi kaikki, surmaa  miekalla sinun kansasi, ja sinun mahtavat patsaasi kaatuvat maahan.</span> <span class="verse"><a name="12">12</a>He riistävät sinun rikkautesi ja ryöstävät kauppatavarasi, repivät  muurisi maahan ja kukistavat kauniit talosi, ja kivesi, puusi, tomusi he  heittävät meren syvyyteen.</span> <span class="verse"><a name="13">13</a>Minä lakkautan laulujesi helinän, eikä kuulu enää kanneltesi soitto.</span> <span class="verse"><a name="14">14</a>Minä panen sinut paljaaksi kallioksi, sinusta tulee verkkojen  kuivauspaikka, eikä sinua enää rakenneta. Sillä minä, Herra, olen  puhunut, sanoo Herra, Herra.</span> <span class="verse"><a name="15">15</a>Näin sanoo Herra, Herra Tyyrolle: Eivätkö sinun kukistumisesi  pauhusta, kun haavoitetut voihkivat, kun surman omat surmataan sinun  keskelläsi, saaret vapise?</span> <span class="verse"><a name="16">16</a>Valtaistuimiltaan astuvat alas kaikki meren ruhtinaat.  He heittävät  pois viittansa ja riisuvat kirjaellut vaatteensa, he pukeutuvat kauhuun  ja istuvat maahan, värisevät joka hetki, tyrmistyneinä sinun tähtesi.</span> <span class="verse"><a name="17">17</a>He virittävät sinusta itkuvirren ja sanovat sinulle: 'Kuinka olet  sinä, joka olit asuttu, hävinnyt meriltä, sinä ylistetty kaupunki,  väkevä merellä, sinä ja sinun asukkaasi, jotka levittivät kauhuansa  kaikkiin siellä asuvaisiin.</span> <span class="verse"><a name="18">18</a>Nyt värisevät saaret sinun kukistumisesi päivänä, merensaaret  kauhistuvat sinun loppuasi.'</span> <span class="verse"><a name="19">19</a>Sillä näin sanoo Herra, Herra: Kun minä teen sinusta aution  kaupungin, niinkuin asumattomat kaupungit ovat, kun minä annan syvyyden  käydä sinun ylitsesi ja paljot vedet peittävät sinut,</span> <span class="verse"><a name="20">20</a>silloin minä syöksen sinut alas hautaanvaipuneitten pariin,  ikiaikojen kansan tykö, ja annan sinulle asunnon maan syvyyksissä,  niinkuin siellä ovat ikiaikojen rauniot, hautaanvaipuneitten parissa,  ettei sinussa asuttaisi; mutta ihanuuden minä annan elävien maahan.</span> <span class="verse"><a name="21">21</a>Sinut minä panen kauhuksi, sinua ei sitten enää ole; ja jos sinua  etsitään, ei sinua enää löydy, hamaan ikiaikoihin asti, sanoo Herra,  Herra."</span> </p></div</div></div></body></html>