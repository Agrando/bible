<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 44</strong></div><p><span class="verse"><a name="1">1</a>Sitten hän vei minut takaisin pyhäkön ulommalle portille, sille, joka  antoi itään päin; mutta se oli suljettu.</span> <span class="verse"><a name="2">2</a>Niin Herra sanoi minulle: "Tämä portti on oleva suljettuna: sitä ei  saa avata, eikä kenkään saa käydä siitä sisälle, sillä Herra, Israelin  Jumala, on käynyt siitä sisälle. Se on oleva suljettu.</span> <span class="verse"><a name="3">3</a>Ruhtinas ainoastaan saakoon ruhtinaana istua siellä ja aterioida  Herran edessä; käyköön hän sisään porttieteisen kautta ja tulkoon ulos  samaa tietä."</span> <span class="verse"><a name="4">4</a>Sitten hän vei minut pohjoisportin kautta temppelin edustalle, ja  minä näin, ja katso: Herran kunnia täytti Herran temppelin. Niin minä  lankesin kasvoilleni.</span> <span class="verse"><a name="5">5</a>Ja Herra sanoi minulle: "Ihmislapsi, ota huomioosi, katso silmilläsi  ja kuule korvillasi kaikki, mitä minä sinulle puhun kaikista Herran  temppelin säädöksistä ja kaikista sen laeista, ja ota huomioosi, kuinka  temppeliin on mentävä kustakin pyhäkön uloskäytävästä.</span> <span class="verse"><a name="6">6</a>Ja sano niille uppiniskaisille, sano Israelin heimolle: Näin sanoo  Herra, Herra: Jo riittävät kaikki teidän kauhistuksenne, te Israelin  heimo,</span> <span class="verse"><a name="7">7</a>te kun olette tuoneet muukalaisia, sydämeltään ja ruumiiltaan  ympärileikkaamattomia, minun pyhäkkööni olemaan siellä ja häpäisemään  minun temppeliäni, samalla kuin olette uhranneet minun leipääni ja  rasvaa ja verta; ja niin te olette rikkoneet minun liittoni - kaikkien  muitten kauhistustenne lisäksi.</span> <span class="verse"><a name="8">8</a>Te ette ole itse hoitaneet minulle suoritettavia pyhiä tehtäviä, vaan  olette panneet heitä puolestanne hoitamaan minulle pyhäkössäni  suoritettavia tehtäviä.</span> <span class="verse"><a name="9">9</a>Näin sanoo Herra, Herra: ei yksikään muukalainen, sydämeltään ja  ruumiiltaan ympärileikkaamaton, saa tulla minun pyhäkkööni, olkoon se  kuka tahansa muukalainen, joka israelilaisten keskuudessa on.</span> <span class="verse"><a name="10">10</a>Vaan ne leeviläiset, jotka menivät minun luotani kauas, silloin kun  Israel oli joutunut eksyksiin, nuo, jotka eksyivät pois minusta  kivijumalainsa jälkeen, kantakoot syntinsä;</span> <span class="verse"><a name="11">11</a>he toimittakoot minun pyhäkössäni vartioinnin temppelin porteilla ja  toimittakoot temppelipalveluksen: he teurastakoot polttouhrit ja  teurasuhrit kansalle ja seisokoot heidän edessään heitä palvelemassa.</span> <span class="verse"><a name="12">12</a>Koska he ovat heitä palvelleet heidän kivijumalainsa edessä ja  olleet Israelin heimolle kompastuksena syntiin, sentähden minä kättä  kohottaen vakuutan heistä, sanoo Herra, Herra, että heidän on kannettava  syntinsä.</span> <span class="verse"><a name="13">13</a>He eivät saa lähestyä minua, niin että toimittaisivat minun edessäni  papinvirkaa ja lähestyisivät mitään minulle pyhitettyä, mitään  korkeasti-pyhää, vaan heidän on kannettava häpeänsä ja kauhistuksensa,  joita ovat tehneet.</span> <span class="verse"><a name="14">14</a>Ja minä panen heidät hoitamaan temppelissä suoritettavia tehtäviä,  mitä siellä vain on palvelijantyötä ja toimitettavaa.</span> <span class="verse"><a name="15">15</a>Mutta ne leeviläiset papit, Saadokin jälkeläiset, jotka hoitivat  minun pyhäkössäni suoritettavat tehtävät silloin, kun israelilaiset  olivat eksyneet minusta pois, he saavat lähestyä minua, palvella minua  ja seisoa minun edessäni uhraamassa minulle rasvaa ja verta, sanoo  Herra, Herra.</span> <span class="verse"><a name="16">16</a>He saavat tulla minun pyhäkkööni ja saavat lähestyä minun pöytääni,  palvellen minua ja hoitaen minulle suoritettavat tehtävät.</span> <span class="verse"><a name="17">17</a>Ja tullessaan sisemmän esipihan porteille he pukeutukoot  pellavavaatteisiin älköötkä pitäkö yllänsä villaista toimittaessaan  virkaansa sisemmän esipihan porteissa ja sisällä temppelissä.</span> <span class="verse"><a name="18">18</a>Pellavaiset juhlapäähineet olkoon heillä päässä ja pellavakaatiot  lanteilla. Älkööt he panko vyötäisillensä mitään hiostuttavaa.</span> <span class="verse"><a name="19">19</a>Kun he sitten menevät pois ulompaan esipihaan, kansan tykö ulompaan  esipihaan, riisukoot vaatteensa, joissa ovat virkaa toimittaneet,  jättäkööt ne pyhäkön kammioihin ja pukekoot yllensä toiset vaatteet,  etteivät pyhittäisi kansaa vaatteillansa.</span> <span class="verse"><a name="20">20</a>Älkööt he ajelko päätänsä, mutta älkööt myöskään antako tukkansa  valtoinaan kasvaa: heidän on leikattava hiuksensa.</span> <span class="verse"><a name="21">21</a>Viiniä älköön kukaan pappi juoko tultuansa sisempään esipihaan.</span> <span class="verse"><a name="22">22</a>Leskeä ja hyljättyä älkööt he ottako vaimoksensa, vaan ottakoot  neitsyen Israelin heimon jälkeläisistä tai lesken, joka on leskenä papin  jälkeen.</span> <span class="verse"><a name="23">23</a>Ja opettakoot he minun kansalleni erotuksen pyhän ja epäpyhän  välillä sekä tehkööt heille tiettäväksi, mikä on saastaista, mikä  puhdasta.</span> <span class="verse"><a name="24">24</a>Riita-asioissa he seisokoot tuomitsemassa ja tuomitkoot niissä minun  oikeuksieni mukaan. Minun lakejani ja käskyjäni he noudattakoot kaikkien  minun juhlieni vietossa ja pyhittäkööt minun sapattini.</span> <span class="verse"><a name="25">25</a>Älköön hän menkö kuolleen ihmisen luo ja siten tulko saastaiseksi;  ainoastaan isästä ja äidistä, pojasta ja tyttärestä, veljestä ja  sisaresta, jos tämä ei ollut naitu, hän saa näin saattaa itsensä  saastaiseksi.</span> <span class="verse"><a name="26">26</a>Mutta puhdistuksensa jälkeen luettakoon hänelle vielä seitsemän  päivää;</span> <span class="verse"><a name="27">27</a>ja sinä päivänä, jona hän tulee pyhäkköön, sisempään esipihaan,  toimittamaan virkaansa pyhäkössä, hän uhratkoon syntiuhrinsa, sanoo  Herra, Herra.</span> <span class="verse"><a name="28">28</a>Ja tämä on oleva heidän perintöosansa: minä olen heidän  perintöosansa. Teidän ei tule antaa heille perintömaata Israelissa: minä  olen heidän perintömaansa.</span> <span class="verse"><a name="29">29</a>Ruokauhrin, syntiuhrin ja vikauhrin he saavat syödä, ja kaikki, mikä  on tuhon omaksi vihittyä Israelissa, on tuleva heille.</span> <span class="verse"><a name="30">30</a>Paras kaikesta uutisesta, kaikenlaatuisesta, ja kaikki annit, mitä  laatua hyvänsä antinne ovatkin, tulevat papeille; ja parhaat  jyvärouheistanne on teidän annettava papille, että sinä tuottaisit  siunauksen huoneellesi.</span> <span class="verse"><a name="31">31</a>Papit älkööt syökö mitään itsestään kuollutta tai kuoliaaksi  raadeltua, ei lintua eikä raavasta."</span> </p></div</div></div></body></html>