<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 35</strong></div><p><span class="verse"><a name="1">1</a>Minulle tuli tämä Herran sana:</span> <span class="verse"><a name="2">2</a>"Ihmislapsi, käännä kasvosi Seirin vuorta kohti ja ennusta sitä  vastaan</span> <span class="verse"><a name="3">3</a>ja sano sille: Näin sanoo Herra, Herra: Katso, minä käyn sinun  kimppuusi, Seirin vuori, ojennan käteni sinua vastaan ja teen sinut  autioksi ja hävitetyksi.</span> <span class="verse"><a name="4">4</a>Sinun kaupunkisi minä teen raunioiksi ja sinä itse tulet autioksi. Ja  sinä tulet tietämään, että minä olen Herra.</span> <span class="verse"><a name="5">5</a>Koska sinä pidit ikuista vihaa ja annoit israelilaiset alttiiksi  miekalle heidän onnettomuutensa aikana, aikana, jolloin syntivelka tuli  loppumääräänsä,</span> <span class="verse"><a name="6">6</a>sentähden, niin totta kuin minä elän, sanoo Herra, Herra, minä teen  sinut verivirraksi, ja veri on sinua vainoava: totisesti, vereen saakka  sinä olet vihannut, ja veri on sinua vainoava.</span> <span class="verse"><a name="7">7</a>Minä teen Seirin vuoren tyhjäksi ja autioksi ja hävitän sieltä  menijän ja tulijan.</span> <span class="verse"><a name="8">8</a>Sen vuoret minä täytän sen surmatuilla. Miekalla surmattuja kaatuu  sinun kukkuloillasi ja laaksoissasi ja kaikissa puronotkoissasi.</span> <span class="verse"><a name="9">9</a>Minä teen sinut ikiautioksi, ja sinun kaupunkisi jäävät  asumattomiksi. Ja te tulette tietämään, että minä olen Herra.</span> <span class="verse"><a name="10">10</a>Koska sinä olet sanonut: 'Ne kaksi kansaa ja kaksi maata ovat minun,  me otamme ne omiksemme', vaikka siellä on Herra,</span> <span class="verse"><a name="11">11</a>sentähden, niin totta kuin minä elän, sanoo Herra, Herra, minä teen  sinun kiukkusi ja kiivautesi mukaan, teen sen, minkä sinä vihassasi olet  heille tehnyt. Ja minä teen itseni heille tunnetuksi, kun niin tuomitsen  sinut,</span> <span class="verse"><a name="12">12</a>ja sinä tulet tietämään, että minä olen Herra. Minä olen kuullut  kaikki sinun pilkkasi, jotka olet puhunut Israelin vuoria vastaan, kun  olet sanonut: 'Ne ovat autioina, ne ovat annetut meidän syötäviksemme'.</span> <span class="verse"><a name="13">13</a>Te suurentelitte minua vastaan suullanne, ja ylenpalttiset olivat  teidän puheenne minua vastaan: minä olen ne kuullut.</span> <span class="verse"><a name="14">14</a>Näin sanoo Herra, Herra: Iloksi kaikelle maalle minä teen sinut  autioksi.</span> <span class="verse"><a name="15">15</a>Niinkuin sinä iloitsit Israelin heimon perintöosasta, kun se tuli  autioksi, niin teen minäkin sinulle: autioksi tulet sinä, Seirin vuori,  samoin koko Edom kaikkinensa. Ja niin he tulevat tietämään, että minä  olen Herra."</span> </p></div</div></div></body></html>