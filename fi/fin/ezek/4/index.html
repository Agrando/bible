<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 4</strong></div><p><span class="verse"><a name="1">1</a>"Ja sinä, ihmislapsi, ota itsellesi tiilikivi ja aseta se eteesi ja  piirrä siihen kaupunki, Jerusalem.</span> <span class="verse"><a name="2">2</a>Ja pane se piirityksiin, rakenna sitä vastaan saartovarusteet, luo  sitä vastaan valli, aseta sitä vastaan sotaleirejä ja pane sitä vastaan  yltympäri muurinmurtajia.</span> <span class="verse"><a name="3">3</a>Ota sitten itsellesi rautainen leivinlevy ja aseta se rautamuuriksi  itsesi ja kaupungin väliin ja suuntaa kasvosi kaupunkia kohti, niin että  se tulee piirityksiin, ja piiritä sitä. Tämä on oleva merkki Israelin  heimolle.</span> <span class="verse"><a name="4">4</a>Ja sinä pane maata vasemmalle kyljellesi ja aseta sitä painamaan  Israelin heimon syntivelka. Yhtä monta päivää, kuin sinä makaat sillä,  on sinun kannettava heidän syntivelkaansa.</span> <span class="verse"><a name="5">5</a>Ja minä panen sinulle saman luvun päiviä, kuin on heidän  syntivelkansa vuosia: kolmesataa yhdeksänkymmentä päivää; niin sinun on  kannettava Israelin heimon syntivelkaa.</span> <span class="verse"><a name="6">6</a>Ja kun olet saanut ne päättymään, on sinun pantava maata  toistamiseen, oikealle kyljellesi, ja kannettava Juudan heimon  syntivelkaa neljäkymmentä päivää; päivän kutakin vuotta kohti minä olen  sinulle pannut.</span> <span class="verse"><a name="7">7</a>Ja suuntaa kasvosi ja paljastettu käsivartesi piiritettyä Jerusalemia  kohti ja ennusta sitä vastaan.</span> <span class="verse"><a name="8">8</a>Ja katso, minä panen sinut köysiin, niin ettet voi kääntyä kyljeltä  toiselle, kunnes olet saanut päättymään piirityspäiväsi.</span> <span class="verse"><a name="9">9</a>Ota sinä myös itsellesi nisuja, ohria, papuja, herneitä, hirssiä ja  kolmitahkoista vehnää, pane ne samaan astiaan ja tee niistä itsellesi  leipää. Yhtä monta päivää, kuin makaat kyljelläsi, kolmesataa  yhdeksänkymmentä päivää, on sinun syötävä sitä.</span> <span class="verse"><a name="10">10</a>Ja ruoka, jota syöt, on sinun syötävä painon mukaan: kaksikymmentä  sekeliä päivässä; sinun on syötävä se määräaikana.</span> <span class="verse"><a name="11">11</a>Ja vettä sinun on juotava mitan mukaan: kuudennes hiin-mittaa; sinun  on juotava määräaikana.</span> <span class="verse"><a name="12">12</a>Ja ohrakaltiaisena on sinun se syötävä, ja ihmisulostuksella on  sinun se paistettava heidän silmäinsä edessä."</span> <span class="verse"><a name="13">13</a>Ja Herra sanoi: "Näin tulevat israelilaiset syömään leipänsä  saastaisena pakanain joukossa, jonne minä heidät karkoitan".</span> <span class="verse"><a name="14">14</a>Mutta minä sanoin: "Voi Herra, Herra! Katso, ei milloinkaan ole  minun sieluni ollut saastutettu, minä en ole syönyt itsestään kuollutta  enkä kuoliaaksi raadeltua nuoruudestani tähän asti, eikä ole mitään  saastaista lihaa minun suuhuni tullut."</span> <span class="verse"><a name="15">15</a>Niin hän sanoi minulle: "Katso, minä annan sinulle eläimen lannan  ihmisen jäljen sijaan; valmista leipäsi sen päällä".</span> <span class="verse"><a name="16">16</a>Ja hän sanoi minulle: "Ihmislapsi, katso, minä murran leivän tuen  Jerusalemilta, ja he saavat syödä leipää painon mukaan ja huolissansa  sekä juoda vettä mitan mukaan ja kauhuissansa,</span> <span class="verse"><a name="17">17</a>niin että he joutuvat leivän ja veden puutteeseen ja yhdessä  nääntyvät ja riutuvat syntivelkansa tähden".</span> </p></div</div></div></body></html>