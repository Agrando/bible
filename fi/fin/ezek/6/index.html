<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 6</strong></div><p><span class="verse"><a name="1">1</a>Minulle tuli tämä Herran sana:</span> <span class="verse"><a name="2">2</a>"Ihmislapsi, käännä kasvosi Israelin vuoria kohti ja ennusta niitä  vastaan</span> <span class="verse"><a name="3">3</a>ja sano: Israelin vuoret, kuulkaa Herran, Herran sana. Näin sanoo  Herra, Herra vuorille ja kukkuloille, puronotkoille ja laaksoille:  Katso, minä annan miekan tulla teidän ylitsenne ja hävitän teidän  uhrikukkulanne.</span> <span class="verse"><a name="4">4</a>Teidän alttarinne jäävät autioiksi, auringonpatsaanne murskataan, ja  teidän surmattujenne minä annan kaatua teidän kivijumalainne eteen.</span> <span class="verse"><a name="5">5</a>Minä panen israelilaisten ruumiit heidän kivijumalainsa eteen ja  hajotan heidän luunsa heidän alttariensa ympärille.</span> <span class="verse"><a name="6">6</a>Kaikilla teidän asuinpaikoillanne tulevat kaupungit raunioiksi ja  uhrikukkulat autioiksi; niin jäävät teidän alttarinne raunioiksi ja  autioiksi, teidän kivijumalanne murskataan ja hävitetään, teidän  auringonpatsaanne särjetään, ja teidän tekeleenne pyyhkäistään pois,</span> <span class="verse"><a name="7">7</a>surmattuja kaatuu teidän keskellänne, ja te tulette tietämään, että  minä olen Herra.</span> <span class="verse"><a name="8">8</a>Mutta minä jätän jäännöksen: teillä on oleva miekasta pelastuneita  pakanain seassa, kun teidät on hajotettu niiden maihin;</span> <span class="verse"><a name="9">9</a>ja ne teistä, jotka pelastuvat, muistavat minut pakanain seassa,  mihin ovat vangeiksi viedyt, sillä minä särjen heidän haureellisen  sydämensä, joka poikkesi minusta pois, ja heidän silmänsä, jotka  haureellisina kulkivat heidän kivijumalainsa jäljessä. Ja heitä  kyllästyttää oma itsensä pahain töitten tähden, joita he ovat tehneet,  kaikkien heidän kauhistustensa tähden.</span> <span class="verse"><a name="10">10</a>Ja he tulevat tietämään, että minä olen Herra; en ole turhaan  puhunut, että minä tuotan teille tämän onnettomuuden.</span> <span class="verse"><a name="11">11</a>Näin sanoo Herra, Herra: Paukuta käsiäsi ja polje jalkaasi ja sano:  'voi!' kaikista Israelin heimon häijyistä kauhistuksista, heidän, jotka  kaatuvat miekkaan, nälkään ja ruttoon.</span> <span class="verse"><a name="12">12</a>Kaukainen kuolee ruttoon, läheinen kaatuu miekkaan, jäljellejäänyt  ja säilynyt kuolee nälkään, ja minä panen vihani täytäntöön heissä.</span> <span class="verse"><a name="13">13</a>Ja te tulette tietämään, että minä olen Herra, kun heitä on  surmattuina heidän kivijumalainsa keskellä, heidän alttariensa  ympärillä, jokaisella korkealla kukkulalla, kaikilla vuorten huipuilla,  jokaisen viheriän puun alla ja jokaisen tuuhean tammen alla, missä  paikassa vain he ovat tarinneet suloista tuoksua kaikille  kivijumalillensa.</span> <span class="verse"><a name="14">14</a>Ja minä ojennan käteni heitä vastaan ja teen maan autiommaksi ja  hävitetymmäksi, kuin on Diblatan erämaa, kaikilla heidän  asuinpaikoillansa; ja he tulevat tietämään, että minä olen Herra."</span> </p></div</div></div></body></html>