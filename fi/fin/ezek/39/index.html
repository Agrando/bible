<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 39</strong></div><p><span class="verse"><a name="1">1</a>"Ja sinä, ihmislapsi, ennusta Googia vastaan ja sano: Näin sanoo  Herra, Herra: Katso, minä tulen sinun tykösi, Goog, sinä Roosin, Mesekin  ja Tuubalin ruhtinas.</span> <span class="verse"><a name="2">2</a>Minä kuljetan sinua, talutan sinua, nostatan sinut pohjan periltä ja  annan sinun hyökätä Israelin vuorille.</span> <span class="verse"><a name="3">3</a>Mutta minä lyön pois jousesi sinun vasemmasta kädestäsi ja pudotan  nuolesi sinun oikeasta kädestäsi.</span> <span class="verse"><a name="4">4</a>Israelin vuorille sinä olet kaatuva, samoin kaikki sinun sotalaumasi  ja kansat, jotka sinun kanssasi ovat: minä annan sinut petolinnuille,  kaikille siivekkäille ja metsän eläimille ruuaksi.</span> <span class="verse"><a name="5">5</a>Kentälle sinä kaadut. Sillä minä olen puhunut, sanoo Herra, Herra.</span> <span class="verse"><a name="6">6</a>Ja minä lähetän tulen Maagogiin ja rantamaalla turvassa asuvien  keskeen. Ja he tulevat tietämään, että minä olen Herra.</span> <span class="verse"><a name="7">7</a>Ja pyhän nimeni minä teen tunnetuksi kansani Israelin keskuudessa  enkä enää salli häväistävän pyhää nimeäni. Ja pakanakansat tulevat  tietämään, että minä olen Herra, Israelin Pyhä.</span> <span class="verse"><a name="8">8</a>Katso, se tulee, se tapahtuu, sanoo Herra, Herra: Tämä on se päivä,  josta minä olen puhunut.</span> <span class="verse"><a name="9">9</a>Israelin kaupunkien asukkaat menevät ulos ja sytyttävät ja polttavat  aseita, pieniä ja suuria kilpiä, jousia, nuolia, käsikarttuja ja  keihäitä. He pitävät niitä polttoaineina seitsemän vuotta;</span> <span class="verse"><a name="10">10</a>eivät he kanna puita kedolta eivätkä hakkaa metsistä, vaan pitävät  polttoaineina aseita. Näin he saalistavat saalistajiaan ja ryöstävät  ryöstäjiään, sanoo Herra, Herra.</span> <span class="verse"><a name="11">11</a>Sinä päivänä minä annan Googille siellä, Israelissa, hautasijan,  'Kulkijain laakson', itää kohden merestä; se sulkee tien noilta  kulkijoilta. Sinne haudataan Goog ja koko hänen meluisa joukkonsa, ja  sille pannaan nimeksi: 'Googin meluisan joukon laakso'.</span> <span class="verse"><a name="12">12</a>Niitä hautaa Israelin heimo seitsemän kuukautta puhdistaaksensa  maan.</span> <span class="verse"><a name="13">13</a>Koko maan kansa hautaa heitä, ja se on koituva heille kiitokseksi  sinä päivänä, jona minä näytän kunniani, sanoo Herra, Herra.</span> <span class="verse"><a name="14">14</a>Valitaan vakinaiset miehet, jotka kulkevat maata ja hautaavat noita  kulkijoita, mitä niitä vielä on jäljellä maan pinnalla, puhdistaaksensa  sen; seitsemän kuukauden kuluttua he sen tutkivat läpikotaisin.</span> <span class="verse"><a name="15">15</a>Kun nämä kulkijat kulkevat maata ja joku heistä näkee ihmisen luut,  laittaa hän niitten ääreen kivimerkin, siihen asti että haudankaivajat  saavat ne haudatuiksi 'Googin meluisan joukon laaksoon'.</span> <span class="verse"><a name="16">16</a>Onpa eräällä kaupungillakin nimenä Hamona. - Niin he puhdistavat  maan.</span> <span class="verse"><a name="17">17</a>Ja sinä, ihmislapsi! Näin sanoo Herra, Herra: Käske lintuja, kaikkia  siivekkäitä, ja kaikkia metsän eläimiä: Kokoontukaa, tulkaa, yhtykää  joka taholta minun teurasuhrilleni jonka minä teitä varten uhraan,  suurelle teurasuhrille Israelin vuorille; syökää lihaa ja juokaa verta.</span> <span class="verse"><a name="18">18</a>Syökää sankarien lihaa ja juokaa maan ruhtinaitten verta - oinaita,  lampaita, kauriita ja härkiä, kaikki tyynni Baasanissa syötettyjä.</span> <span class="verse"><a name="19">19</a>Syökää itsenne kylläisiksi rasvasta ja juokaa itsenne juovuksiin  verestä, teurasuhrista, jonka minä teitä varten uhraan.</span> <span class="verse"><a name="20">20</a>Tulkaa kylläisiksi minun pöydässäni ratsuista ja vaunuhevosista,  sankareista ja kaikenkaltaisista sotamiehistä, sanoo Herra, Herra.</span> <span class="verse"><a name="21">21</a>Minä asetan kunniani pakanakansojen keskeen, ja kaikki pakanakansat  saavat nähdä minun tuomioni, jonka minä toimitan, ja käteni, jonka minä  lasken heidän päällensä.</span> <span class="verse"><a name="22">22</a>Mutta Israelin heimo tulee tietämään, että minä, Herra, olen heidän  Jumalansa siitä päivästä lähtien ja aina eteenpäin.</span> <span class="verse"><a name="23">23</a>Ja pakanakansat tulevat tietämään, että Israelin heimo joutui  pakkosiirtolaisuuteen syntivelkansa tähden, koska olivat olleet minulle  uskottomat, ja minä kätkin heiltä kasvoni, ja niin minä annoin heidät  heidän vihollistensa käsiin, ja he kaatuivat miekkaan kaikki tyynni.</span> <span class="verse"><a name="24">24</a>Minä tein heille heidän saastaisuutensa ja rikkomustensa mukaan ja  kätkin heiltä kasvoni.</span> <span class="verse"><a name="25">25</a>Sentähden, näin sanoo Herra, Herra: Nyt minä käännän Jaakobin  kohtalon ja armahdan kaikkea Israelin heimoa ja kiivailen pyhän nimeni  puolesta.</span> <span class="verse"><a name="26">26</a>Ja häpeänsä ja kaiken uskottomuutensa, jota he ovat minulle  osoittaneet, he unhottavat, asuessaan nyt maassansa turvallisina,  kenenkään peloittelematta.</span> <span class="verse"><a name="27">27</a>Kun minä tuon heidät takaisin kansojen seasta ja kokoan heidät  heidän vihamiestensä maista, niin minä osoitan heissä pyhyyteni  lukuisain pakanakansain silmien edessä.</span> <span class="verse"><a name="28">28</a>Ja he tulevat tietämään, että minä, Herra, olen heidän Jumalansa,  kun minä, vietyäni heidät pakkosiirtolaisuuteen pakanakansojen luokse,  kokoan heidät omaan maahansa enkä jätä sinne jäljelle ainoatakaan  heistä.</span> <span class="verse"><a name="29">29</a>Enkä minä enää kätke heiltä kasvojani, sillä minä vuodatan Henkeni  Israelin heimon päälle, sanoo Herra, Herra."</span> </p></div</div></div></body></html>