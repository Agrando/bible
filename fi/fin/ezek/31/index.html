<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 31</strong></div><p><span class="verse"><a name="1">1</a>Yhdentenätoista vuotena, kolmannessa kuussa, kuukauden ensimmäisenä  päivänä tuli minulle tämä Herran sana:</span> <span class="verse"><a name="2">2</a>"Ihmislapsi, sano faraolle, Egyptin kuninkaalle, ja hänen meluaville  joukoillensa: Kenen kaltainen sinä olet suuruudessasi?</span> <span class="verse"><a name="3">3</a>Katso, Assur oli setri Libanonilla, kaunislehväinen, taajavarjoinen,  korkeakasvuinen, ja sen latva oli tiheän lehvistön keskellä.</span> <span class="verse"><a name="4">4</a>Vedet olivat sen suureksi kasvattaneet, korkeaksi oli sen saanut  syvyys, joka virtoinensa kiersi sen istutusmaata ja lähetti ojiansa  kaikille metsän puille.</span> <span class="verse"><a name="5">5</a>Sentähden siitä tuli korkeakasvuisin kaikista metsän puista, se sai  haaroja paljon, ja oksat, joita se levitti, venyivät pitkiksi runsaista  vesistä.</span> <span class="verse"><a name="6">6</a>Sen lehvillä pesivät kaikki taivaan linnut, sen oksien alla  synnyttivät kaikki metsän eläimet, ja sen varjossa asuivat kaikki suuret  kansat.</span> <span class="verse"><a name="7">7</a>Kaunis se oli suuruudessaan, oksiensa pituudessa, sillä sen juuri oli  runsasten vetten ääressä.</span> <span class="verse"><a name="8">8</a>Eivät olleet setrit sen vertaiset Jumalan puutarhassa, eivät  kypressit sen oksien veroiset, eivät plataanit niinkuin sen haarat. Ei  yksikään puu Jumalan puutarhassa ollut sen veroinen kauneudessa.</span> <span class="verse"><a name="9">9</a>Minä tein sen niin kauniiksi oksarunsaudessaan, että kaikki Eedenin  puut Jumalan puutarhassa sitä kadehtivat.</span> <span class="verse"><a name="10">10</a>Sentähden, näin sanoo Herra, Herra: Koska se tuli korkeakasvuiseksi  ja sen latva oli tiheän lehvistön keskellä ja sen sydän ylpistyi sen  korkeudesta,</span> <span class="verse"><a name="11">11</a>annan minä sen pakanoista mahtavimman käsiin, ja hän tekee sille,  minkä tekee; jumalattomuutensa tähden minä sen olen karkoittanut.</span> <span class="verse"><a name="12">12</a>Ja sen hakkasivat muukalaiset, julmimmat pakanoista, ja heittivät  sen maahan. Vuorille ja kaikkiin laaksoihin kaatuivat sen haarat, ja sen  oksat murskaantuivat kaikkiin maan puronotkoihin. Kaikki maan kansat  laskeutuivat alas sen varjosta ja jättivät sen.</span> <span class="verse"><a name="13">13</a>Sen kaatuneella rungolla asuvat kaikki taivaan linnut, ja sen oksien  ääressä oleskelevat kaikki metsän eläimet -</span> <span class="verse"><a name="14">14</a>ettei yksikään puu vetten vierellä kasvaisi niin korkeaksi eikä  ojentaisi latvaansa pilvien väliin ja etteivät mahtavimmatkaan niistä,  ei mitkään, jotka vettä juovat, olisi pysyväisiä korkeudessaan, sillä ne  ovat kaikki annetut alttiiksi kuolemalle, menemään maan syvyyteen,  hautaanvaipuneitten pariin yhdessä ihmislasten kanssa.</span> <span class="verse"><a name="15">15</a>Näin sanoo Herra, Herra: Sinä päivänä, jona hän astui alas  tuonelaan, minä verhosin syvyyden suruun hänen tähtensä, pidätin virrat,  niin että paljot vedet pysähtyivät juoksussaan, ja puin Libanonin hänen  tähtensä mustiin, ja kaikki metsän puut nääntyivät hänen tähtensä.</span> <span class="verse"><a name="16">16</a>Hänen kaatumisensa ryskeestä minä panin kansakunnat vapisemaan, kun  minä syöksin hänet alas tuonelaan, hautaanvaipuneitten pariin. Mutta  lohdutetuiksi tulivat maan syvyydessä kaikki Eedenin puut, Libanonin  valiot ja parhaat, kaikki, jotka vettä juovat.</span> <span class="verse"><a name="17">17</a>Myöskin ne olivat hänen kanssansa astuneet alas tuonelaan, miekalla  kaadettujen pariin; samoin hänen auttajansa, ne, jotka istuivat hänen  varjossaan kansojen joukossa.</span> <span class="verse"><a name="18">18</a>Oliko yhtään Eedenin puista sinun vertaistasi kunniassa ja  suuruudessa? Mutta sinut on Eedenin puitten kanssa syösty alas maan  syvyyteen; ympärileikkaamattomien keskellä sinä makaat  miekallakaadettujen parissa. Näin käy faraon ja koko hänen meluavan  joukkonsa, sanoo Herra, Herra."</span> </p></div</div></div></body></html>