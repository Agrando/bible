<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 27</strong></div><p><span class="verse"><a name="1">1</a>Ja minulle tuli tämä Herran sana:</span> <span class="verse"><a name="2">2</a>"Sinä, ihmislapsi! Viritä itkuvirsi Tyyrosta</span> <span class="verse"><a name="3">3</a>ja sano Tyyrolle, joka asuu meren porteilla ja käy kauppaa kansojen  kanssa, monilukuisilla saarilla: Näin sanoo Herra, Herra: Tyyro, sinä  sanot: 'Minä olen kauneuden täydellisyys!'</span> <span class="verse"><a name="4">4</a>Meren sydämessä on sinun alueesi, rakentajasi tekivät sinun  kauneutesi täydelliseksi,</span> <span class="verse"><a name="5">5</a>Senirin kypresseistä he rakensivat sinuun kaiken, mikä laudoista on,  ottivat Libanonin setrin tehdäkseen sinuun maston,</span> <span class="verse"><a name="6">6</a>tekivät Baasanin tammista airosi, kantesi tekivät norsunluusta ja  Kittiläis-saarten hopeakuusesta.</span> <span class="verse"><a name="7">7</a>Kirjaeltua Egyptin pellavaa oli purjeesi, ja se oli sinulla lippuna.  Katoksesi oli punasinistä ja purppuranpunaista Elisa-saarten kangasta.</span> <span class="verse"><a name="8">8</a>Siidonin ja Arvadin asukkaat olivat sinulla soutajina; omat viisaasi,  Tyyro, olivat sinussa - he olivat laivureinasi.</span> <span class="verse"><a name="9">9</a>Gebalin vanhimmat ja viisaat olivat sinussa vuotokohtain korjaajina.  Meren kaikki laivat merimiehineen olivat sinussa tavaroitasi  vaihtamassa.</span> <span class="verse"><a name="10">10</a>Persia ja Luud ja Puut olivat sotajoukossasi, sinun sotureinasi. He  ripustivat sinuun kypäreitä ja kilpiä; ne sinua koristivat.</span> <span class="verse"><a name="11">11</a>Arvadilaiset ja muu sotajoukkosi olivat muureillasi yltympäri ja  gammadilaiset torneissasi. He ripustivat varustuksensa sinun muureillesi  yltympäri; ne tekivät sinun kauneutesi täydelliseksi.</span> <span class="verse"><a name="12">12</a>Tarsis oli kauppatuttusi sinun kaikkinaisten rikkauksiesi runsauden  takia: hopealla, raudalla, tinalla ja lyijyllä he maksoivat sinun  tavarasi.</span> <span class="verse"><a name="13">13</a>Jaavan, Tuubal ja Mesek kävivät kauppaa sinun kanssasi: orjilla ja  vaskikaluilla he maksoivat sinun vaihtotavarasi.</span> <span class="verse"><a name="14">14</a>Toogarman heimo maksoi sinun tavarasi hevosilla, sotaratsuilla ja  muuleilla.</span> <span class="verse"><a name="15">15</a>Dedanilaiset kävivät kauppaa sinun kanssasi. Monilukuiset saaret  olivat kauppatuttujasi, sinun käskysi alaisia; norsunhampaita ja mustaa  puuta ne toivat sinulle verona.</span> <span class="verse"><a name="16">16</a>Aram oli kauppatuttusi sinun tuotteittesi runsauden takia:  rubiineilla, punapurppuralla, kirjaellulla kankaalla, valkopellavalla,  koralleilla ja jaspiksella he maksoivat sinun tavarasi.</span> <span class="verse"><a name="17">17</a>Juuda ja Israelin maa kävivät kauppaa sinun kanssasi: Minnitin  nisulla, leivoksilla, hunajalla, öljyllä ja balsamilla he maksoivat  sinun vaihtotavarasi.</span> <span class="verse"><a name="18">18</a>Damasko oli kauppatuttusi sinun tuotteittesi runsauden ja  kaikkinaisten rikkauksiesi runsauden takia: Helbonin viiniä ja Saharin  villoja.</span> <span class="verse"><a name="19">19</a>Vedan ja Jaavan maksoivat sinun tavarasi kehruuteoksilla; taottua  rautaa, kassiaa ja kalmoruokoa tuli sinulle vaihtotavarana.</span> <span class="verse"><a name="20">20</a>Dedan kävi kauppaa sinun kanssasi ratsastussatulain loimilla.</span> <span class="verse"><a name="21">21</a>Arabia ja kaikki Keedarin ruhtinaat olivat kauppatuttaviasi, sinun  käskysi alaisia: lampaita, oinaita ja vuohipukkeja he sinulle  kauppasivat.</span> <span class="verse"><a name="22">22</a>Saban ja Raman kauppiaat kävivät kauppaa sinun kanssasi:  kaikkinaisilla parhailla balsameilla, kaikilla kalliilla kivillä ja  kullalla he maksoivat sinun tavarasi.</span> <span class="verse"><a name="23">23</a>Haaran ja Kanne ja Eden, Saban kauppiaat, Assur ja Kilmad kävivät  kauppaa sinun kanssasi;</span> <span class="verse"><a name="24">24</a>he kävivät kanssasi kauppaa sinun markkinoillasi kauniilla  vaatteilla, punasinisillä ja kirjaelluilla vaipoilla, kirjavakuteisilla  matoilla ja punotuilla, kestävillä köysillä.</span> <span class="verse"><a name="25">25</a>Tarsiin-laivat kuljettivat sinun vaihtotavaroitasi. Niin sinä tulit  täpötäyteen ja ylen raskaaseen lastiin merten sydämessä.</span> <span class="verse"><a name="26">26</a>Soutajasi veivät sinut suurille vesille. - Itätuuli särkee sinut  merten sydämessä.</span> <span class="verse"><a name="27">27</a>Sinun rikkautesi, tavarasi, vaihtotavarasi, merimiehesi ja  laivurisi, vuotokohtaisi korjaajat, tavaranvaihtajasi ja kaikki  sotamiehesi, jotka ovat sinussa ja koko suuressa joukossasi, joka sinun  keskelläsi on, vaipuvat merten sydämeen sinun kukistumisesi päivänä.</span> <span class="verse"><a name="28">28</a>Laivuriesi parkunan äänestä vapisevat tantereet.</span> <span class="verse"><a name="29">29</a>Alas haaksistansa astuvat kaikki aironpitelijät, merimiehet ja  kaikki meren laivurit astuvat maihin,</span> <span class="verse"><a name="30">30</a>huutavat sinun tähtesi suurella äänellä ja parkuvat haikeasti,  heittävät tomua päänsä päälle ja vieriskelevät tuhassa.</span> <span class="verse"><a name="31">31</a>He ajelevat sinun tähtesi päänsä paljaaksi, kääriytyvät säkkeihin ja  itkevät sinun tähtesi, mieli murheellisena, valittaen haikeasti.</span> <span class="verse"><a name="32">32</a>He valittaessaan virittävät sinusta itkuvirren ja laulavat sinusta:  'Kuka oli Tyyron vertainen, hänen, joka nyt on niin hiljaa keskellä  merta?</span> <span class="verse"><a name="33">33</a>Kun sinun tavarasi saapuivat meriltä, ravitsit sinä monet kansat.  Rikkauksiesi ja vaihtotavaraisi runsaudella sinä teit rikkaiksi maan  kuninkaat.</span> <span class="verse"><a name="34">34</a>Nyt, kun jouduit haaksirikkoon, pois meriltä, vetten syvyyksiin,  vaipuivat sinun mukanasi sinne vaihtotavarasi ja koko sinun suuri  joukkosi.'</span> <span class="verse"><a name="35">35</a>Sinun tähtesi tyrmistyvät kaikki saarten asukkaat, ja heidän  kuninkaansa ovat kauhun vallassa, vavistus kasvoillansa.</span> <span class="verse"><a name="36">36</a>Sinulle viheltävät kauppatutut kansojen joukossa. Kauhuksi olet sinä  tullut, eikä sinua enää ole, hamaan ikiaikoihin asti."</span> </p></div</div></div></body></html>