<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 32</strong></div><p><span class="verse"><a name="1">1</a>Kahdentenatoista vuotena, kahdennessatoista kuussa, kuukauden  ensimmäisenä päivänä tuli minulle tämä Herran sana:</span> <span class="verse"><a name="2">2</a>"Ihmislapsi, viritä itkuvirsi faraosta, Egyptin kuninkaasta, ja sano  hänelle: Nuori leijona kansojen seassa, sinä olet hukassa! Sinä olit  kuin krokodiili virroissa: sinä kuohutit virtojasi, sotkit vettä  jaloillasi ja hämmensit sen virtoja.</span> <span class="verse"><a name="3">3</a>Näin sanoo Herra, Herra: Minä levitytän verkkoni sinun ylitsesi  monien kansojen suurella joukolla, ja ne vetävät sinut ylös minun  pyydykselläni.</span> <span class="verse"><a name="4">4</a>Minä viskaan sinut maalle, heitän sinut kedolle, panen asustamaan  sinun ylläsi kaikki taivaan linnut ja syötän sinusta kylläisiksi kaiken  maan eläimet.</span> <span class="verse"><a name="5">5</a>Minä jätän sinun lihasi vuorten hyviksi ja täytän raatokasallasi  laaksot,</span> <span class="verse"><a name="6">6</a>juotan maan sillä, mikä sinusta valuu, sinun verelläsi aina vuorille  asti, ja purojen uomat tulevat sinusta täyteen.</span> <span class="verse"><a name="7">7</a>Minä peitän taivaan, kun sinut sammutan, ja puen mustiin sen tähdet;  auringon minä peitän pilviin, eikä kuu anna valonsa loistaa.</span> <span class="verse"><a name="8">8</a>Kaikki taivaan loistavat valot minä puen mustiin sinun tähtesi ja  peitän sinun maasi pimeyteen, sanoo Herra, Herra.</span> <span class="verse"><a name="9">9</a>Minä murehdutan monien kansain sydämet, kun saatan tiedoksi sinun  perikatosi kansakunnille, maihin, joita sinä et tuntenut;</span> <span class="verse"><a name="10">10</a>ja minä tyrmistytän sinun tähtesi monet kansat, ja heidän  kuninkaansa kovin värisevät sinun tähtesi, kun minä heilutan miekkaani  heidän nähtensä, ja he vapisevat joka hetki kukin omaa henkeänsä sinun  kukistumisesi päivänä.</span> <span class="verse"><a name="11">11</a>Sillä näin sanoo Herra, Herra: Baabelin kuninkaan miekka yllättää  sinut.</span> <span class="verse"><a name="12">12</a>Minä kaadan sinun meluisan joukkosi sankarien miekoilla; ne ovat  julmimpia pakanoista kaikki tyynni. He kukistavat Egyptin komeuden,  kaikki sen meluisa joukko tuhotaan.</span> <span class="verse"><a name="13">13</a>Ja minä hävitän siitä kaiken karjan runsasten vetten ääriltä. Eikä  niitä enää sotke ihmisen jalka, eivätkä sotke niitä karjan sorkat.</span> <span class="verse"><a name="14">14</a>Silloin minä annan sen vetten laskeutua kirkkaiksi, ja minä panen  sen virrat juoksemaan kuin öljyn, sanoo Herra, Herra.</span> <span class="verse"><a name="15">15</a>Kun minä teen Egyptin maan autioksi, kun maa tulee autioksi  kaikesta, mitä siinä on, ja kun minä surmaan kaikki sen asukkaat,  tulevat he tietämään, että minä olen Herra.</span> <span class="verse"><a name="16">16</a>Itkuvirsi tämä on, ja sitä kyllä viritetään. Pakanakansain tyttäret  sitä virittävät - virittävät sitä Egyptistä ja kaikesta sen meluisasta  joukosta, sanoo Herra, Herra."</span> <span class="verse"><a name="17">17</a>Kahdentenatoista vuotena, kuukauden viidentenätoista päivänä tuli  minulle tämä Herran sana:</span> <span class="verse"><a name="18">18</a>"Ihmislapsi, veisaa kuolinvalitus Egyptin meluisasta joukosta, saata  se ja mahtavain pakanakansojen tyttäret alas maan syvyyksiin,  hautaanvaipuneitten pariin.</span> <span class="verse"><a name="19">19</a>Oletko vielä kaikkia muita ihanampi? Astu alas ja anna laittaa  makuusijasi ympärileikkaamattomien pariin.</span> <span class="verse"><a name="20">20</a>He kaatuvat miekallasurmattujen joukkoon. Miekka on jo annettu!  Temmatkaa pois Egypti kaikkine meluisine joukkoineen.</span> <span class="verse"><a name="21">21</a>Mahtavimmat sankareista puhuvat tuonelan keskeltä sille ynnä sen  auttajille: 'Alas ovat astuneet, siellä makaavat ympärileikkaamattomat,  miekalla surmatut'.</span> <span class="verse"><a name="22">22</a>Siellä on Assur kaikkine joukkoinensa. Niitten haudat ovat hänen  ympärillänsä. Kaikki tyynni ovat surmattuja, miekkaan kaatuneita.</span> <span class="verse"><a name="23">23</a>Hänen hautansa ovat pohjimmaisessa kuopassa, ja hänen joukkonsa on  hänen hautansa ympärillä; ne ovat kaikki tyynni surmattuja, miekkaan  kaatuneita, nuo, jotka levittivät kauhua elävien maassa.</span> <span class="verse"><a name="24">24</a>Siellä on Eelam, ja koko hänen meluisa joukkonsa on hänen hautansa  ympärillä; kaikki tyynni surmattuja, miekkaan kaatuneita, jotka  ympärileikkaamattomina astuivat alas maan syvyyksiin, nuo, jotka  levittivät kauhuansa elävien maassa, mutta saavat kantaa häpeänsä  hautaanvaipuneitten parissa.</span> <span class="verse"><a name="25">25</a>Surmattujen keskellä on makuusija annettu hänelle ynnä kaikelle  hänen meluisalle joukolleen. Niitten haudat ovat hänen ympärillänsä.  Kaikki tyynni ne ovat ympärileikkaamattomia, miekalla surmattuja, sillä  he olivat kauhuna elävien maassa, mutta saavat kantaa häpeänsä  hautaanvaipuneitten parissa.  Surmattujen keskelle on hänet pantu.</span> <span class="verse"><a name="26">26</a>Siellä on Mesek-Tuubal kaikkine meluisine joukkoineen.  Niitten  haudat ovat hänen ympärillänsä; ne ovat kaikki tyynni  ympärileikkaamattomia, miekalla surmattuja, sillä ne levittivät  kauhuansa elävien maassa.</span> <span class="verse"><a name="27">27</a>He eivät makaa sankarien parissa, jotka ovat kaatuneet  ympärileikkaamattomien joukosta, jotka ovat astuneet alas tuonelaan  sota-aseinensa, joitten pään alle on pantu heidän miekkansa ja joitten  luiden yllä on heidän syntivelkansa, sillä sankarien kauhu oli elävien  maassa.</span> <span class="verse"><a name="28">28</a>Sinutkin muserretaan ympärileikkaamattomien joukossa, ja sinä saat  maata miekallasurmattujen parissa.</span> <span class="verse"><a name="29">29</a>Siellä on Edom, sen kuninkaat ja kaikki sen ruhtinaat, jotka  sankaruudessaan pantiin miekallasurmattujen pariin. He makaavat  ympärileikkaamattomien ja hautaanvaipuneitten parissa.</span> <span class="verse"><a name="30">30</a>Siellä ovat kaikki pohjoisen maan ruhtinaat ja kaikki siidonilaiset,  jotka ovat astuneet surmattujen pariin kauhistavaisuudessaan, ovat  tulleet häpeään sankaruudessaan ja makaavat ympärileikkaamattomina  miekallasurmattujen parissa ja saavat kantaa häpeänsä  hautaanvaipuneitten parissa. -</span> <span class="verse"><a name="31">31</a>Ne on farao näkevä ja tuleva lohdutetuksi kaikesta meluisasta  joukostansa. Miekalla on surmattu farao kaikkine sotaväkineen, sanoo  Herra, Herra.</span> <span class="verse"><a name="32">32</a>Sillä minä levitin hänen kauhuansa elävien maassa, mutta faraolle  ynnä kaikelle hänen meluisalle joukolleen laitetaan makuusija  ympärileikkaamattomien sekaan, miekallasurmattujen pariin, sanoo Herra,  Herra."</span> </p></div</div></div></body></html>