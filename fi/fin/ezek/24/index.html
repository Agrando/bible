<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 24</strong></div><p><span class="verse"><a name="1">1</a>Tämä Herran sana tuli minulle yhdeksäntenä vuotena, kymmenennessä  kuussa, kuukauden kymmenentenä päivänä:</span> <span class="verse"><a name="2">2</a>"Ihmislapsi, kirjoita muistiisi päivän nimi - juuri tämän päivän  nimi: Baabelin kuningas rynnistää Jerusalemia vastaan juuri tänä  päivänä.</span> <span class="verse"><a name="3">3</a>Lausu uppiniskaiselle suvulle vertaus ja sano heille: Näin sanoo  Herra, Herra: Pane pata liedelle, pane. Kaada myös siihen vettä.</span> <span class="verse"><a name="4">4</a>Kokoile siihen lihakappaleet - kaikki hyvät kappaleet, reittä ja  lapaa - ja täytä se valituilla luilla.</span> <span class="verse"><a name="5">5</a>Ota valiolampaita, lado myös halkoja sen alle. Anna sen kiehumistaan  kiehua, niin että siinä luutkin tulevat keitetyiksi.</span> <span class="verse"><a name="6">6</a>Sentähden, näin sanoo Herra, Herra: Voi verivelkojen kaupunkia,  pataa, joka on ruostunut ja josta ei lähde sen ruoste! Tyhjennä se  kappale kappaleelta: sille ei ole langennut arpaosaa.</span> <span class="verse"><a name="7">7</a>Sillä sen vuodattama veri on sen keskellä, paljaalle kalliolle se on  sen koonnut, ei ole vuodattanut sitä maahan, tomun peitettäväksi.</span> <span class="verse"><a name="8">8</a>Nostattaakseni kiivauden, tuottaakseni koston minä olen pannut sen  veren paljaalle kalliolle, ettei se peittyisi.</span> <span class="verse"><a name="9">9</a>Sentähden, näin sanoo Herra, Herra: Voi verivelkojen kaupunkia!  Minäkin suurennan liettä.</span> <span class="verse"><a name="10">10</a>Lisää halkoja, viritä tulta, keitä liha loppuun, kiehuta liemi  kuiviin, polta luut karreksi.</span> <span class="verse"><a name="11">11</a>Anna sen sitten olla tyhjänä hiiltensä päällä, niin että se  kuumenee, sen vaski hehkuu ja sen saastat siitä sulavat, sen ruosteesta  tulee loppu.</span> <span class="verse"><a name="12">12</a>Siitä on ollut vaivaa väsymykseen asti, mutta ei ole lähtenyt siitä  sen ruosteen paljous. Tuleen sen ruoste!</span> <span class="verse"><a name="13">13</a>Sinun iljettävän saastaisuutesi takia - koska minä tahdoin puhdistaa  sinut, mutta sinä et puhdistunut saastaisuudestasi - sinä et enää  puhdistu, ennenkuin minä olen tyydyttänyt kiivauteni sinussa.</span> <span class="verse"><a name="14">14</a>Minä, Herra, olen puhunut. Se tapahtuu, ja minä teen sen.  Minä en  hellitä, en säästä enkä kadu: teittesi ja tekojesi mukaan sinut  tuomitaan, sanoo Herra, Herra."</span> <span class="verse"><a name="15">15</a>Ja minulle tuli tämä Herran sana:</span> <span class="verse"><a name="16">16</a>"Ihmislapsi, katso, minä otan sinulta äkkikuolemalla pois silmiesi  ihastuksen, mutta älä valita, älä itke, älköönkä tulko sinulta kyyneltä.</span> <span class="verse"><a name="17">17</a>Huokaile hiljaa, mutta älä pane toimeen kuolleenvalittajaisia. Sido  juhlapäähine päähäsi, pane kengät jalkaasi, älä peitä partaasi äläkä syö  suruleipää."</span> <span class="verse"><a name="18">18</a>Ja minä puhuin kansalle aamulla, mutta illalla kuoli minun vaimoni;  sitten aamulla minä tein, niinkuin minun oli käsketty tehdä.</span> <span class="verse"><a name="19">19</a>Niin kansa sanoi minulle: "Etkö meille ilmoita, mitä se tietää  meille, kun sinä noin teet?"</span> <span class="verse"><a name="20">20</a>Minä sanoin heille: "Minulle tuli tämä Herran sana: Sano Israelin  heimolle:</span> <span class="verse"><a name="21">21</a>Näin sanoo Herra, Herra: Katso, minä häpäisen pyhäkköni, joka on  teidän varustuksenne ja ylpeytenne, teidän silmienne ihastus ja  sielujenne ikävä; ja teidän poikanne ja tyttärenne, jotka teidän on  ollut jätettävä, kaatuvat miekkaan.</span> <span class="verse"><a name="22">22</a>Sitten te teette, niinkuin minä olen tehnyt: ette peitä partaanne  ettekä syö suruleipää,</span> <span class="verse"><a name="23">23</a>juhlapäähineen pidätte päässänne ja kengät jalassanne, ette valita  ettekä itke, mutta te riudutte syntivelkanne tähden ja huokailette  toinen toisellenne.</span> <span class="verse"><a name="24">24</a>Hesekiel on oleva teille ennusmerkki: aivan niin, kuin hän on  tehnyt, niin tekin teette. Kun tämä tapahtuu, te tulette tietämään, että  minä olen Herra, Herra.</span> <span class="verse"><a name="25">25</a>Ja sinä, ihmislapsi! Sinä päivänä, jona minä otan heiltä heidän  varustuksensa, ihanan ilonsa, silmiensä ihastuksen, sielujensa  halajamisen, heidän poikansa ja tyttärensä,</span> <span class="verse"><a name="26">26</a>sinä päivänä tulee pakolainen sinun luoksesi ilmoittamaan tätä  korvaisi kuullen.</span> <span class="verse"><a name="27">27</a>Sinä päivänä avautuu sinun suusi yhtaikaa kuin pakolaisen, ja sinä  puhut etkä enää ole mykkänä. Sinä olet oleva heille ennusmerkki, ja he  tulevat tietämään, että minä olen Herra."</span> </p></div</div></div></body></html>