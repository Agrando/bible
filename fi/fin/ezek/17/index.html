<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 17</strong></div><p><span class="verse"><a name="1">1</a>Ja minulle tuli tämä Herran sana:</span> <span class="verse"><a name="2">2</a>"Ihmislapsi, esitä arvoitus ja lausu vertaus Israelin heimolle</span> <span class="verse"><a name="3">3</a>ja sano: Näin sanoo Herra, Herra: Suuri kotka, suurisiipinen,  pitkäsulkainen, täysihöyheninen, kirjava, tuli Libanonille ja otti  latvuksen setripuusta.</span> <span class="verse"><a name="4">4</a>Hän taittoi siitä latvalehvän ja vei sen kauppiasten maahan, asetti  sen kauppurien kaupunkiin.</span> <span class="verse"><a name="5">5</a>Sitten hän otti siitä maasta taimen ja pani sen kylvöpeltoon.  Hän  otti sen ja pani pajuksi runsaan veden ääreen.</span> <span class="verse"><a name="6">6</a>Se versoi, ja siitä tuli rehevä viinipuu, matalakasvuinen; sen oksien  tuli kääntyä kotkaan päin ja sen juurten olla hänen allansa. Siitä tuli  viinipuu, se teki haaroja, työnsi oksia.</span> <span class="verse"><a name="7">7</a>Mutta oli toinen suuri kotka, suurisiipinen, runsashöyheninen; ja  katso, tämä viinipuu ojensi juurensa sitä kotkaa kohti ja työnsi oksansa  siihen päin, sen kasteltaviksi, siitä penkereestä, johon se oli  istutettu.</span> <span class="verse"><a name="8">8</a>Se oli istutettu hyvään peltoon, runsaan veden ääreen, että se tekisi  lehviä, kantaisi hedelmää ja tulisi ihanaksi viinipuuksi.</span> <span class="verse"><a name="9">9</a>Sano: Näin sanoo Herra, Herra: Menestyyköhän se? Eiköhän kotka kisko  ylös sen juuria ja raasta sen hedelmiä; niin että kaikki siitä versoneet  lehdet kuivuvat ja puu kuivuu? Eikä tarvita suurta voimaa, ei paljoa  väkeä sen nostamiseksi juuriltansa.</span> <span class="verse"><a name="10">10</a>Katso, istutettu se on - menestyyköhän se? Eiköhän se kuivu, kun  siihen käy itätuuli, kuivu penkereessä, jossa se versoi?"</span> <span class="verse"><a name="11">11</a>Ja minulle tuli tämä Herran sana:</span> <span class="verse"><a name="12">12</a>"Sano uppiniskaiselle suvulle: Ettekö te tiedä, mitä tämä  tarkoittaa? Sano: Katso, Baabelin kuningas tuli Jerusalemiin, otti sen  kuninkaan ja päämiehet ja vei heidät luoksensa Baabeliin.</span> <span class="verse"><a name="13">13</a>Ja hän otti yhden kuninkaallisesta suvusta, teki hänen kanssansa  liiton ja otti häneltä valan, mutta maan mahtavat hän vei mukanaan,</span> <span class="verse"><a name="14">14</a>että valtakunta tulisi vähäpätöiseksi eikä kohoaisi, että se pitäisi  liittonsa ja liitto pysyisi.</span> <span class="verse"><a name="15">15</a>Mutta hän kapinoi häntä vastaan ja laittoi lähettiläänsä Egyptiin,  että hänelle annettaisiin hevosia ja paljon väkeä.  Menestyyköhän se,  pelastuukohan se, joka tällaista tekee?  Pelastuuko se, joka liiton  rikkoo?</span> <span class="verse"><a name="16">16</a>Niin totta kuin minä elän, sanoo Herra, Herra: sen kuninkaan  asuinpaikalla, joka hänet kuninkaaksi teki, jonka valan hän on halpana  pitänyt ja jonka liiton hän on rikkonut, sen luona, keskellä Baabelia,  hänen totisesti on kuoltava.</span> <span class="verse"><a name="17">17</a>Ja farao suurella sotajoukollaan ja paljolla väellään ei tee mitään  hänen hyväkseen sodassa, kun luodaan valli ja rakennetaan  saartovarusteet paljojen ihmisten hävittämiseksi.</span> <span class="verse"><a name="18">18</a>Hän piti halpana valan ja rikkoi liiton; katso, vaikka oli kättä  lyönyt, hän teki kaiken tämän - ei hän pelastu.</span> <span class="verse"><a name="19">19</a>Sentähden, näin sanoo Herra, Herra: Niin totta kuin minä elän, niin  valani, jonka hän halpana piti, ja liittoni, jonka hän rikkoi, minä  annan totisesti tulla hänen päänsä päälle.</span> <span class="verse"><a name="20">20</a>Minä levitän verkkoni hänen ylitsensä, ja hän takertuu minun  pyydykseeni. Minä vien hänet Baabeliin ja käyn siellä oikeutta hänen  kanssansa hänen uskottomuudestaan, jota hän on osoittanut minua kohtaan.</span> <span class="verse"><a name="21">21</a>Ja kaikki hänen pakolaisensa kaikista hänen sotajoukoistaan kaatuvat  miekkaan, ja jäljellejääneet hajotetaan kaikkiin tuuliin. Ja te tulette  tietämään, että minä, Herra, olen puhunut.</span> <span class="verse"><a name="22">22</a>Näin sanoo Herra, Herra: Mutta minä otan yhden latvuksen siitä  korkeasta setripuusta ja istutan sen; hennon latvalehvän minä siitä  taitan ja istutan korkealle ja jyrkälle vuorelle.</span> <span class="verse"><a name="23">23</a>Israelin vuoren korkeuteen minä sen istutan: ja se kantaa lehviä ja  tekee hedelmää, ja siitä tulee mahtava setri. Ja sen alla asuvat kaikki  linnut, kaikki, mitä siivekästä on; ne asuvat sen oksain varjossa.</span> <span class="verse"><a name="24">24</a>Ja kaikki metsän puut tulevat tietämään, että minä olen Herra, joka  teen korkean puun matalaksi ja matalan puun korkeaksi, tuoreen puun  kuivaksi ja kuivan puun kukoistavaksi.  Minä, Herra, Herra, olen  puhunut, ja minä sen teen."</span> </p></div</div></div></body></html>