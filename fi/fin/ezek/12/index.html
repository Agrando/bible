<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 12</strong></div><p><span class="verse"><a name="1">1</a>Ja minulle tuli tämä Herran sana:</span> <span class="verse"><a name="2">2</a>"Ihmislapsi, sinä asut uppiniskaisen suvun keskellä, niiden, joilla  on silmät nähdä, mutta eivät näe, ja korvat kuulla, mutta eivät kuule;  sillä he ovat uppiniskainen suku.</span> <span class="verse"><a name="3">3</a>Sinä, ihmislapsi, tee itsellesi matkavarusteet ja mene päiväiseen  aikaan heidän silmäinsä edessä pakkosiirtolaisuuteen; sinun on mentävä  pakkosiirtolaisuuteen omalta paikkakunnaltasi toiseen paikkakuntaan  heidän silmäinsä edessä. Ehkäpä he näkevät sen, sillä he ovat  uppiniskainen suku.</span> <span class="verse"><a name="4">4</a>Ja vie ulos varusteesi, niinkuin pakkosiirtolaiset varusteensa,  päiväiseen aikaan heidän silmäinsä edessä; mutta lähde itse illalla  heidän silmäinsä edessä, niinkuin pakkosiirtolaiset lähtevät.</span> <span class="verse"><a name="5">5</a>Murtaudu läpi seinän heidän silmäinsä edessä ja vie ne siitä ulos.</span> <span class="verse"><a name="6">6</a>Nosta ne hartioillesi heidän silmäinsä edessä ja vie ulos  pilkkopimeässä; peitä kasvosi, niin ettet näe maata. Sillä ennusmerkiksi  minä olen sinut pannut Israelin heimolle."</span> <span class="verse"><a name="7">7</a>Ja minä tein, niinkuin minua oli käsketty: minä vein ulos päiväiseen  aikaan varusteeni, niinkuin pakkosiirtolaiset varusteensa, mutta illalla  minä murtauduin käsin läpi seinän; pilkkopimeässä minä ne vein ulos,  minä nostin ne hartioilleni heidän silmäinsä edessä.</span> <span class="verse"><a name="8">8</a>Mutta aamulla minulle tuli tämä Herran sana:</span> <span class="verse"><a name="9">9</a>"Ihmislapsi, eikö ole Israelin heimo, uppiniskainen suku, sinulle  sanonut: 'Mitä sinä teet?'</span> <span class="verse"><a name="10">10</a>Sano heille: Näin sanoo Herra, Herra: Ruhtinasta, joka on  Jerusalemissa, koskee tämä ennustus ja kaikkea Israelin heimoa, mikä on  heidän keskuudessaan.</span> <span class="verse"><a name="11">11</a>Sano: Minä olen teille ennusmerkki: niinkuin minä tein, niin heille  tehdään, pakkosiirtolaisuuteen, vankeuteen he menevät.</span> <span class="verse"><a name="12">12</a>Ruhtinas, joka on heidän keskellänsä, nostaa nostettavansa  hartioilleen ja lähtee ulos pilkkopimeässä; seinästä he murtautuvat  läpi, viedäkseen siitä ulos vietävänsä. Kasvonsa hän peittää, koska hän  ei ole silmillänsä näkevä maata.</span> <span class="verse"><a name="13">13</a>Minä levitän verkkoni hänen ylitsensä, ja hän takertuu minun  pyydykseeni; minä vien hänet Baabeliin, kaldealaisten maahan, mutta sitä  hän ei saa nähdä, ja sinne hän kuolee.</span> <span class="verse"><a name="14">14</a>Ja kaikki, keitä hänellä on ympärillään apunansa, ja kaikki hänen  sotajoukkonsa minä hajotan kaikkiin tuuliin, ja minä ajan niitä takaa  paljastetulla miekalla.</span> <span class="verse"><a name="15">15</a>Ja he tulevat tietämään, että minä olen Herra, kun minä hajotan  heidät pakanain sekaan ja sirotan heidät muihin maihin.</span> <span class="verse"><a name="16">16</a>Mutta vähäisen määrän heitä minä jätän miekasta, nälästä ja rutosta  jäljelle kertomaan pakanain seassa, siellä, minne he joutuvat, kaikista  kauhistuksistansa; ja ne tulevat tietämään, että minä olen Herra."</span> <span class="verse"><a name="17">17</a>Ja minulle tuli tämä Herran sana:</span> <span class="verse"><a name="18">18</a>"Ihmislapsi, syö leipäsi vavisten, juo vetesi väristen ja  huolenalaisena</span> <span class="verse"><a name="19">19</a>ja sano maan kansalle: Näin sanoo Herra, Herra Jerusalemin  asukkaista Israelin maassa: He tulevat syömään leipänsä huolenalaisina  ja juomaan vetensä kauhun vallassa, ja sen maa tulee autioksi kaikesta,  mitä siinä on, kaikkien siinä asuvaisten väkivaltaisuuden tähden.</span> <span class="verse"><a name="20">20</a>Asutut kaupungit joutuvat raunioiksi, ja maa tulee autioksi; ja te  tulette tietämään, että minä olen Herra."</span> <span class="verse"><a name="21">21</a>Ja minulle tuli tämä Herran sana:</span> <span class="verse"><a name="22">22</a>"Ihmislapsi, miksi teillä on tämä pilkkalause Israelin maasta, kun  sanotte: 'Aika venyy pitkälle, ja tyhjään raukeavat kaikki näyt?'</span> <span class="verse"><a name="23">23</a>Sentähden sano heille: Näin sanoo Herra, Herra: Minä teen lopun  tästä pilkkalauseesta, niin ettei sitä enää lausuta Israelissa. Sano  heille päinvastoin: Lähellä on aika ja kaikkien näkyjen täyttymys.</span> <span class="verse"><a name="24">24</a>Sillä ei ole oleva enää petollista näkyä, ei liukasta ennustelua  Israelin heimon keskuudessa.</span> <span class="verse"><a name="25">25</a>Sillä minä, Herra, minä puhun; ja minkä sanan minä puhun, se  tapahtuu eikä enää viivy. Sillä teidän aikananne, uppiniskainen suku,  minä sanan puhun ja sen myös täytän, sanoo Herra, Herra."</span> <span class="verse"><a name="26">26</a>Ja minulle tuli tämä Herran sana:</span> <span class="verse"><a name="27">27</a>"Ihmislapsi, katso, Israelin heimo sanoo: 'Niihin näkyihin, joita  tämä näkee, on päiviä paljon, ja hän ennustaa kaukaisista ajoista'.</span> <span class="verse"><a name="28">28</a>Sentähden sano heille: Näin sanoo Herra, Herra: Ei viivy enää  yksikään minun sanani: Minkä sanan minä puhun, se tapahtuu, sanoo Herra,  Herra."</span> </p></div</div></div></body></html>