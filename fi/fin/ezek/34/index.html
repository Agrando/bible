<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 34</strong></div><p><span class="verse"><a name="1">1</a>Minulle tuli tämä Herran sana:</span> <span class="verse"><a name="2">2</a>"Ihmislapsi, ennusta Israelin paimenia vastaan, ennusta ja sano  heille - paimenille: Näin sanoo Herra, Herra: Voi Israelin paimenia,  jotka ovat itseänsä kainneet! Eikö paimenten ole kaittava lampaita?</span> <span class="verse"><a name="3">3</a>Te olette syöneet rasvat, pukeneet päällenne villat, teurastaneet  lihavat; mutta ette ole kainneet laumaa,</span> <span class="verse"><a name="4">4</a>ette ole vahvistaneet heikkoja, ette ole parantaneet sairaita,  sitoneet haavoittuneita, tuoneet takaisin eksyneitä, etsineet  kadonneita, vaan te olette vallinneet niitä tylysti ja väkivaltaisesti.</span> <span class="verse"><a name="5">5</a>Ja niin ne ovat hajaantuneet paimenta vailla ja joutuneet kaikkien  metsän petojen syötäviksi - hajaantuneet ne ovat.</span> <span class="verse"><a name="6">6</a>Minun lampaani harhailevat kaikilla vuorilla ja kaikilla korkeilla  kukkuloilla; pitkin koko maata ovat minun lampaani hajallaan, eikä  kenkään niistä välitä eikä niitä etsi.</span> <span class="verse"><a name="7">7</a>Sentähden, paimenet, kuulkaa Herran sana:</span> <span class="verse"><a name="8">8</a>Niin totta kuin minä elän, sanoo Herra, Herra, totisesti, koska minun  lampaani ovat ryöstettävinä ja koska minun lampaani ovat kaikkien metsän  petojen syötävinä, kun paimenta ei ole ja kun minun paimeneni eivät  välitä minun lampaistani, vaan minun paimeneni kaitsevat itseänsä,  eivätkä kaitse minun lampaitani,</span> <span class="verse"><a name="9">9</a>sentähden, paimenet, kuulkaa Herran sana:</span> <span class="verse"><a name="10">10</a>Näin sanoo Herra, Herra: Katso, minä käyn paimenten kimppuun, vaadin  lampaani heidän kädestänsä ja teen lopun heidän  lammasten-kaitsennastaan, eivätkä paimenet saa enää kaita itseänsä. Minä  pelastan lampaani heidän kidastansa, eivätkä ne sitten enää ole heidän  syötävinänsä.</span> <span class="verse"><a name="11">11</a>Sillä näin sanoo Herra, Herra: Katso, minä itse etsin lampaani ja  pidän niistä huolen.</span> <span class="verse"><a name="12">12</a>Niinkuin paimen pitää huolen laumastaan, kun hän on lampaittensa  keskellä ja ne ovat hajallaan, niin minä pidän huolen lampaistani, ja  minä pelastan ne joka paikasta, minne ne ovat hajaantuneet pilvisenä ja  pimeänä päivänä.</span> <span class="verse"><a name="13">13</a>Minä vien ne pois kansojen seasta ja kokoan ne muista maista, tuon  ne omaan maahansa ja kaitsen niitä Israelin vuorilla, puronotkoissa ja  kaikissa maan asuttavissa paikoissa.</span> <span class="verse"><a name="14">14</a>Hyvillä ruokamailla minä niitä kaitsen, ja Israelin korkeilla  vuorilla on niillä oleva laitumensa. Siellä ne saavat levätä hyvällä  laitumella, ja lihava ruokamaa niillä on oleva Israelin vuorilla.</span> <span class="verse"><a name="15">15</a>Minä itse kaitsen lampaani ja vien itse ne lepäämään, sanoo Herra,  Herra.</span> <span class="verse"><a name="16">16</a>Kadonneet minä tahdon etsiä, eksyneet tuoda takaisin, haavoittuneet  sitoa, heikkoja vahvistaa; mutta lihavat ja väkevät minä hävitän. Minä  kaitsen niitä niin, kuin oikein on.</span> <span class="verse"><a name="17">17</a>Mutta te, minun lampaani! Näin sanoo Herra, Herra: Katso, minä  tahdon tuomita lampaan ja lampaan, oinasten ja vuohipukkien välillä.</span> <span class="verse"><a name="18">18</a>Eikö teille riitä, että olette hyvällä laitumella, kun vielä  tallaatte jaloillanne loput laitumestanne, ja että saatte juoda kirkasta  vettä, kun vielä hämmennätte jaloillanne loput?</span> <span class="verse"><a name="19">19</a>Ja onko minun lampaitteni oltava laitumella siinä, mitä jalkanne  ovat tallanneet, ja juotava sitä, mitä jalkanne ovat hämmentäneet?</span> <span class="verse"><a name="20">20</a>Sentähden sanoo Herra, Herra niille näin: Katso, minä, minä  tuomitsen lihavan lampaan ja laihan lampaan välillä.</span> <span class="verse"><a name="21">21</a>Koska te olette kylki- ja niskavoimalla sysineet ja sarvillanne  puskeneet kaikkia heikkoja, kunnes olette saaneet ne ajetuiksi ulos ja  hajallensa,</span> <span class="verse"><a name="22">22</a>niin minä tahdon vapauttaa lampaani, etteivät ne enää jää  ryöstettäviksi; ja minä tahdon tuomita lampaan ja lampaan välillä.</span> <span class="verse"><a name="23">23</a>Ja minä herätän heille yhden paimenen heitä kaitsemaan, palvelijani  Daavidin; hän on kaitseva heitä ja oleva heidän paimenensa.</span> <span class="verse"><a name="24">24</a>Ja minä, Herra, olen heidän Jumalansa, ja minun palvelijani Daavid  on ruhtinas heidän keskellänsä. Minä, Herra, olen puhunut.</span> <span class="verse"><a name="25">25</a>Ja minä teen heidän kanssansa rauhan liiton; minä lopetan maasta  pahat eläimet, niin että he asuvat turvallisesti erämaassa ja nukkuvat  metsiköissä;</span> <span class="verse"><a name="26">26</a>ja minä teen siunatuiksi heidät ja kaiken, mitä minun kukkulani  ympärillä on, ja vuodatan sateen ajallansa - ne ovat siunauksen sateita.</span> <span class="verse"><a name="27">27</a>Ja kedon puut kantavat hedelmänsä, ja maa antaa satonsa, ja he  saavat olla turvassa maassansa. Ja he tulevat tietämään, että minä olen  Herra, kun minä särjen heidän ikeensä puut ja pelastan heidät heidän  orjuuttajainsa käsistä.</span> <span class="verse"><a name="28">28</a>Eivätkä he enää ole pakanain ryöstettävinä, eivätkä metsän pedot  heitä syö, vaan he asuvat turvassa, kenenkään peloittelematta.</span> <span class="verse"><a name="29">29</a>Ja minä annan nousta heille istutuksen, joka on oleva kunniaksi,  niin ettei heidän tarvitse siinä maassa menehtyä nälkään eikä enää  kärsiä pakanain pilkkaa.</span> <span class="verse"><a name="30">30</a>Ja he tulevat tietämään, että minä, Herra, heidän Jumalansa, olen  heidän kanssansa ja että he, Israelin heimo, ovat minun kansani, sanoo  Herra, Herra.</span> <span class="verse"><a name="31">31</a>Niin, te olette minun lampaani, minun laitumeni lampaat, te ihmiset;  minä olen teidän Jumalanne, sanoo Herra, Herra."</span> </p></div</div></div></body></html>