<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 20</strong></div><p><span class="verse"><a name="1">1</a>Seitsemäntenä vuotena, viidennessä kuussa, kuukauden kymmenentenä  päivänä tuli miehiä Juudan vanhinten joukosta kysymään neuvoa Herralta,  ja he istuivat minun eteeni.</span> <span class="verse"><a name="2">2</a>Niin minulle tuli tämä Herran sana:</span> <span class="verse"><a name="3">3</a>"Ihmislapsi, puhu Israelin vanhimmille ja sano heille: Näin sanoo  Herra, Herra: Tekö tulette minulta neuvoa kysymään? Niin totta kuin minä  elän, en anna minä teidän kysyä minulta neuvoa, sanoo Herra, Herra.</span> <span class="verse"><a name="4">4</a>Etkö tuomitse heitä, etkö tuomitse, ihmislapsi? Tee heille  tiettäviksi heidän isiensä kauhistukset</span> <span class="verse"><a name="5">5</a>ja sano heille: Näin sanoo Herra, Herra: Sinä päivänä, jona minä  Israelin valitsin, minä kättä kohottaen lupasin Jaakobin heimon  jälkeläisille, minä tein itseni heille tunnetuksi Egyptin maassa ja  kättä kohottaen lupasin heille sanoen: 'Minä olen Herra, teidän  Jumalanne'.</span> <span class="verse"><a name="6">6</a>Sinä päivänä minä kättä kohottaen lupasin heille, että vien heidät  pois Egyptin maasta siihen maahan, jonka olin heille katsonut ja joka  vuotaa maitoa ja mettä - se on kaunistus kaikkien maitten joukossa. -</span> <span class="verse"><a name="7">7</a>Ja minä sanoin heille: 'Heittäkää, itsekukin, pois silmienne  iljetykset älkääkä saastuttako itseänne Egyptin kivijumalilla: minä olen  Herra, teidän Jumalanne'.</span> <span class="verse"><a name="8">8</a>Mutta he niskoittelivat minua vastaan eivätkä tahtoneet minua kuulla;  eivät heittäneet pois itsekukin silmiensä iljetyksiä eivätkä hyljänneet  Egyptin kivijumalia. Niin minä ajattelin vuodattaa kiivauteni heidän  ylitsensä ja panna vihani täytäntöön heissä keskellä Egyptin maata.</span> <span class="verse"><a name="9">9</a>Mutta minä tein, minkä tein, oman nimeni tähden, ettei se tulisi  häväistyksi pakanain silmissä, joitten keskellä he olivat ja joitten  silmäin edessä minä olin tehnyt itseni heille tunnetuksi viemällä heidät  pois Egyptin maasta.</span> <span class="verse"><a name="10">10</a>Ja kun olin vienyt heidät pois Egyptin maasta ja tuonut heidät  erämaahan,</span> <span class="verse"><a name="11">11</a>niin minä annoin heille käskyni ja tein heille tiettäviksi  oikeuteni: se ihminen, joka ne pitää, on niistä elävä.</span> <span class="verse"><a name="12">12</a>Myöskin sapattini minä annoin heille, olemaan merkkinä minun ja  heidän välillään, että he tulisivat tietämään, että minä olen Herra,  joka pyhitän heidät.</span> <span class="verse"><a name="13">13</a>Mutta Israelin heimo niskoitteli minua vastaan erämaassa: he eivät  vaeltaneet minun käskyjeni mukaan, ylenkatsoivat minun oikeuteni, jotka  ihmisen on pidettävä, että hän niistä eläisi, ja minun sapattini he  kovin rikkoivat. Niin minä ajattelin vuodattaa kiivauteni heidän  ylitsensä erämaassa ja lopettaa heidät.</span> <span class="verse"><a name="14">14</a>Mutta minä tein, minkä tein, oman nimeni tähden, ettei se tulisi  häväistyksi pakanain silmissä, joitten silmäin edessä minä olin vienyt  heidät pois.</span> <span class="verse"><a name="15">15</a>Kuitenkin minä kättä kohottaen vannoin heille erämaassa, etten heitä  tuo siihen maahan, jonka olin antanut heille, joka vuotaa maitoa ja  mettä - se on kaunistus kaikkien maitten joukossa -</span> <span class="verse"><a name="16">16</a>koska he pitivät minun oikeuteni halpoina, eivät vaeltaneet minun  käskyjeni mukaan, vaan rikkoivat minun sapattini; sillä heidän sydämensä  vaelsi heidän kivijumalainsa jäljessä.</span> <span class="verse"><a name="17">17</a>Mutta minä säälin heitä, niin etten heitä hävittänyt enkä tehnyt  heistä loppua erämaassa.</span> <span class="verse"><a name="18">18</a>Sitten minä sanoin heidän lapsillensa erämaassa: Älkää vaeltako  isäinne käskyjen mukaan, heidän oikeuksiansa älkää noudattako älkääkä  saastuttako itseänne heidän kivijumalillansa.</span> <span class="verse"><a name="19">19</a>Minä olen Herra, teidän Jumalanne; minun käskyjeni mukaan vaeltakaa,  minun oikeuksiani noudattakaa, ne pitäkää</span> <span class="verse"><a name="20">20</a>ja pyhittäkää minun sapattini; ne olkoot merkkinä välillämme, minun  ja teidän, että tulisitte tietämään, että minä olen Herra, teidän  Jumalanne.</span> <span class="verse"><a name="21">21</a>Mutta lapset niskoittelivat minua vastaan: he eivät vaeltaneet minun  käskyjeni mukaan, eivät noudattaneet minun oikeuksiani, niin että  olisivat ne pitäneet, - jotka ihmisen on pidettävä, että hän niistä  eläisi - ja rikkoivat minun sapattini. Niin minä ajattelin vuodattaa  kiivauteni heidän ylitsensä ja panna vihani heissä täytäntöön erämaassa.</span> <span class="verse"><a name="22">22</a>Mutta minä pidätin käteni ja tein, minkä tein, oman nimeni tähden,  ettei se tulisi häväistyksi pakanain silmissä, joitten silmäin edessä  minä olin vienyt heidät pois.</span> <span class="verse"><a name="23">23</a>Kuitenkin minä kättä kohottaen vannoin heille erämaassa, että minä  hajotan heidät pakanain sekaan ja sirotan heidät muihin maihin,</span> <span class="verse"><a name="24">24</a>koska he eivät pitäneet minun käskyjäni, vaan ylenkatsoivat minun  käskyni, rikkoivat minun sapattini ja heidän silmänsä pälyivät heidän  isiensä kivijumalain perään.</span> <span class="verse"><a name="25">25</a>Niinpä minäkin annoin heille käskyjä, jotka eivät olleet hyviä, ja  oikeuksia, joista he eivät voineet elää,</span> <span class="verse"><a name="26">26</a>ja annoin heidän saastua lahjoistansa, siitä, että polttivat uhrina  kaiken, mikä avasi äidinkohdun, jotta saattaisin heidät kauhun valtaan  ja he tulisivat tietämään, että minä olen Herra.</span> <span class="verse"><a name="27">27</a>Sentähden puhu Israelin heimolle, ihmislapsi, ja sano heille: Näin  sanoo Herra, Herra: Vielä niinkin ovat isänne minua herjanneet, että  ovat olleet uskottomat minua kohtaan.</span> <span class="verse"><a name="28">28</a>Kun minä toin heidät maahan, jonka olin kättä kohottaen luvannut  heille antaa, niin missä vain he näkivät korkean kukkulan tai tuuhean  puun, siinä he uhrasivat teurasuhrinsa ja antoivat vihastuttavat  uhrilahjansa, siinä panivat esiin suloisesti tuoksuvat uhrinsa ja siinä  vuodattivat juomauhrinsa.</span> <span class="verse"><a name="29">29</a>Niin minä sanoin heille: 'Mikä tämä uhrikukkula on, jolle te  menette?' ja niin sai sellainen nimen uhrikukkula aina tähän päivään  asti.</span> <span class="verse"><a name="30">30</a>Sentähden sano Israelin heimolle: Näin sanoo Herra, Herra: Ettekö te  saastuta itseänne isienne tiellä? Ettekö kulje uskottomina heidän  iljetystensä jäljessä?</span> <span class="verse"><a name="31">31</a>Ettekö ole saastuttaneet itseänne kaikilla kivijumalillanne aina  tähän päivään asti, kun tuotte lahjojanne ja panette lapsenne käymään  tulen läpi? Ja minäkö antaisin teidän kysyä minulta neuvoa, te Israelin  heimo? Niin totta kuin minä elän, sanoo Herra, Herra, en anna minä  teidän kysyä minulta neuvoa.</span> <span class="verse"><a name="32">32</a>Se, mikä on tullut teidän mieleenne, ei totisesti ole tapahtuva -  se, mitä sanotte: 'Me tahdomme olla pakanain kaltaisia, muitten maitten  sukukuntain kaltaisia, niin että palvelemme puuta ja kiveä'.</span> <span class="verse"><a name="33">33</a>Niin totta kuin minä elän, sanoo Herra, Herra: totisesti minä olen  hallitseva teitä väkevällä kädellä, ojennetulla käsivarrella ja  vuodatetulla vihalla.</span> <span class="verse"><a name="34">34</a>Ja minä vien teidät pois kansojen seasta ja kokoan teidät maista,  joihin olitte hajotetut, väkevällä kädellä, ojennetulla käsivarrella ja  vuodatetulla vihalla.</span> <span class="verse"><a name="35">35</a>Ja minä tuon teidät kansojen erämaahan, ja siellä minä käyn oikeutta  teidän kanssanne kasvoista kasvoihin.</span> <span class="verse"><a name="36">36</a>Niinkuin minä kävin oikeutta isienne kanssa Egyptinmaan erämaassa,  niin minä käyn oikeutta teidän kanssanne, sanoo Herra, Herra.</span> <span class="verse"><a name="37">37</a>Minä panen teidät kulkemaan sauvan alitse ja saatan teidät liiton  siteeseen.</span> <span class="verse"><a name="38">38</a>Ja minä erotan teistä ne, jotka kapinoivat minua vastaan ja luopuvat  minusta: muukalaisuutensa maasta minä vien heidät pois, mutta Israelin  maahan he eivät tule; ja te tulette tietämään, että minä olen Herra.</span> <span class="verse"><a name="39">39</a>Mutta te, Israelin heimo! Näin sanoo Herra, Herra: Menkää vain ja  palvelkaa itsekukin omia kivijumalianne. Mutta vastedes te totisesti  kuulette minua ettekä enää häpäise minun pyhää nimeäni lahjoillanne ynnä  kivijumalillanne.</span> <span class="verse"><a name="40">40</a>Sillä minun pyhällä vuorellani, Israelin korkealla vuorella, sanoo  Herra, Herra, siellä he palvelevat minua, koko Israelin heimo, kaikki  tyynni, mitä maassa on. Siellä minä heihin mielistyn, siellä minä  halajan teidän antimianne, uutisverojanne, kaikkinaisia teidän pyhiä  lahjojanne.</span> <span class="verse"><a name="41">41</a>Niinkuin suloisesti tuoksuvaan uhriin minä teihin mielistyn, kun  minä vien teidät pois kansojen seasta ja kokoan teidät maista, joihin  olette hajotetut, ja osoitan teissä pyhyyteni pakanain silmien edessä.</span> <span class="verse"><a name="42">42</a>Ja te tulette tietämään, että minä olen Herra, kun minä tuon teidät  Israelin maahan, siihen maahan, jonka minä kättä kohottaen olin luvannut  antaa teidän isillenne.</span> <span class="verse"><a name="43">43</a>Ja te muistatte siellä vaelluksenne ja kaikki tekonne, joilla olette  itsenne saastuttaneet, ja teitä kyllästyttää oma itsenne kaikkien pahain  töittenne tähden, mitä olette tehneet.</span> <span class="verse"><a name="44">44</a>Ja te tulette tietämään, että minä olen Herra, kun minä teen teille,  minkä teen, oman nimeni tähden, en teidän pahan vaelluksenne enkä  riettaiden tekojenne ansion mukaan, te Israelin heimo; sanoo Herra,  Herra."</span> <span class="verse"><a name="45">45</a>Ja minulle tuli tämä Herran sana:</span> <span class="verse"><a name="46">46</a>"Ihmislapsi, käännä kasvosi etelää kohti, vuodata sanasi etelää  vastaan ja ennusta kedon metsikköä vastaan, joka on Etelämaassa.</span> <span class="verse"><a name="47">47</a>Ja sano Etelämaan metsikölle: Kuule Herran sana. Näin sanoo Herra,  Herra: Katso, minä sytytän sinut tuleen, ja se kuluttaa kaikki sinun  tuoreet puusi ja kuivat puusi. Ei sammu leimuava liekki, ja siitä  kärventyvät kaikki kasvot, etelästä pohjoiseen asti;</span> <span class="verse"><a name="48">48</a>ja kaikki liha on näkevä, että minä, Herra, olen sen sytyttänyt: se  ei sammu."</span> <span class="verse"><a name="49">49</a>Niin minä sanoin: "Voi Herra, Herra! Ne sanovat minusta: 'Tämähän  puhuu pelkkiä vertauksia'."</span> </p></div</div></div></body></html>