<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 16</strong></div><p><span class="verse"><a name="1">1</a>Ja minulle tuli tämä Herran sana:</span> <span class="verse"><a name="2">2</a>"Ihmislapsi, ilmoita Jerusalemille sen kauhistukset</span> <span class="verse"><a name="3">3</a>ja sano: Näin sanoo Jerusalemille Herra, Herra: Sinun sukusi ja  syntysi on kanaanilaisten maasta; isäsi oli amorilainen ja äitisi  heettiläinen.</span> <span class="verse"><a name="4">4</a>Ja näin oli sinun syntymäsi: sinä päivänä, jona synnyit, sinulta ei  leikattu napanuoraa, sinua ei pesty vedellä, että olisit puhdistunut,  sinua ei hierottu suolalla eikä sinua kääritty kapaloihin.</span> <span class="verse"><a name="5">5</a>Ei kenkään sinua säälinyt, niin että olisi tehnyt sinulle mitään  tällaista ja armahtanut sinua, vaan sinut pantiin heitteille kedolle:  niin halpana pidettiin sinun henkesi sinä päivänä, jona synnyit.</span> <span class="verse"><a name="6">6</a>Mutta minä kuljin ohitsesi ja näin sinut, kun sätkyttelit verissäsi.  Ja minä sanoin sinulle, kun olit siinä verissäsi: 'Sinun pitää elämän' -  niin sanoin minä sinulle, kun olit siinä verissäsi: 'Sinun pitää elämän,</span> <span class="verse"><a name="7">7</a>minä teen sinut kymmentuhansiksi kuin pellon laihon'. Sitten sinä  vartuit, tulit isoksi ja ehdit kauneimpaan kukoistukseesi, rintasi  paisuivat, ja hiuksesi kasvoivat; mutta vielä sinä olit alaston ja  paljas.</span> <span class="verse"><a name="8">8</a>Niin minä kuljin ohitsesi ja näin sinut, ja katso, sinun aikasi oli  lemmen aika. Ja minä levitin liepeeni sinun ylitsesi ja peitin häpysi.  Ja minä vannoin sinulle ja menin liittoon sinun kanssasi, sanoo Herra,  Herra; ja sinä tulit minun omakseni.</span> <span class="verse"><a name="9">9</a>Minä pesin sinut vedellä, huuhtelin sinut verestäsi ja voitelin sinut  öljyllä.</span> <span class="verse"><a name="10">10</a>Minä puetin sinut kirjaeltuihin vaatteisiin, kengitsin sinut  sireeninnahkakenkiin, sidoin päähäsi hienopellavaisen siteen ja hunnutin  sinut silkillä.</span> <span class="verse"><a name="11">11</a>Minä koristin sinut koruilla, panin rannerenkaat käsiisi ja käädyt  kaulaasi,</span> <span class="verse"><a name="12">12</a>panin nenärenkaan nenääsi, korvarenkaat korviisi ja päähäsi kauniin  kruunun.</span> <span class="verse"><a name="13">13</a>Niin koristettiin sinut kullalla ja hopealla, sinun pukusi oli  hienoa pellavaa, silkkiä ja kirjaeltua vaatetta, ja sinä sait syödä  lestyjä jauhoja, hunajata ja öljyä. Sinusta tuli ylenmäärin kaunis, ja  sinä kelpasit kuninkaalliseen arvoon.</span> <span class="verse"><a name="14">14</a>Ja sinun maineesi kulki pakanakansoihin kauneutesi tähden, sillä se  oli täydellinen niiden kaunistusten takia, jotka minä sinun yllesi  panin; sanoo Herra, Herra.</span> <span class="verse"><a name="15">15</a>Mutta sinä luotit kauneuteesi ja harjoitit haureutta maineesi  nojalla ja vuodatit haureuttasi jokaiselle ohikulkijalle: 'Saakoon  tuokin!'</span> <span class="verse"><a name="16">16</a>Sinä otit vaatteitasi ja teit itsellesi kirjavia uhrikukkuloita ja  harjoitit haureutta niiden päällä - moista ei ole tapahtunut eikä ole  tapahtuva -</span> <span class="verse"><a name="17">17</a>Sinä otit korukalujasi, minun kultaani ja hopeatani, jota minä olin  sinulle antanut, ja teit itsellesi miehenkuvia ja harjoitit haureutta  niiden kanssa.</span> <span class="verse"><a name="18">18</a>Sinä otit kirjaeltuja vaatteitasi ja verhosit ne niillä; ja minun  öljyni ja suitsukkeeni sinä panit niiden eteen.</span> <span class="verse"><a name="19">19</a>Ruokani, jota minä sinulle annoin - minähän syötin sinua lestyillä  jauhoilla, öljyllä ja hunajalla - sinä panit niiden eteen suloiseksi  tuoksuksi. Näin tapahtui, sanoo Herra, Herra.</span> <span class="verse"><a name="20">20</a>Sinä otit poikasi ja tyttäresi, jotka olit minulle synnyttänyt, ja  teurastit heidät niiden syödä. Eikö riittänyt sinulle haureutesi,</span> <span class="verse"><a name="21">21</a>kun vielä teurastit minun poikani ja annoit heidät poltettaviksi  uhrina niille?</span> <span class="verse"><a name="22">22</a>Ja kaikkien kauhistustesi ja haureutesi ohessa sinä et muistanut  nuoruutesi päiviä, jolloin olit alaston ja paljas ja sätkyttelit  verissäsi.</span> <span class="verse"><a name="23">23</a>Ja kaiken muun pahuutesi lisäksi - voi, voi sinua! sanoo Herra,  Herra -</span> <span class="verse"><a name="24">24</a>sinä rakensit itsellesi korokkeita ja teit itsellesi kumpuja  kaikille toreille;</span> <span class="verse"><a name="25">25</a>kaikkiin kadunkulmiin sinä rakensit kumpujasi ja häpäisit  kauneutesi, levitit sääresi jokaiselle ohikulkijalle ja yhä lisäsit  haureuttasi.</span> <span class="verse"><a name="26">26</a>Sinä harjoitit haureutta naapuriesi, Egyptin suurijäsenisten  poikain, kanssa ja yhä lisäsit haureuttasi ja niin vihoitit minut.</span> <span class="verse"><a name="27">27</a>Ja katso, minä ojensin käteni sinua vastaan ja vähensin sinun  määräosasi ja jätin sinut vihollistesi, filistealaisten tyttärien,  raivon valtaan, jotka häpesivät sinun iljettävää vaellustasi.</span> <span class="verse"><a name="28">28</a>Sitten sinä harjoitit haureutta Assurin poikain kanssa, koska et  voinut saada kyllääsi; ja vaikka harjoitit haureutta heidän kanssansa,  et sittenkään kyllääsi saanut.</span> <span class="verse"><a name="29">29</a>Sitten sinä yhä enensit haureuttasi kauppiasten maahan päin,  Kaldeaan, mutta et siitäkään saanut kyllääsi.</span> <span class="verse"><a name="30">30</a>Kuinka himosta hiukeava olikaan sinun sydämesi, sanoo Herra, Herra,  kun teit tämän kaiken, niinkuin tekee itse pääportto;</span> <span class="verse"><a name="31">31</a>kun rakensit korokkeesi kaikkiin kadunkulmiin ja teit kumpusi  kaikille toreille! Mutta siinä sinä olit erilainen kuin muut portot,  että halveksuit portonpalkkaa -</span> <span class="verse"><a name="32">32</a>avionrikkoja-vaimo, joka miehensä sijaan ottaa vieraita!</span> <span class="verse"><a name="33">33</a>Kaikille muille portoille annetaan lahja, mutta sinä annoit  portonlahjojasi kaikille rakastajillesi ja haureudessasi lahjoit heitä  tulemaan luoksesi joka taholta.</span> <span class="verse"><a name="34">34</a>Sinun oli haureudessasi laita päinvastoin kuin muitten naisten:  sinun perässäsi ei juostu haureuteen, ja sinä maksoit portonpalkkaa,  mutta sinulle portonpalkkaa ei maksettu; näin se oli päinvastoin.</span> <span class="verse"><a name="35">35</a>Sentähden, sinä portto, kuule Herran sana:</span> <span class="verse"><a name="36">36</a>Näin sanoo Herra, Herra: Koska olet antanut riettautesi vuotaa ja  olet paljastanut häpysi haureudessasi kaikille rakastajillesi ja  kaikille kauhistaville kivijumalillesi, sekä lastesi veren tähden, jonka  olet niille antanut,</span> <span class="verse"><a name="37">37</a>sentähden, katso, minä kokoan kaikki sinun rakastajasi, jotka olivat  sinulle mieleen, kaikki, joita sinä rakastit, ja kaikki, joihin  kyllästyit, ne minä kokoan sinua vastaan joka taholta ja paljastan  heille sinun häpysi, niin että he näkevät koko häpysi.</span> <span class="verse"><a name="38">38</a>Minä tuomitsen sinut sen mukaan, mitä on säädetty avionrikkoja- ja  verenvuodattaja-naisista, ja annan vihassa ja kiivaudessa sinun veresi  vuotaa.</span> <span class="verse"><a name="39">39</a>Ja minä annan sinut heidän käsiinsä, ja he hajottavat sinun  korokkeesi, kukistavat sinun kumpusi, raastavat sinulta vaatteesi,  ottavat korukalusi ja jättävät sinut alastomaksi ja paljaaksi.</span> <span class="verse"><a name="40">40</a>He nostattavat kansanjoukon sinua vastaan, ja ne kivittävät sinut,  hakkaavat sinut maahan miekoillansa,</span> <span class="verse"><a name="41">41</a>polttavat tulella sinun talosi ja panevat sinussa toimeen tuomiot  paljojen naisten silmäin edessä. Minä teen lopun sinun  porttona-olostasi, etkä sinä enää sitten portonpalkkoja maksa.</span> <span class="verse"><a name="42">42</a>Niin minä tyydytän vihani sinussa, niin että minun kiivauteni  sinusta väistyy, ja minä tyynnyn enkä enää ole vihastunut.</span> <span class="verse"><a name="43">43</a>Koska et muistanut nuoruutesi päiviä, vaan ärsytit minut kaikilla  näillä, niin katso: minäkin annan sinun vaelluksesi tulla oman pääsi  päälle, sanoo Herra, Herra. Etkö sinä tehnyt näitä iljetyksiä kaikkien  kauhistustesi lisäksi?</span> <span class="verse"><a name="44">44</a>Katso, jokainen, joka sananlaskuja lausuu, on lausuva sinusta:  'Tytär tulee äitiinsä'.</span> <span class="verse"><a name="45">45</a>Sinä olet äitisi tytär, hänen, joka vieroi miestään ja lapsiansa, ja  olet sisartesi sisar, heidän, jotka vieroivat miehiään ja lapsiansa:  teidän äitinne oli heettiläinen ja isänne amorilainen.</span> <span class="verse"><a name="46">46</a>Isompi sisaresi oli Samaria tyttärineen, joka asui vasemmalla  puolellasi, ja pienempi sisaresi, joka asui oikealla puolellasi, oli  Sodoma tyttärineen.</span> <span class="verse"><a name="47">47</a>Mutta sinä et vaeltanut heidän teitänsä etkä tehnyt kauhistuksia  samalla tavoin kuin he: vähän aikaa vain, niin sinä jo teit  kelvottomammin kuin he kaikilla teilläsi.</span> <span class="verse"><a name="48">48</a>Niin totta kuin minä elän, sanoo Herra, Herra: ei totisesti sisaresi  Sodoma tyttärineen tehnyt sitä, mitä sinä tyttärinesi olet tehnyt.</span> <span class="verse"><a name="49">49</a>Katso, tämä oli sisaresi Sodoman synti: ylpeys, leivän  yltäkylläisyys ja huoleton lepo hänellä ja hänen tyttärillään; mutta  kurjaa ja köyhää hän ei kädestä ottanut.</span> <span class="verse"><a name="50">50</a>He korskeilivat ja tekivät kauhistuksia minun edessäni, ja minä, kun  sen näin, toimitin heidät pois.</span> <span class="verse"><a name="51">51</a>Ja Samaria ei tehnyt puoltakaan sinun syntiesi vertaa; mutta sinä  olet tehnyt kauhistuksia paljon enemmän kuin he, niin että olet kaikilla  kauhistuksillasi, joita olet tehnyt, saanut sisaresi näyttämään  vanhurskailta.</span> <span class="verse"><a name="52">52</a>Niinpä kanna myös sinä häpeäsi, kun olet hankkinut moisen hyvityksen  sisarillesi: sinun syntiesi takia, kun olet menetellyt vielä  kauhistavammin kuin he, ovat he vanhurskaampia kuin sinä. Häpeä sinäkin  ja kanna häpeäsi, kun olet saanut sisaresi näyttämään vanhurskailta.</span> <span class="verse"><a name="53">53</a>Ja minä tahdon kääntää heidän kohtalonsa: Sodoman ja hänen  tyttäriensä kohtalon sekä Samarian ja hänen tyttäriensä kohtalon; ja  minä tahdon kääntää sinun kohtalosi, sinun, joka olet heidän  keskellänsä,</span> <span class="verse"><a name="54">54</a>että kantaisit häpeäsi ja olisit häpeissäsi kaikesta, mitä teit, kun  lohdutit heidät.</span> <span class="verse"><a name="55">55</a>Sinun sisaresi - Sodoma tyttärineen saa palata entisellensä, ja  Samaria tyttärineen saa palata entisellensä. Ja sinä tyttärinesi saat  palata entisellesi.</span> <span class="verse"><a name="56">56</a>Eikö ollut sisaresi Sodoma huhupuheena sinun suussasi sinun  ylpeytesi aikana,</span> <span class="verse"><a name="57">57</a>ennenkuin sinun oma pahuutesi paljastui, silloin kun jouduit Aramin  tyttärien ja kaikkien heidän ympärillään asuvaisten, filistealaisten  tyttärien, häväistäväksi, jotka joka taholta pilkkaavat sinua?</span> <span class="verse"><a name="58">58</a>Sinä saat kantaa iljetyksesi ja kauhistuksesi, sanoo Herra.</span> <span class="verse"><a name="59">59</a>Sillä näin sanoo Herra, Herra: Minä olen tehnyt sinulle sen mukaan,  kuin sinä olet tehnyt, kun olet pitänyt valan halpana ja rikkonut  liiton.</span> <span class="verse"><a name="60">60</a>Mutta minä muistan liittoni, jonka tein sinun kanssasi sinun  nuoruutesi päivinä, ja minä teen sinun kanssasi iankaikkisen liiton.</span> <span class="verse"><a name="61">61</a>Ja sinä muistat vaelluksesi ja häpeät, kun otat vastaan sisaresi,  ne, jotka ovat sinua isommat, ynnä ne, jotka ovat sinua pienemmät, ja  minä annan heidät sinulle tyttäriksi; mutta en sinun liittosi voimasta.</span> <span class="verse"><a name="62">62</a>Ja minä teen liittoni sinun kanssasi, ja sinä tulet tietämään, että  minä olen Herra.</span> <span class="verse"><a name="63">63</a>Niin sinä muistat ja häpeät etkä voi häpeäsi tähden suutasi avata,  kun minä annan sinulle anteeksi kaikki, mitä sinä tehnyt olet; sanoo  Herra, Herra."</span> </p></div</div></div></body></html>