<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 19</strong></div><p><span class="verse"><a name="1">1</a>"Mutta sinä, viritä itkuvirsi Israelin ruhtinaista</span> <span class="verse"><a name="2">2</a>ja sano: Mikä naarasleijona olikaan sinun äitisi leijonain joukossa!  Se makasi nuorten jalopeurain keskellä, kasvatti poikasiansa</span> <span class="verse"><a name="3">3</a>ja sai ylenemään yhden poikasistaan: siitä tuli nuori jalopeura, se  oppi saalista raatelemaan, se söi ihmisiä.</span> <span class="verse"><a name="4">4</a>Mutta kansat kuulivat siitä: se pyydystettiin heidän kuoppaansa ja  vietiin turpakoukussa Egyptin maahan.</span> <span class="verse"><a name="5">5</a>Kun emo näki, että viipyi, että hukkui hänen toivonsa, otti se toisen  poikasistaan, sai sen nuoreksi jalopeuraksi.</span> <span class="verse"><a name="6">6</a>Se käyskenteli leijonain keskellä, siitä tuli nuori jalopeura, se  oppi saalista raatelemaan, se söi ihmisiä.</span> <span class="verse"><a name="7">7</a>Se ryhtyi heidän leskiinsä ja teki autioiksi heidän kaupunkinsa, ja  maa ja kaikki, mitä siinä on, kauhistui sen ärjynnän äänestä.</span> <span class="verse"><a name="8">8</a>Silloin kansat maakunnista yltympäri asettivat ja virittivät sille  verkkonsa; se pyydystettiin heidän kuoppaansa.</span> <span class="verse"><a name="9">9</a>Ja se pantiin häkkiin, turpakoukkuun ja vietiin Baabelin kuninkaan  eteen. Se vietiin vuorilinnoihin, ettei sen ääni enää kuuluisi Israelin  vuorille.</span> <span class="verse"><a name="10">10</a>Sinun äitisi oli sinulle kuin verevä viinipuu, veden ääreen  istutettu. Se tuli runsaasta vedestä hedelmöitseväksi ja  tuuhealehväiseksi.</span> <span class="verse"><a name="11">11</a>Siihen tuli ylväitä oksia hallitsijain valtikoiksi, ja sen runko  kohosi korkealle tiheän lehvistön keskellä ja näkyi kauas korkeana ja  runsas-oksaisena.</span> <span class="verse"><a name="12">12</a>Mutta se temmattiin vihaisesti irti, viskattiin maahan, ja itätuuli  kuivasi sen hedelmät, ne revittiin hajalleen, ja sen ylväät oksat  kuivuivat, ne kulutti tuli.</span> <span class="verse"><a name="13">13</a>Nyt se on istutettuna erämaahan, kuivaan ja janoiseen maahan.</span> <span class="verse"><a name="14">14</a>Ja sen valtaoksasta on lähtenyt tuli, se on kuluttanut sen hedelmät,  ja ylvästä oksaa hallitusvaltikaksi ei siinä enää ole." Itkuvirsi tämä  oli oleva, ja itkuvirsi siitä on tullut.</span> </p></div</div></div></body></html>