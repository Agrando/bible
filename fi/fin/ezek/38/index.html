<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 38</strong></div><p><span class="verse"><a name="1">1</a>Minulle tuli tämä Herran sana:</span> <span class="verse"><a name="2">2</a>"Ihmislapsi, käännä kasvosi kohti Googia Maagogin maassa, Roosin,  Mesekin ja Tuubalin ruhtinasta, ja ennusta häntä vastaan</span> <span class="verse"><a name="3">3</a>ja sano: Näin sanoo Herra, Herra: Katso, minä käyn sinun kimppuusi,  Goog, sinä Roosin, Mesekin ja Tuubalin ruhtinas.</span> <span class="verse"><a name="4">4</a>Minä kuljetan sinua, panen koukut sinun leukoihisi ja nostatan sotaan  sinut ja kaiken sinun sotaväkesi: hevoset ja ratsumiehet, kaikki  pulskasti puettuja, suuren joukon suurine ja pienine kilpineen,  miekankantajia kaikki.</span> <span class="verse"><a name="5">5</a>Persia, Etiopia ja Puut ovat heidän kanssansa, kilvet ja kypärit on  heillä kaikilla.</span> <span class="verse"><a name="6">6</a>Goomer ja kaikki sen sotalaumat, Toogarman heimo pohjan periltä ja  kaikki sen sotalaumat - lukuisat kansat ovat sinun kanssasi.</span> <span class="verse"><a name="7">7</a>Ole valmis, varustaudu, sinä ja kaikki joukkosi, jotka ovat  kokoontuneet sinun luoksesi, ja ole sinä varalla heitä varten.</span> <span class="verse"><a name="8">8</a>Pitkien aikojen perästä sinä saat määräyksen, vuotten lopulla sinun  on karattava maahan, joka on tointunut miekan jäljiltä, koottu monien  kansain seasta, - mentävä Israelin vuorille, jotka kauan aikaa olivat  olleet rauniomaana; se on tuotu pois kansojen seasta, ja he asuvat  turvallisina kaikki tyynni.</span> <span class="verse"><a name="9">9</a>Sinä hyökkäät kuin rajuilma, tulet kuin pilvi, pettääksesi maan, sinä  ja kaikki sotalaumasi ja lukuisat kansat, jotka ovat sinun kanssasi.</span> <span class="verse"><a name="10">10</a>Näin sanoo Herra, Herra: Mutta sinä päivänä tulee mieleesi jotakin,  ja sinä mietit pahan juonen</span> <span class="verse"><a name="11">11</a>ja sanot: Minä hyökkään suojattomaan maahan, karkaan rauhallisten  ihmisten kimppuun, jotka asuvat turvallisina - asuvat muuria vailla  kaikki tyynni, ja joilla ei ole salpoja, ei ovia.</span> <span class="verse"><a name="12">12</a>Sinä aiot saalista saada, ryöstettävää ryöstää, ojentaa kätesi  raunioita kohti, jotka on saatu asutuiksi, ja kansaa kohti, joka on  koottu pakanakansain seasta, joka on hankkinut karjaa ja omaisuutta ja  asuu maan navassa.</span> <span class="verse"><a name="13">13</a>Saba ja Dedan ja Tarsiin kauppiaat ja kaikki heidän nuoret  jalopeuransa kyselevät sinulta: 'Oletko sinä menossa saalista saamaan,  ryöstettävää ryöstämään? Oletko koonnut joukkosi kantamaan hopeata ja  kultaa, ottamaan karjaa ja omaisuutta, suurta saalista saamaan?'</span> <span class="verse"><a name="14">14</a>Sentähden ennusta, ihmislapsi, ja sano Googille: Näin sanoo Herra,  Herra: Sinä päivänä sinä kyllä huomaat, että minun kansani Israel asuu  turvallisena,</span> <span class="verse"><a name="15">15</a>ja lähdet asuinpaikastasi pohjan periltä, sinä ja sinun kanssasi  lukuisat kansat, jotka kaikki ratsastavat hevosilla: suuri joukko,  lukuisa sotaväki.</span> <span class="verse"><a name="16">16</a>Sinä hyökkäät minun kansani Israelin kimppuun kuin pilvi,  peittääksesi maan. Päivien lopulla on tämä tapahtuva. Ja minä annan  sinun karata maahani, että pakanakansat tulisivat tuntemaan minut, kun  minä osoitan pyhyyteni sinussa, Goog, heidän silmäinsä edessä.</span> <span class="verse"><a name="17">17</a>Näin sanoo Herra, Herra: Etkö se ole sinä, josta minä muinaisina  päivinä puhuin palvelijaini, Israelin profeettain, kautta, jotka niinä  päivinä ennustivat, vuodesta vuoteen, että minä annan sinun karata  heidän kimppuunsa?</span> <span class="verse"><a name="18">18</a>Mutta sinä päivänä, jona Goog karkaa Israelin maahan, sanoo Herra,  Herra, nousee minun vihani hehku.</span> <span class="verse"><a name="19">19</a>Kiivaudessani, tuimuuteni tulessa minä sanon: Totisesti tulee sinä  päivänä suuri maanjäristys Israelin maahan.</span> <span class="verse"><a name="20">20</a>Ja minun edessäni vapisevat meren kalat ja taivaan linnut ja metsän  eläimet ja kaikki maassa liikkuvat matelijat ja kaikki ihmiset, jotka  maan pinnalla ovat; ja vuoret luhistuvat, ja vuorenpengermät sortuvat,  ja kaikki muurit sortuvat maahan.</span> <span class="verse"><a name="21">21</a>Ja minä kutsun häntä vastaan kaikille vuorilleni miekan, sanoo  Herra, Herra: toisen miekka on oleva toista vastaan.</span> <span class="verse"><a name="22">22</a>Minä käyn oikeutta hänen kanssansa rutolla ja verellä. Ja minä annan  sataa kaatosadetta, raekiviä, tulta ja tulikiveä hänen päällensä, hänen  sotalaumojensa päälle ja lukuisain kansojen päälle, jotka hänen  kanssansa ovat.</span> <span class="verse"><a name="23">23</a>Niin minä osoitan suuruuteni ja pyhyyteni sekä teen itseni  tunnetuksi lukuisain pakanakansain silmien edessä. Ja he tulevat  tietämään, että minä olen Herra."</span> </p></div</div></div></body></html>