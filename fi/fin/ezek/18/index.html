<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 18</strong></div><p><span class="verse"><a name="1">1</a>Ja minulle tuli tämä Herran sana:</span> <span class="verse"><a name="2">2</a>"Mikä teillä on, kun te lausutte tätä pilkkalausetta Israelin maasta:  'Isät söivät raakoja rypäleitä, lasten hampaat heltyivät'?</span> <span class="verse"><a name="3">3</a>Niin totta kuin minä elän, sanoo Herra, Herra, ei tule teidän enää  lausua tätä pilkkalausetta Israelissa.</span> <span class="verse"><a name="4">4</a>Katso, kaikki sielut ovat minun: niinkuin isän sielu, niin pojankin  sielu - ne ovat minun. Se sielu, joka syntiä tekee - sen on kuoltava.</span> <span class="verse"><a name="5">5</a>Jos mies on vanhurskas ja tekee oikeuden ja vanhurskauden:</span> <span class="verse"><a name="6">6</a>ei syö uhrivuorilla, ei luo silmiänsä Israelin heimon kivijumaliin,  ei saastuta lähimmäisensä vaimoa, ei ryhdy naiseen, joka on  kuukautistilassa,</span> <span class="verse"><a name="7">7</a>ei sorra toista, vaan antaa takaisin velanpantin, ei riistä eikä  raasta, vaan antaa leipäänsä nälkäiselle, verhoaa vaatteella alastonta,</span> <span class="verse"><a name="8">8</a>ei anna rahaansa korolle, ei ota voittoa, vaan pidättää kätensä  vääryydestä, tekee oikean tuomion miesten välillä,</span> <span class="verse"><a name="9">9</a>vaeltaa minun käskyjeni mukaan ja noudattaa minun oikeuksiani, niin  että tekee sitä, mikä oikein on - hän on vanhurskas, hän totisesti saa  elää, sanoo Herra, Herra.</span> <span class="verse"><a name="10">10</a>Mutta jos hänelle on syntynyt poika, väkivaltainen, verenvuodattaja,  joka tekee yhtäkin näistä,</span> <span class="verse"><a name="11">11</a>mitä hän itse ei ole tehnyt: syö uhrivuorilla, saastuttaa  lähimmäisensä vaimon,</span> <span class="verse"><a name="12">12</a>sortaa kurjaa ja köyhää, riistää ja raastaa,  ei anna takaisin panttia, luo silmänsä kivijumaliin, tekee kauhistuksia,</span> <span class="verse"><a name="13">13</a>antaa rahansa korolle ja ottaa voittoa - saisiko tämä elää?  Ei hän  saa elää: kaikkia näitä kauhistuksia hän on tehnyt, hänet on kuolemalla  rangaistava; hän on verivelan alainen.</span> <span class="verse"><a name="14">14</a>Mutta katso, jos tälle on syntynyt poika ja hän näkee kaikki isänsä  synnit, jotka tämä on tehnyt - näkee ne eikä tee sellaisia:</span> <span class="verse"><a name="15">15</a>ei syö uhrivuorilla, ei luo silmiänsä Israelin heimon kivijumaliin,  ei saastuta lähimmäisensä vaimoa,</span> <span class="verse"><a name="16">16</a>ei sorra toista, ei ota panttia, ei riistä eikä raasta, vaan antaa  leipäänsä nälkäiselle, verhoaa vaatteella alastonta,</span> <span class="verse"><a name="17">17</a>pidättää kätensä kurjasta, ei ota korkoa eikä voittoa, vaan tekee  minun oikeuksieni mukaan, vaeltaa käskyjeni mukaan - hänen ei ole  kuoltava isänsä syntivelan tähden, hän totisesti saa elää.</span> <span class="verse"><a name="18">18</a>Hänen isänsä taas kun teki väkivallan töitä, riisti ja raastoi  veljeltänsä ja teki kansansa keskuudessa sitä, mikä ei ole hyvää, niin  katso, hänen oli kuoltava syntivelkansa tähden.</span> <span class="verse"><a name="19">19</a>Ja vielä te kysytte: 'Minkätähden ei poika kanna isän syntivelkaa?'  Kun poika on tehnyt oikeuden ja vanhurskauden, noudattanut kaikkia minun  käskyjäni ja tehnyt niitten mukaan, hän totisesti saa elää. Se sielu,  joka syntiä tekee - sen on kuoltava.</span> <span class="verse"><a name="20">20</a>Poika ei kanna isän syntivelkaa, eikä isä kanna pojan syntivelkaa.  Vanhurskaan ylitse on tuleva hänen vanhurskautensa, ja jumalattoman  ylitse on tuleva hänen jumalattomuutensa.</span> <span class="verse"><a name="21">21</a>Ja jos jumalaton kääntyy pois kaikesta synnistänsä, mitä hän on  tehnyt, ja noudattaa kaikkia minun käskyjäni ja tekee oikeuden ja  vanhurskauden, hän totisesti saa elää; ei hänen ole kuoltava.</span> <span class="verse"><a name="22">22</a>Ei yhtäkään hänen synneistänsä, jotka hän on tehnyt, muisteta;  vanhurskautensa tähden, jota hän on noudattanut, hän saa elää.</span> <span class="verse"><a name="23">23</a>Olisiko minulle mieleen jumalattoman kuolema, sanoo Herra, Herra;  eikö se, että hän kääntyy pois teiltänsä ja elää?</span> <span class="verse"><a name="24">24</a>Ja jos vanhurskas kääntyy pois vanhurskaudestansa ja tekee  vääryyttä, tekee kaikkien niiden kauhistusten kaltaisia, joita jumalaton  tekee - saisiko hän tehdä niin ja elää? Ei yhtäkään hänen vanhurskasta  tekoansa, jonka hän on tehnyt, muisteta.  Uskottomuutensa tähden, johon  hän on langennut, ja syntinsä tähden, jota on tehnyt, niiden tähden  hänen on kuoltava.</span> <span class="verse"><a name="25">25</a>Ja vielä te sanotte: 'Herran tie ei ole oikea'. Kuulkaa siis, te  Israelin heimo! Minunko tieni ei olisi oikea? Eikö niin: teidän omat  tienne eivät ole oikeat!</span> <span class="verse"><a name="26">26</a>Jos vanhurskas kääntyy pois vanhurskaudestansa ja tekee vääryyttä,  sentähden hänen on kuoltava; vääryytensä tähden, jota on tehnyt, hänen  on kuoltava.</span> <span class="verse"><a name="27">27</a>Ja jos jumalaton kääntyy pois jumalattomuudestaan, jota on  harjoittanut, ja tekee oikeuden ja vanhurskauden, hän säilyttää sielunsa  elossa.</span> <span class="verse"><a name="28">28</a>Koska hän näki ja kääntyi pois kaikista synneistänsä, joita oli  tehnyt, hän totisesti saa elää; ei hänen ole kuoltava.</span> <span class="verse"><a name="29">29</a>Mutta Israelin heimo sanoo: 'Herran tie ei ole oikea'.  Minunko  tieni eivät olisi oikeat, te Israelin heimo? Eikö niin: teidän omat  tienne eivät ole oikeat!</span> <span class="verse"><a name="30">30</a>Niinpä minä tuomitsen teidät, te Israelin heimo, itsekunkin hänen  teittensä mukaan, sanoo Herra, Herra. Kääntykää, palatkaa pois kaikista  synneistänne, ja älköön syntivelka tulko teille lankeemukseksi.</span> <span class="verse"><a name="31">31</a>Heittäkää pois päältänne kaikki syntinne, joilla te olette  rikkoneet, ja tehkää itsellenne uusi sydän ja uusi henki. Ja minkätähden  te kuolisitte, Israelin heimo?</span> <span class="verse"><a name="32">32</a>Sillä ei ole minulle mieleen kuolevan kuolema, sanoo Herra, Herra.  Siis kääntykää, niin te saatte elää."</span> </p></div</div></div></body></html>