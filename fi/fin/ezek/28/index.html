<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 28</strong></div><p><span class="verse"><a name="1">1</a>Ja minulle tuli tämä Herran sana:</span> <span class="verse"><a name="2">2</a>"Ihmislapsi, sano Tyyron ruhtinaalle: Näin sanoo Herra, Herra: Koska  sinun sydämesi on ylpistynyt ja sinä sanot: 'Minä olen jumala, jumalain  istuimella minä istun merten sydämessä', ja olet kuitenkin ihminen, et  jumala, vaikka omasta mielestäsi olet jumalan vertainen -</span> <span class="verse"><a name="3">3</a>ja katso, viisaampi sinä oletkin kuin Daniel, ei mikään salaisuus ole  sinulta pimitetty;</span> <span class="verse"><a name="4">4</a>viisaudessasi ja ymmärtäväisyydessäsi olet hankkinut itsellesi  rikkautta, hankkinut kultaa ja hopeata aarreaittoihisi,</span> <span class="verse"><a name="5">5</a>ja suuressa viisaudessasi olet kaupankäynnillä kartuttanut  rikkautesi, ja niin sinun sydämesi on ylpistynyt rikkaudestasi -</span> <span class="verse"><a name="6">6</a>sentähden, näin sanoo Herra, Herra: Koska omasta mielestäsi olet  jumalan vertainen,</span> <span class="verse"><a name="7">7</a>sentähden, katso, minä tuon sinun kimppuusi muukalaiset, julmimmat  pakanoista; he paljastavat miekkansa sinun viisautesi kauneutta vastaan  ja häpäisevät sinun ihanuutesi.</span> <span class="verse"><a name="8">8</a>He syöksevät sinut alas kuoppaan, ja sinä kuolet, niinkuin kaadetut  kuolevat, merten sydämessä.</span> <span class="verse"><a name="9">9</a>Vieläköhän sanot surmaajasi edessä: 'Minä olen jumala', kun kuitenkin  olet ihminen, et jumala, kaatajaisi käsissä?</span> <span class="verse"><a name="10">10</a>Niinkuin kuolevat ympärileikkaamattomat, niin sinä kuolet  muukalaisten käden kautta. Sillä minä olen puhunut, sanoo Herra, Herra."</span> <span class="verse"><a name="11">11</a>Ja minulle tuli tämä Herran sana:</span> <span class="verse"><a name="12">12</a>"Ihmislapsi, viritä itkuvirsi Tyyron kuninkaasta ja sano hänelle:  Näin sanoo Herra, Herra: Sinä olet sopusuhtaisuuden sinetti, täynnä  viisautta, täydellinen kauneudessa.</span> <span class="verse"><a name="13">13</a>Eedenissä, Jumalan puutarhassa, sinä olit. Peitteenäsi olivat  kaikkinaiset kalliit kivet; karneolia, topaasia ja jaspista,  krysoliittia, onyksia ja berylliä, safiiria, rubiinia ja smaragdia sekä  kultaa olivat upotus- ja syvennystyöt sinussa, valmistetut sinä päivänä,  jona sinut luotiin.</span> <span class="verse"><a name="14">14</a>Sinä olit kerubi, laajalti suojaavainen, ja minä asetin sinut  pyhälle vuorelle; sinä olit jumal'olento ja käyskentelit säihkyväin  kivien keskellä.</span> <span class="verse"><a name="15">15</a>Nuhteeton sinä olit vaellukseltasi siitä päivästä, jona sinut  luotiin, siihen saakka, kunnes sinussa löydettiin vääryys.</span> <span class="verse"><a name="16">16</a>Suuressa kaupankäynnissäsi tuli sydämesi täyteen väkivaltaa, ja sinä  teit syntiä. Niin minä karkoitin sinut häväistynä Jumalan vuorelta ja  hävitin sinut, suojaava kerubi, pois säihkyväin kivien keskeltä.</span> <span class="verse"><a name="17">17</a>Sinun sydämesi ylpistyi sinun kauneudestasi, ihanuutesi tähden sinä  kadotit viisautesi. Minä viskasin sinut maahan, annoin sinut alttiiksi  kuninkaille, heidän silmänherkukseen.</span> <span class="verse"><a name="18">18</a>Paljoilla synneilläsi, tekemällä vääryyttä kaupoissasi, sinä olet  häväissyt pyhäkkösi. Niin minä annoin sinun keskeltäsi puhjeta tulen; se  kulutti sinut. Ja minä panin sinut tuhaksi maahan kaikkien silmäin  edessä, jotka sinut näkivät.</span> <span class="verse"><a name="19">19</a>Kaikki tuttavasi kansojen seassa ovat tyrmistyneet sinun tähtesi.  Kauhuksi olet sinä tullut, eikä sinua enää ole, hamaan ikiaikoihin  asti."</span> <span class="verse"><a name="20">20</a>Ja minulle tuli tämä Herran sana:</span> <span class="verse"><a name="21">21</a>"Ihmislapsi, käännä kasvosi Siidonia kohti ja ennusta sitä vastaan</span> <span class="verse"><a name="22">22</a>ja sano: Näin sanoo Herra, Herra: Katso, minä käyn sinun kimppuusi,  Siidon, ja näytän kunniani sinun keskuudessasi. Ja he tulevat tietämään,  että minä olen Herra, kun minä siinä panen toimeen tuomiot ja näytän  siinä pyhyyteni.</span> <span class="verse"><a name="23">23</a>Minä lähetän sinne ruton ja verta sen kaduille, ja kaatuneita on  viruva sen keskellä, kaatuneita miekkaan, joka käy sen kimppuun joka  taholta. Ja he tulevat tietämään, että minä olen Herra.</span> <span class="verse"><a name="24">24</a>Sitten ei Israelin heimolle enää ole pistävänä orjantappurana eikä  vaivaavana ohdakkeena yksikään sen naapureista, jotka ovat heitä  halveksineet. Ja he tulevat tietämään, että minä olen Herra, Herra.</span> <span class="verse"><a name="25">25</a>Näin sanoo Herra, Herra: Kun minä kokoan Israelin heimon kansoista,  joitten sekaan he ovat hajotetut, silloin minä näytän pyhyyteni heissä  pakanakansain silmien edessä, ja he saavat asua maassansa, jonka minä  annoin palvelijalleni Jaakobille.</span> <span class="verse"><a name="26">26</a>He asuvat siinä turvallisesti ja rakentavat taloja ja istuttavat  viinitarhoja. Turvallisesti he asuvat, kun minä panen toimeen tuomiot  kaikille heidän naapureillensa, jotka ovat heitä halveksineet. Ja he  tulevat tietämään, että minä olen Herra, heidän Jumalansa."</span> </p></div</div></div></body></html>