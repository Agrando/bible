<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 1</strong></div><p><span class="verse"><a name="1">1</a>Kolmantenakymmenentenä vuotena, neljännessä kuussa, kuukauden  viidentenä päivänä, kun minä olin pakkosiirtolaisten joukossa Kebar-joen  varrella, aukenivat taivaat, ja minä näin Jumalan näkyjä.</span> <span class="verse"><a name="2">2</a>Kuukauden viidentenä päivänä, kuningas Joojakinin  pakkosiirtolaisuuden viidentenä vuotena,</span> <span class="verse"><a name="3">3</a>tuli Jumalan sana pappi Hesekielille, Buusin pojalle, Kaldean maassa  Kebar-joen varrella, ja hänen päällensä tuli siellä Herran käsi.</span> <span class="verse"><a name="4">4</a>Ja minä näin, ja katso: myrskytuuli tuli pohjoisesta, suuri pilvi ja  leimahteleva tuli, ja pilveä ympäröitsi hohde, ja tulen keskeltä näkyi  ikäänkuin hehkuvaa malmia, keskeltä tulta.</span> <span class="verse"><a name="5">5</a>Ja sen keskeltä näkyivät neljän olennon hahmot. Ja näöltänsä ne  olivat tällaiset: niillä oli ihmisen hahmo.</span> <span class="verse"><a name="6">6</a>Ja niillä oli neljät kasvot kullakin ja neljä siipeä kullakin.</span> <span class="verse"><a name="7">7</a>Ja säärivarret niillä oli suorat ja jalkaterät kuin vasikansorkat, ja  ne välkkyivät kuin kiiltävä vaski.</span> <span class="verse"><a name="8">8</a>Ja siipiensä alla niillä oli, neljällä eri puolellansa, ihmiskädet.  Kasvot ja siivet niillä neljällä olivat näin:</span> <span class="verse"><a name="9">9</a>Niiden siivet koskettivat toisiansa. Kulkiessaan ne eivät kääntyneet:  ne kulkivat kukin suoraan eteenpäin.</span> <span class="verse"><a name="10">10</a>Ja niiden kasvot olivat ihmiskasvojen kaltaiset; mutta oikealla  puolen oli niillä neljällä leijonankasvot, vasemmalla puolen oli niillä  neljällä häränkasvot, myös oli niillä neljällä kotkankasvot.</span> <span class="verse"><a name="11">11</a>Niin niiden kasvot. Mutta siivet niillä oli levällään ylöspäin.  Kullakin oli kaksi, jotka koskettivat toisen siipiä, ja kaksi, joilla ne  peittivät ruumistansa.</span> <span class="verse"><a name="12">12</a>Ja ne kulkivat suoraan eteenpäin. Minne henki vaati kulkemaan, sinne  ne kulkivat. Kulkiessaan ne eivät kääntyneet.</span> <span class="verse"><a name="13">13</a>Ja olentojen hahmo oli näöltänsä kuin tuliset hiilet, jotka paloivat  tulisoihtujen näköisinä. Tulta liekehti olentojen välissä, ja tuli  hohti, ja tulesta lähti salamoita.</span> <span class="verse"><a name="14">14</a>Ja olennot kiitivät edestakaisin ja olivat nähdä kuin  salamanleimaus.</span> <span class="verse"><a name="15">15</a>Mutta kun minä katselin olentoja, niin katso: yksi pyörä oli maassa  olentojen kohdalla, kunkin niiden neljän etupuolella.</span> <span class="verse"><a name="16">16</a>Pyörät olivat näöltään ja teoltaan niinkuin krysoliitti, ja niillä  neljällä oli sama muoto, ja ne olivat näöltään ja teoltaan, kuin olisi  ollut sisäkkäin pyörä pyörässä.</span> <span class="verse"><a name="17">17</a>Ne kulkivat neljään eri suuntaansa, kun kulkivat.</span> <span class="verse"><a name="18">18</a>Kulkiessaan ne eivät kääntyneet. Ja niiden kehät olivat korkeat ja  peljättävät; ja niiden kehät olivat täynnä silmiä, yltympäri, niissä  neljässä.</span> <span class="verse"><a name="19">19</a>Ja kun olennot kulkivat, kulkivat pyörät niiden ohella; ja kun  olennot kohosivat ylös maasta, kohosivat myös pyörät.</span> <span class="verse"><a name="20">20</a>Minne henki vaati kulkemaan, sinne ne kulkivat - minne vain henki  kulkemaan vaati. Ja pyörät kohosivat samalla kuin nekin, sillä olentojen  henki oli pyörissä.</span> <span class="verse"><a name="21">21</a>Kun olennot kulkivat, kulkivat nämäkin; kun ne seisoivat, seisoivat  nämäkin; kun ne kohosivat ylös maasta, kohosivat pyörät samalla kuin  nekin, sillä olentojen henki oli pyörissä.</span> <span class="verse"><a name="22">22</a>Ja olentojen päitten ylle hahmottui taivaanvahvuus, niinkuin  peljättävä kristalli, kaartuen ylös niiden päitten ylitse.</span> <span class="verse"><a name="23">23</a>Ja taivaanvahvuuden alla oli niillä siivet suorina, toisen siipi  toisen siipeä kohti. Kullakin oli kaksi, jotka sitä peittivät - kaksi,  jotka peittivät sen ruumista.</span> <span class="verse"><a name="24">24</a>Ja minä kuulin niiden siipien kohinan niinkuin paljojen vetten  kohinan, niinkuin Kaikkivaltiaan jylinän, kun ne kulkivat; pauhinan ääni  oli niinkuin sotaleirin pauhu. Kun ne seisoivat, laskivat ne siipensä  alas.</span> <span class="verse"><a name="25">25</a>Ja kuului ääni taivaanvahvuuden yläpuolelta, joka oli niitten pään  päällä. - Kun ne seisoivat, laskivat ne siipensä alas.</span> <span class="verse"><a name="26">26</a>Ja taivaanvahvuuden yläpuolella, joka oli niitten pään päällä, oli  valtaistuimen muotoinen, näöltään kuin safiirikiveä.  Ja valtaistuimen  muotoisella istui hahmo, ihmisen näköinen, kohoten korkealle.</span> <span class="verse"><a name="27">27</a>Ja minä näin ikäänkuin hehkuvaa malmia, tulen näköistä, jota ympäröi  kehä ylöspäin siitä, mikä näytti hänen lanteiltansa; ja alaspäin siitä,  mikä näytti hänen lanteiltansa, minä näin kuin tulen näköistä, ja sitä  ympäröitsi hohde.</span> <span class="verse"><a name="28">28</a>Kuin kaari, joka on pilvessä sadepäivänä, niin oli näöltään sitä  ympäröivä hohde. Senkaltainen oli katsoa Herran kirkkauden hahmo. Ja kun  minä sen näin, lankesin minä kasvoilleni. Ja minä kuulin äänen, kun joku  puhui.</span> </p></div</div></div></body></html>