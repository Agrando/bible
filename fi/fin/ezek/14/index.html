<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 14</strong></div><p><span class="verse"><a name="1">1</a>Minun luokseni tuli miehiä Israelin vanhinten joukosta, ja he  istuivat minun eteeni.</span> <span class="verse"><a name="2">2</a>Niin minulle tuli tämä Herran sana:</span> <span class="verse"><a name="3">3</a>"Ihmislapsi, nämä miehet ovat sulkeneet kivijumalansa sydämeensä ja  asettaneet kasvojensa eteen sen, mikä heille oli kompastukseksi syntiin.  Antaisinko minä heidän kysyä minulta neuvoa?</span> <span class="verse"><a name="4">4</a>Sentähden puhuttele heitä ja sano heille: Näin sanoo Herra, Herra:  Kuka ikinä israelilainen sulkee kivijumalansa sydämeensä ja asettaa  kasvojensa eteen sen, mikä hänelle oli kompastukseksi syntiin, ja sitten  menee profeetan tykö, hänelle minä, Herra, kyllä annan vastauksen -  hänelle ja hänen monille kivijumalilleen,</span> <span class="verse"><a name="5">5</a>ja tartun Israelin heimoa sydämeen, koska he ovat kääntyneet minusta  pois kaikki tyynni seuraamalla kivijumaliansa.</span> <span class="verse"><a name="6">6</a>Sentähden sano Israelin heimolle: Näin sanoo Herra, Herra: Kääntykää,  ja kääntykää pois kivijumalistanne ja kääntäkää kasvonne pois kaikista  kauhistuksistanne.</span> <span class="verse"><a name="7">7</a>Sillä kuka ikinä israelilainen tai muukalainen, joka asuu Israelissa,  luopuu minusta ja sulkee kivijumalansa sydämeensä ja asettaa kasvojensa  eteen sen, mikä hänelle oli kompastukseksi syntiin, ja sitten menee  profeetan tykö kysymään itsellensä neuvoa minulta, hänelle minä, Herra,  itse annan vastauksen.</span> <span class="verse"><a name="8">8</a>Minä käännän kasvoni sitä miestä vastaan, teen hänet merkiksi ja  sananlaskuksi ja hävitän hänet kansastani; ja te tulette tietämään, että  minä olen Herra.</span> <span class="verse"><a name="9">9</a>Mutta jos profeetta antaa viekoitella itsensä ja sanoo sanan, niin  minä, Herra, olen sen profeetan viekoitellut; ja minä ojennan käteni  häntä vastaan ja hävitän hänet kansastani Israelista.</span> <span class="verse"><a name="10">10</a>Heidän on kannettava syntinsä - niinkuin kysyjän synti, niin on  profeetankin synti -</span> <span class="verse"><a name="11">11</a>etteivät he, Israelin heimo, enää eksyisi minusta pois eivätkä enää  saastuttaisi itseänsä kaikilla rikkomuksillaan, vaan olisivat minun  kansani ja minä olisin heidän Jumalansa; sanoo Herra, Herra."</span> <span class="verse"><a name="12">12</a>Ja minulle tuli tämä Herran sana:</span> <span class="verse"><a name="13">13</a>"Ihmislapsi! Jos maa tekisi syntiä minua vastaan olemalla uskoton ja  minä ojentaisin sitä vastaan käteni ja murtaisin siltä leivän tuen ja  lähettäisin siihen nälän ja hävittäisin siitä ihmiset ja eläimet,</span> <span class="verse"><a name="14">14</a>ja sen keskellä olisivat nämä kolme miestä: Nooa, Daniel ja Job,  niin oman henkensä he vanhurskaudellaan pelastaisivat; sanoo Herra,  Herra.</span> <span class="verse"><a name="15">15</a>Jos minä antaisin pahain petoeläinten käydä halki maan ja ne  riistäisivät siltä lapset ja se tulisi autioksi, niin ettei kukaan  siellä kulkisi petoeläinten tähden,</span> <span class="verse"><a name="16">16</a>niin nämä kolme miestä, jos olisivat sen keskellä, eivät voisi -  niin totta kuin minä elän, sanoo Herra, Herra - pelastaa poikiansa eikä  tyttäriänsä; ainoastaan he itse pelastuisivat, mutta maa tulisi  autioksi.</span> <span class="verse"><a name="17">17</a>Taikka jos minä antaisin miekan tulla tämän maan yli ja sanoisin:  'Miekka, käy halki maan!' ja hävittäisin siitä ihmiset ja eläimet,</span> <span class="verse"><a name="18">18</a>ja sen keskellä olisivat nämä kolme miestä, eivät he voisi - niin  totta kuin minä elän, sanoo Herra, Herra - pelastaa poikiansa eikä  tyttäriänsä, vaan ainoastaan he itse pelastuisivat.</span> <span class="verse"><a name="19">19</a>Taikka, jos minä lähettäisin ruton tähän maahan ja vuodattaisin  vihani sen ylitse verenä, niin että hävittäisin siitä ihmiset ja  eläimet,</span> <span class="verse"><a name="20">20</a>ja Nooa ja Daniel ja Job olisivat sen keskellä, eivät he voisi -  niin totta kuin minä elän, sanoo Herra, Herra - pelastaa poikaansa eikä  tytärtänsä; vain itse he vanhurskaudellaan pelastaisivat henkensä.</span> <span class="verse"><a name="21">21</a>Mutta näin sanoo Herra, Herra: Mitä sitten, kun minä lähetän  Jerusalemin yli neljä kovaa tuomiotani: miekan, nälän, pahat petoeläimet  ja ruton hävittämään siitä ihmiset ja eläimet!</span> <span class="verse"><a name="22">22</a>Mutta katso, sinne on jäävä jäljelle pelastuneita, poikia ja  tyttäriä, jotka viedään pois. Katso, ne tulevat teidän luoksenne, ja te  näette heidän vaelluksensa ja tekonsa ja tulette lohdutetuiksi siitä  onnettomuudesta, jonka minä olen tuottanut Jerusalemille, kaikesta,  minkä olen sille tuottanut.</span> <span class="verse"><a name="23">23</a>He lohduttavat teitä, kun näette heidän vaelluksensa ja tekonsa. Ja  te tulette tietämään, etten minä syyttä ole tehnyt sitä kaikkea, minkä  olen sille tehnyt; sanoo Herra, Herra."</span> </p></div</div></div></body></html>