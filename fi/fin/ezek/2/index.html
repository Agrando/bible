<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 2</strong></div><p><span class="verse"><a name="1">1</a>Ja hän sanoi minulle: "Ihmislapsi, nouse jaloillesi, niin minä  puhuttelen sinua".</span> <span class="verse"><a name="2">2</a>Niin minuun tuli henki, kun hän puhui minulle, ja se nosti minut  jaloilleni, ja minä kuulin hänen puhuvan minulle.</span> <span class="verse"><a name="3">3</a>Ja hän sanoi minulle: "Ihmislapsi, minä lähetän sinut israelilaisten  tykö, kapinallisten pakanain tykö, jotka ovat kapinoineet minua vastaan;  he ja heidän isänsä ovat luopuneet minusta, hamaan tähän päivään asti.</span> <span class="verse"><a name="4">4</a>Nuo lapset, joilla on kovat kasvot ja paatuneet sydämet - niitten  luokse minä sinut lähetän, ja sinun on sanottava heille: Näin sanoo  Herra, Herra.</span> <span class="verse"><a name="5">5</a>Kuulkoot tai olkoot kuulematta - sillä uppiniskainen suku he ovat -  he tulevat kuitenkin tietämään, että profeetta on ollut heidän  keskellänsä.</span> <span class="verse"><a name="6">6</a>Mutta sinä, ihmislapsi, älä pelkää heitä, äläkä pelkää heidän  sanojansa, vaikka edessäsi on ohdakkeita ja orjantappuroita ja sinä asut  skorpionien seassa; älä pelkää heidän sanojansa äläkä arkaile heidän  kasvojansa, sillä he ovat uppiniskainen suku.</span> <span class="verse"><a name="7">7</a>Vaan puhu heille minun sanani, kuulkoot tai olkoot kuulematta; sillä  uppiniskaisia he ovat.</span> <span class="verse"><a name="8">8</a>Mutta sinä, ihmislapsi, kuule, mitä minä sinulle sanon. Älä ole  uppiniskainen, niinkuin uppiniskainen suku on. Avaa suusi ja syö, mitä  minä sinulle annan."</span> <span class="verse"><a name="9">9</a>Niin minä näin, ja katso: käsi ojennettiin minua kohti, ja katso:  siinä oli kirjakäärö.</span> <span class="verse"><a name="10">10</a>Ja hän levitti sen minun eteeni, ja katso: se oli kirjoitettu  täyteen sisältä ja päältä. Ja siihen oli kirjoitettu itkuvirret ja  huokaukset ja voi-huudot.</span> </p></div</div></div></body></html>