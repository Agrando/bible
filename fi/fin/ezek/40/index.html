<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 40</strong></div><p><span class="verse"><a name="1">1</a>Meidän pakkosiirtolaisuutemme kahdentenakymmenentenä viidentenä  vuotena, vuoden alussa, kuukauden kymmenentenä päivänä, neljäntenätoista  vuotena kaupungin valloituksen jälkeen, juuri sinä päivänä tuli minun  päälleni Herran käsi, ja hän vei minut sinne.</span> <span class="verse"><a name="2">2</a>Jumalan näyissä hän vei minut Israelin maahan ja laski minut hyvin  korkealle vuorelle, jolla oli ikäänkuin kaupunki rakennettuna, etelään  päin.</span> <span class="verse"><a name="3">3</a>Hän vei minut sinne. Ja katso, oli mies, näöltänsä vasken kaltainen,  ja pellavanuora oli hänellä kädessänsä sekä mittaruoko, ja hän seisoi  portilla.</span> <span class="verse"><a name="4">4</a>Ja mies puhui minulle: "Ihmislapsi, katso silmilläsi, kuule  korvillasi ja ota huomioosi kaikki, mitä minä sinulle näytän; sillä  sinut on tuotu tänne sitä varten, että nämä sinulle näytettäisiin.  Ilmoita kaikki, mitä näet, Israelin heimolle.</span> <span class="verse"><a name="5">5</a>Ja katso, oli muuri temppelin ulkopuolella, yltympäri sen. Ja miehen  kädessä oli mittaruoko, kuusikyynäräinen, kyynärään luettuna kyynärä ja  kämmenenleveys. Ja hän mittasi muurirakennuksen leveyden: yksi ruoko, ja  korkeuden: yksi ruoko.</span> <span class="verse"><a name="6">6</a>Sitten hän meni portille, jonka etupuoli oli itää kohden, nousi ylös  sen portaita ja mittasi portin kynnyksen: se oli yhden ruovon levyinen -  ensimmäinen kynnys: yhden ruovon levyinen.</span> <span class="verse"><a name="7">7</a>Sivuhuone oli aina yhden ruovon pituinen ja yhden ruovon levyinen, ja  sivuhuoneitten väliä oli viisi kyynärää. Portin kynnys porttieteisen  laidassa, sisäpuolella: yksi ruoko.</span> <span class="verse"><a name="8">8</a>Ja hän mittasi porttieteisen, joka oli sisäpuolella: yksi ruoko.</span> <span class="verse"><a name="9">9</a>Ja hän mittasi porttieteisen: kahdeksan kyynärää, ja sen  seinäpatsaat: kaksi kyynärää. Ja porttieteinen oli sisemmällä puolen.</span> <span class="verse"><a name="10">10</a>Itää kohden antavan portin sivuhuoneita oli kolme kummallakin  puolella. Ne kolme olivat yhtä suuria, ja niiden seinäpatsaat  kummallakin puolella olivat yhtä suuria.</span> <span class="verse"><a name="11">11</a>Ja hän mittasi portin oviaukon leveyden: kymmenen kyynärää, ja  portin pituuden: kolmetoista kyynärää.</span> <span class="verse"><a name="12">12</a>Mutta sivuhuoneitten edessä oli aitaus: yksi kyynärä, samoin  toisella puolella oleva aitaus: yksi kyynärä; ja kukin sivuhuone  kummallakin puolella: kuusi kyynärää.</span> <span class="verse"><a name="13">13</a>Ja hän mittasi portin, yhden sivuhuoneen katosta toisen kattoon:  leveys oli kaksikymmentä viisi kyynärää, ovet vastatusten.</span> <span class="verse"><a name="14">14</a>Sitten hän otti mitan seinäpatsaista: kaksikymmentä kyynärää.  Seinäpatsaisiin liittyi esipiha portin ympärillä.</span> <span class="verse"><a name="15">15</a>Ja sisäänkäyntiportin edestä sisäportin eteisen eteen oli  viisikymmentä kyynärää.</span> <span class="verse"><a name="16">16</a>Portissa yltympäri oli sisäänpäin, sivuhuoneisiin ja niitten  seinäpatsaisiin päin, avartuvia ikkuna-aukkoja; samoin eteisissä.  Ikkuna-aukot ympärinsä laajenivat sisäänpäin. Ja seinäpatsaissa oli  palmukoristeita.</span> <span class="verse"><a name="17">17</a>Sitten hän vei minut ulompaan esipihaan. Ja katso: ympäri esipihan  oli kammioita ja kivillä laskettu permanto. Kivillä lasketun permannon  laidassa oli kolmekymmentä kammiota.</span> <span class="verse"><a name="18">18</a>Kivillä laskettu permanto oli porttien sivuseinämillä, porttien  pituuden mukaisesti; tämä oli alempi kivillä laskettu permanto.</span> <span class="verse"><a name="19">19</a>Ja hän mittasi leveyden alemman portin edestä sisemmän esipihan  edustalle, ulkopuolelle: sata kyynärää sekä itä- että pohjoispuolella.</span> <span class="verse"><a name="20">20</a>Sitten hän mittasi sen portin pituuden ja leveyden, jonka etupuoli  oli pohjoista kohden ja joka vei ulompaan esipihaan.</span> <span class="verse"><a name="21">21</a>Siinä oli kolme sivuhuonetta kummallakin puolella, ja sen  seinäpatsaat ja eteinen olivat yhtä suuret kuin ensimmäisessä portissa.  Sen pituus oli viisikymmentä kyynärää ja leveys kaksikymmentä viisi  kyynärää.</span> <span class="verse"><a name="22">22</a>Ja sen ikkuna-aukot, eteinen ja palmukoristeet olivat yhtä suuret  kuin portin, jonka etupuoli oli itää kohden, ja sinne noustiin seitsemää  porrasta, ja niistä eteenpäin oli sen eteinen.</span> <span class="verse"><a name="23">23</a>Sisemmällä esipihalla oli portti porttia vastassa pohjoista ja itää  kohden. Ja hän mittasi portista porttiin: sata kyynärää.</span> <span class="verse"><a name="24">24</a>Sitten hän kuljetti minua etelää kohden, ja katso, tuli portti, joka  antoi etelää kohden. Ja hän mittasi sen seinäpatsaat ja eteisen: ne  olivat yhtä suuret kuin nuo toiset.</span> <span class="verse"><a name="25">25</a>Ja siinä ja sen eteisessä oli ikkuna-aukkoja ympärinsä, samanlaisia  kuin nuo toiset ikkuna-aukot. Pituus oli viisikymmentä kyynärää ja  leveys kaksikymmentä viisi kyynärää.</span> <span class="verse"><a name="26">26</a>Sen ylöskäytävässä oli seitsemän porrasta, ja niistä eteenpäin oli  sen eteinen. Ja siinä oli palmukoristeet, yksi kummallakin puolella, sen  seinäpatsaissa.</span> <span class="verse"><a name="27">27</a>Sisemmässä esipihassa oli portti etelää kohden. Ja hän mittasi  portista porttiin etelää kohden: sata kyynärää.</span> <span class="verse"><a name="28">28</a>Sitten hän vei minut sisempään esipihaan eteläportin kautta.  Ja hän  mittasi eteläportin: se oli yhtä suuri kuin nuo toiset.</span> <span class="verse"><a name="29">29</a>Ja sen sivuhuoneet, seinäpatsaat ja eteinen olivat yhtä suuret kuin  nuo toiset. Ja siinä ja sen eteisessä oli ikkuna-aukkoja ympärinsä.  Pituus oli viisikymmentä kyynärää ja leveys kaksikymmentä viisi  kyynärää.</span> <span class="verse"><a name="30">30</a>Ja eteisiä oli ympärinsä; pituus kaksikymmentä viisi kyynärää,  leveys viisi kyynärää.</span> <span class="verse"><a name="31">31</a>Sen eteinen oli ulompaan esipihaan päin, ja sen seinäpatsaissa oli  palmukoristeita. Sen portaissa oli kahdeksan porrasta.</span> <span class="verse"><a name="32">32</a>Sitten hän vei minut sisempään esipihaan itää kohden. Ja hän mittasi  portin: se oli yhtä suuri kuin nuo toiset.</span> <span class="verse"><a name="33">33</a>Ja sen sivuhuoneet, seinäpatsaat ja eteinen olivat yhtä suuret kuin  nuo toiset. Ja siinä ja sen eteisessä oli ikkuna-aukkoja ympärinsä.  Pituus oli viisikymmentä kyynärää ja leveys kaksikymmentä viisi  kyynärää.</span> <span class="verse"><a name="34">34</a>Sen eteinen oli ulompaan esipihaan päin, ja sen seinäpatsaissa oli  palmukoristeita kummallakin puolella. Sen portaissa oli kahdeksan  porrasta.</span> <span class="verse"><a name="35">35</a>Sitten hän vei minut pohjoisportille ja mittasi: yhtä suuret kuin  nuo toiset</span> <span class="verse"><a name="36">36</a>olivat sen sivuhuoneet, seinäpatsaat ja eteinen. Ja ikkuna-aukkoja  oli siinä ympärinsä. Pituus oli viisikymmentä kyynärää ja leveys  kaksikymmentä viisi kyynärää.</span> <span class="verse"><a name="37">37</a>Sen eteinen oli ulompaan esipihaan päin, ja sen seinäpatsaissa oli  palmukoristeita kummallakin puolella. Sen portaissa oli kahdeksan  porrasta.</span> <span class="verse"><a name="38">38</a>Ja oli kammio, jonka ovi oli seinäpatsaissa, porteissa.  Siellä oli  polttouhri huuhdottava.</span> <span class="verse"><a name="39">39</a>Ja porttieteisessä oli kaksi pöytää kummallakin puolella; niillä oli  polttouhri, syntiuhri ja vikauhri teurastettava.</span> <span class="verse"><a name="40">40</a>Ja ulkopuolisella sivuseinämällä, portin ovelle noustessa,  pohjoispuolella, oli kaksi pöytää; samoin porttieteisen toisella  sivuseinämällä kaksi pöytää:</span> <span class="verse"><a name="41">41</a>neljä pöytää portin sivuseinämillä kummallakin puolella, siis  kahdeksan pöytää. Niillä oli teurastettava.</span> <span class="verse"><a name="42">42</a>Ja ylöskäytävän ääressä oli neljä pöytää hakatuista kivistä.  Ne  olivat puolentoista kyynärän pituisia, puolentoista kyynärän levyisiä ja  yhden kyynärän korkuisia. Niille oli laskettava ne aseet, joilla  teurastettiin polttouhri ja teurasuhri.</span> <span class="verse"><a name="43">43</a>Ja haarukkakoukkuja, kämmenenleveyttä pitkiä, oli kiinnitetty ympäri  huonetta, mutta uhriliha pantiin pöydille.</span> <span class="verse"><a name="44">44</a>Sisemmän portin ulkopuolella oli kaksi kammiota sisemmässä  esipihassa, toinen pohjoisen portin sivuseinämällä, etupuoli etelää  kohden, ja toinen eteläisen portin sivuseinämällä, etupuoli pohjoista  kohden.</span> <span class="verse"><a name="45">45</a>Ja hän puhui minulle: "Tämä kammio, jonka etupuoli on etelää kohden,  on pappeja varten, jotka hoitavat temppelitehtäviä.</span> <span class="verse"><a name="46">46</a>Ja kammio, jonka etupuoli on pohjoista kohden, on pappeja varten,  jotka hoitavat alttaritehtäviä. Ne ovat Saadokin jälkeläiset, ne  leeviläisistä, jotka saavat lähestyä Herraa häntä palvellakseen."</span> <span class="verse"><a name="47">47</a>Ja hän mittasi esipihan: pituus oli sata kyynärää ja leveys sata  kyynärää; se oli neliön muotoinen. Ja alttari oli temppelin edustalla.</span> <span class="verse"><a name="48">48</a>Sitten hän vei minut temppelin eteiseen ja mittasi eteisen  seinäpatsaan: viisi kyynärää kummallakin puolella, ja portin leveyden:  kolme kyynärää kummallakin puolella.</span> <span class="verse"><a name="49">49</a>Eteisen pituus oli kaksikymmentä kyynärää ja leveys yksitoista  kyynärää. Sinne noustiin kymmentä porrasta. Ja seinäpatsaitten ääressä  oli pylväät, yksi kummallakin puolella.</span> </p></div</div></div></body></html>