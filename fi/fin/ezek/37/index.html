<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 37</strong></div><p><span class="verse"><a name="1">1</a>Herran käsi tuli minun päälleni ja vei minut pois Herran hengessä ja  laski minut keskelle laaksoa. Ja se oli täynnä luita.</span> <span class="verse"><a name="2">2</a>Ja hän kuljetti minua ympäri niitten ohitse; ja katso, niitä oli  hyvin paljon laakson kamaralla, ja katso, ne olivat hyvin kuivia.</span> <span class="verse"><a name="3">3</a>Niin hän sanoi minulle: "Ihmislapsi, voivatkohan nämä luut tulla  eläviksi?" Mutta minä sanoin: "Herra, Herra, sinä sen tiedät".</span> <span class="verse"><a name="4">4</a>Niin hän sanoi minulle: "Ennusta näistä luista ja sano niille: Kuivat  luut, kuulkaa Herran sana.</span> <span class="verse"><a name="5">5</a>Näin sanoo Herra, Herra näille luille: Katso, minä annan tulla teihin  hengen, ja te tulette eläviksi.</span> <span class="verse"><a name="6">6</a>Minä panen teihin jänteet, kasvatan teihin lihan, vedän yllenne nahan  ja annan teihin hengen, ja te tulette eläviksi.  Ja te tulette  tietämään, että minä olen Herra."</span> <span class="verse"><a name="7">7</a>Minä ennustin, niinkuin minua oli käsketty. Ja kävi humahdus, kun  minä ennustin; ja katso, kuului kolina, ja luut lähenivät toisiaan, luu  luutansa.</span> <span class="verse"><a name="8">8</a>Minä näin, ja katso: niihin tulivat jänteet ja kasvoi liha, ja päälle  vetäytyi niihin nahka; mutta henkeä niissä ei ollut.</span> <span class="verse"><a name="9">9</a>Niin hän sanoi minulle: "Ennusta hengestä, ennusta, ihmislapsi, ja  sano hengelle: Näin sanoo Herra, Herra: Tule, henki, neljästä tuulesta  ja puhalla näihin surmattuihin, että ne tulisivat eläviksi."</span> <span class="verse"><a name="10">10</a>Minä ennustin, niinkuin hän oli minua käskenyt, ja niihin tuli  henki, ja ne tulivat eläviksi ja nousivat ylös jaloillensa: ylenmäärin  suuri joukko.</span> <span class="verse"><a name="11">11</a>Ja hän sanoi minulle: "Ihmislapsi, nämä luut ovat koko Israelin  heimo. Katso, he sanovat: 'Meidän luumme ovat kuivettuneet, toivomme on  mennyttä, me olemme hukassa'.</span> <span class="verse"><a name="12">12</a>Sentähden ennusta ja sano heille: Näin sanoo Herra, Herra: Katso,  minä avaan teidän hautanne ja nostan teidät, minun kansani, ylös  haudoistanne ja vien teidät Israelin maahan.</span> <span class="verse"><a name="13">13</a>Ja siitä te tulette tietämään, että minä olen Herra, kun minä avaan  teidän hautanne ja nostan teidät, minun kansani, ylös haudoistanne.</span> <span class="verse"><a name="14">14</a>Ja minä annan teihin henkeni, niin että te tulette eläviksi, ja  sijoitan teidät omaan maahanne. Ja te tulette tietämään, että minä olen  Herra: minä olen puhunut, ja minä sen teen, sanoo Herra."</span> <span class="verse"><a name="15">15</a>Ja minulle tuli tämä Herran sana:</span> <span class="verse"><a name="16">16</a>"Sinä, ihmislapsi, ota puusauva ja kirjoita siihen: 'Juudalle ja  häneen liittyneille israelilaisille'. Ota sitten toinen puusauva ja  kirjoita siihen: 'Joosefille; Efraimin ja kaiken häneen liittyneen  Israelin heimon sauva'.</span> <span class="verse"><a name="17">17</a>Ja pane ne lähekkäin, pääksytysten, niin että ne tulevat yhdeksi  sinun kädessäsi.</span> <span class="verse"><a name="18">18</a>Kun sitten kansasi lapset sanovat sinulle näin: 'Etkö selitä meille,  mitä sinä tällä tarkoitat?'</span> <span class="verse"><a name="19">19</a>niin puhu heille: Näin sanoo Herra, Herra: Katso, minä otan Joosefin  sauvan, joka on Efraimin kädessä, ja häneen liittyneet Israelin  sukukunnat, ja minä asetan ne yhteen Juudan sauvan kanssa ja teen niistä  yhden sauvan, niin että ne tulevat yhdeksi minun kädessäni.</span> <span class="verse"><a name="20">20</a>Ja kun sauvat, joihin olet kirjoittanut, ovat sinun kädessäsi,  heidän silmäinsä edessä,</span> <span class="verse"><a name="21">21</a>niin puhu heille: Näin sanoo Herra, Herra: Katso, minä otan  israelilaiset pois pakanakansojen keskuudesta, minne vain he ovat  kulkeutuneet, kokoan heidät joka taholta ja tuon heidät omaan maahansa.</span> <span class="verse"><a name="22">22</a>Minä teen heidät yhdeksi kansaksi siinä maassa, Israelin vuorilla,  ja yksi kuningas on oleva kuninkaana heillä kaikilla.  Eivätkä he enää  ole kahtena kansana eivätkä enää jakaantuneina kahdeksi valtakunnaksi.</span> <span class="verse"><a name="23">23</a>Eivät myöskään he enää saastuta itseänsä kivijumalillaan,  iljetyksillään eivätkä millään rikkomuksillansa, vaan minä vapautan  heidät kaikista asuinpaikoistaan, joissa ovat syntiä tehneet, ja  puhdistan heidät. Ja he ovat minun kansani, ja minä olen heidän  Jumalansa.</span> <span class="verse"><a name="24">24</a>Minun palvelijani Daavid on oleva heidän kuninkaansa, ja heillä  kaikilla on oleva yksi paimen. Ja he vaeltavat minun oikeuksieni mukaan  ja noudattavat minun käskyjäni ja pitävät ne.</span> <span class="verse"><a name="25">25</a>He saavat asua maassa, jonka minä annoin palvelijalleni Jaakobille  ja jossa teidän isänne ovat asuneet. Siinä saavat asua he, heidän  lapsensa ja lastensa lapset iankaikkisesti, ja minun palvelijani Daavid  on oleva heidän ruhtinaansa iankaikkisesti.</span> <span class="verse"><a name="26">26</a>Minä teen heidän kanssansa rauhan liiton - se on oleva iankaikkinen  liitto heidän kanssansa - istutan ja runsaasti kartutan heidät ja asetan  pyhäkköni olemaan heidän keskellänsä iankaikkisesti.</span> <span class="verse"><a name="27">27</a>Minun asumukseni on oleva heidän yllänsä, ja minä olen heidän  Jumalansa, ja he ovat minun kansani.</span> <span class="verse"><a name="28">28</a>Ja pakanakansat tulevat tietämään, että minä olen Herra, joka  pyhitän Israelin, kun minun pyhäkköni on heidän keskellänsä  iankaikkisesti."</span> </p></div</div></div></body></html>