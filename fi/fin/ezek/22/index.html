<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 22</strong></div><p><span class="verse"><a name="1">1</a>Ja minulle tuli tämä Herran sana:</span> <span class="verse"><a name="2">2</a>"Sinä, ihmislapsi, etkö tuomitse, etkö tuomitse verivelkojen  kaupunkia? Tee sille tiettäviksi kaikki sen kauhistukset</span> <span class="verse"><a name="3">3</a>ja sano: Näin sanoo Herra, Herra: Voi kaupunkia, joka on vuodattanut  keskuudessaan verta, että tulisi sen aika, ja tehnyt itselleen  kivijumalia, että se siitä saastuisi!</span> <span class="verse"><a name="4">4</a>Verestäsi, jonka olet vuodattanut, sinä olet tullut vikapääksi, ja  kivijumalistasi, jotka olet tehnyt, sinä olet saastunut; sinä olet  jouduttanut päiviäsi ja olet vuottesi määrään päässyt. Sentähden minä  annan sinut pakanain häväistäväksi ja kaikkien maitten pilkaksi.</span> <span class="verse"><a name="5">5</a>Läheiset ja kaukaiset pilkkaavat sinua, jonka nimi on saastutettu ja  jossa on hämminkiä paljon.</span> <span class="verse"><a name="6">6</a>Katso, Israelin ruhtinaat sinussa luottavat kukin omaan käsivarteensa  vuodattaaksensa verta.</span> <span class="verse"><a name="7">7</a>Isää ja äitiä sinussa ylenkatsotaan, muukalaiselle sinun keskelläsi  tehdään väkivaltaa, orpoa ja leskeä sinussa sorretaan.</span> <span class="verse"><a name="8">8</a>Mikä on minulle pyhitettyä, sitä sinä halveksit, minun sapattini sinä  rikot.</span> <span class="verse"><a name="9">9</a>Sinussa on niitä, jotka panettelevat vuodattaaksensa verta.  Uhrivuorilla sinussa syödään. Ilkitöitä sinun keskelläsi tehdään.</span> <span class="verse"><a name="10">10</a>Isän häpy sinussa paljastetaan. Naiselle, joka on saastainen  kuukautistilansa tähden, tehdään sinussa väkivaltaa.</span> <span class="verse"><a name="11">11</a>Toinen harjoittaa kauhistusta toisensa vaimon kanssa, mies  saastuttaa sukurutsauksessa miniänsä, mies tekee sinussa väkivaltaa  sisarelleen, isänsä tyttärelle.</span> <span class="verse"><a name="12">12</a>Sinussa otetaan lahjuksia veren vuodattamiseksi, sinä otat korkoa ja  voittoa, kiskot väkivaltaisesti lähimmäistäsi, mutta minut sinä unhotat,  sanoo Herra, Herra.</span> <span class="verse"><a name="13">13</a>Mutta katso, minä lyön käsiäni yhteen sinun väärän voittosi tähden,  jota olet hankkinut, ja sinun verivelkojesi tähden, joita keskuudessasi  on.</span> <span class="verse"><a name="14">14</a>Kestääköhän rohkeutesi, pysyvätköhän kätesi lujina niinä päivinä,  joina minä sinulle teen, minkä teen? Minä, Herra, olen puhunut, ja minä  teen sen.</span> <span class="verse"><a name="15">15</a>Minä hajotan sinut pakanain sekaan ja sirotan sinut muihin maihin ja  poistan sinusta saastaisuutesi.</span> <span class="verse"><a name="16">16</a>Sinä tulit saastaiseksi oman itsesi tähden kansojen silmissä, mutta  sinä tulet tietämään, että minä olen Herra."</span> <span class="verse"><a name="17">17</a>Ja minulle tuli tämä Herran sana:</span> <span class="verse"><a name="18">18</a>"Ihmislapsi, Israelin heimo on kuonaksi tullut. He ovat kaikki  tyynni vaskea, tinaa, rautaa ja lyijyä ahjossa; he ovat tulleet hopean  kuonaksi.</span> <span class="verse"><a name="19">19</a>Sentähden, näin sanoo Herra, Herra: Koska te kaikki tyynni olette  tulleet kuonaksi, sentähden, katso, minä kokoan teidät keskelle  Jerusalemia.</span> <span class="verse"><a name="20">20</a>Niinkuin hopea, vaski, rauta, lyijy ja tina kootaan keskelle ahjoa,  että niihin lietsottaisiin tulta ja ne sulatettaisiin, niin minä  vihassani ja kiivaudessani teidät kokoan ja asetan ahjoon ja sulatan.</span> <span class="verse"><a name="21">21</a>Minä kerään teidät ja lietson teihin vihani tulta, ja te sulatte  keskellä Jerusalemia.</span> <span class="verse"><a name="22">22</a>Niinkuin hopea sulatetaan keskellä ahjoa, niin sulatetaan teidät sen  keskellä. Ja te tulette tietämään, että minä, Herra, olen vuodattanut  kiivauteni teidän ylitsenne."</span> <span class="verse"><a name="23">23</a>Ja minulle tuli tämä Herran sana:</span> <span class="verse"><a name="24">24</a>"Ihmislapsi, sano sille: Sinä olet maa, jota ei ole puhdistettu,  joka ei ole saanut sadetta vihan päivänä.</span> <span class="verse"><a name="25">25</a>Profeettain salaliitto sen keskellä on niinkuin ärjyvä, saalista  raateleva leijona: he syövät sieluja, ottavat aarteet ja kalleudet ja  lisäävät sen keskuudessa sen leskien lukua.</span> <span class="verse"><a name="26">26</a>Sen papit tekevät väkivaltaa minun lailleni ja häpäisevät sitä, mikä  on minulle pyhitetty, eivät tee erotusta pyhän ja epäpyhän välillä,  eivät tee tiettäväksi, mikä on saastaista, mikä puhdasta, ja sulkevat  silmänsä minun sapateiltani, niin että minä tulen häväistyksi heidän  keskellänsä.</span> <span class="verse"><a name="27">27</a>Sen päämiehet siellä ovat niinkuin saalista raatelevaiset sudet: he  vuodattavat verta, hukuttavat sieluja kiskoaksensa väärää voittoa.</span> <span class="verse"><a name="28">28</a>Sen profeetat valkaisevat heille kaiken kalkilla, kun näkevät  petollisia näkyjä ja ennustelevat heille valheita sanoen: 'Näin sanoo  Herra, Herra', vaikka Herra ei ole puhunut.</span> <span class="verse"><a name="29">29</a>Maan kansa harjoittaa väkivaltaa, riistää ja raastaa: kurjaa ja  köyhää he sortavat, muukalaiselle tekevät väkivaltaa oikeudesta  välittämättä.</span> <span class="verse"><a name="30">30</a>Minä etsin heidän joukostansa miestä, joka korjaisi muurin ja  seisoisi muurinaukossa minun edessäni maan puolesta, etten minä sitä  hävittäisi, mutta en löytänyt.</span> <span class="verse"><a name="31">31</a>Sentähden minä vuodatan heidän ylitsensä kiivauteni, hukutan heidät  vihani tulella ja annan heidän vaelluksensa tulla heidän päänsä päälle,  sanoo Herra, Herra."</span> </p></div</div></div></body></html>