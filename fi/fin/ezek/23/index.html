<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 23</strong></div><p><span class="verse"><a name="1">1</a>Ja minulle tuli tämä Herran sana:</span> <span class="verse"><a name="2">2</a>"Ihmislapsi, oli kaksi naista, saman äidin tyttäriä.</span> <span class="verse"><a name="3">3</a>He harjoittivat haureutta Egyptissä; nuoruudessaan he haureutta  harjoittivat. Siellä heidän rintojansa likisteltiin ja heidän  neitsyellisiä nisiänsä puristeltiin.</span> <span class="verse"><a name="4">4</a>Heidän nimensä olivat: vanhemman Ohola ja hänen sisarensa Oholiba.  Sitten he tulivat minun omikseni ja synnyttivät poikia ja tyttäriä. -  Heidän nimensä: Samaria on Ohola ja Jerusalem Oholiba.</span> <span class="verse"><a name="5">5</a>Mutta Ohola harjoitti haureutta, vaikka oli minun, ja himoitsi  rakastajiansa, assurilaisia, naapureita,</span> <span class="verse"><a name="6">6</a>jotka olivat punasiniseen purppuraan puettuja ja olivat  käskynhaltijoita ja päämiehiä, komeita nuorukaisia kaikki, ratsumiehiä,  hevosen selässä ajajia.</span> <span class="verse"><a name="7">7</a>Ja hän antautui haureuteen näiden kanssa, jotka olivat Assurin  valiopoikia kaikki; ja keitä vain hän himoitsi, niiden kaikkien kanssa  hän saastutti itsensä kaikilla heidän kivijumalillaan.</span> <span class="verse"><a name="8">8</a>Mutta Egyptin-aikaista haureuttansa hän ei jättänyt, sillä he olivat  maanneet hänen kanssansa hänen nuoruudessaan, olivat puristelleet hänen  neitsyellisiä nisiänsä ja vuodattaneet hänen ylitsensä haureuttaan.</span> <span class="verse"><a name="9">9</a>Sentähden minä annoin hänet rakastajainsa käsiin, Assurin poikain  käsiin, joita hän oli himoinnut.</span> <span class="verse"><a name="10">10</a>He paljastivat hänen häpynsä ja ottivat hänen poikansa ja tyttärensä  ja tappoivat hänet itsensä miekalla, niin että hänestä tuli varoittava  esimerkki muille naisille, ja panivat hänessä toimeen tuomiot.</span> <span class="verse"><a name="11">11</a>Mutta hänen sisarensa Oholiba, vaikka näki tämän, oli himossaan  vielä häntäkin riettaampi ja oli haureudessaan vielä riettaampi, kuin  hänen sisarensa oli ollut haureudessaan.</span> <span class="verse"><a name="12">12</a>Hän himoitsi Assurin poikia, jotka olivat käskynhaltijoita,  päämiehiä, naapureita, pulskasti puettuja, ratsumiehiä, hevosen selässä  ajajia, komeita nuorukaisia kaikki.</span> <span class="verse"><a name="13">13</a>Silloin minä näin, että hän saastutti itsensä: sama oli tie  kumpaisellakin.</span> <span class="verse"><a name="14">14</a>Mutta hän meni vielä pitemmälle haureudessaan; kun hän näki seinään  piirrettyjä miehiä, kaldealaisten kuvia, punavärillä piirrettyjä,</span> <span class="verse"><a name="15">15</a>vyö vyötettynä kupeille, päässä muhkea päähine, sankarien näköisiä  kaikki, Baabelin poikain muotoisia, joiden synnyinmaa on Kaldea,</span> <span class="verse"><a name="16">16</a>niin hän silmän näkemältä sai himon heihin ja lähetti lähettiläitä  heidän luoksensa Kaldeaan.</span> <span class="verse"><a name="17">17</a>Niin Baabelin pojat tulivat ja makasivat hänen kanssaan hekumassa ja  saastuttivat hänet haureudellaan, niin että hän saastui heistä. Sitten  hänen sielunsa vieraantui heistä.</span> <span class="verse"><a name="18">18</a>Mutta kun hän paljasti haureutensa ja paljasti häpynsä, niin minun  sieluni vieraantui hänestä, niinkuin minun sieluni oli vieraantunut  hänen sisarestansa.</span> <span class="verse"><a name="19">19</a>Mutta hän yhä enensi haureuttaan, kun muisti nuoruutensa päivät,  jolloin oli haureutta harjoittanut Egyptin maassa.</span> <span class="verse"><a name="20">20</a>Ja hän sai himon heidän hekumoitsijoihinsa, joilla on jäsen kuin  aaseilla ja vuoto kuin orheilla.</span> <span class="verse"><a name="21">21</a>Ja sinä etsit nuoruutesi iljettävyyttä, jolloin egyptiläiset  puristelivat nisiäsi nuorekkaiden rintojesi tähden.</span> <span class="verse"><a name="22">22</a>Sentähden, Oholiba, näin sanoo Herra, Herra: Katso, minä nostatan  sinun kimppuusi rakastajasi, joista sielusi on vieraantunut, ja tuon  heidät sinun kimppuusi joka taholta:</span> <span class="verse"><a name="23">23</a>Baabelin pojat ja kaikki kaldealaiset, Pekodin, Sooan ja Kooan ja  heidän kanssaan kaikki Assurin pojat - komeita nuorukaisia,  käskynhaltijoita ja päämiehiä kaikki, sankareita ja mainioita miehiä,  ratsumiehiä, hevosten selässä ajajia kaikki.</span> <span class="verse"><a name="24">24</a>He tulevat sinun kimppuusi, mukanaan paljon vaunuja ja rattaita ja  suuret joukot kansoja; suurine ja pienine kilpineen ja kypäreineen he  käyvät sinua vastaan joka taholta. Minä annan heille tuomiovallan, ja he  tuomitsevat sinut oikeuksiensa mukaan.</span> <span class="verse"><a name="25">25</a>Minä osoitan sinussa kiivauteni, niin että he kohtelevat sinua  tuimasti: he leikkaavat sinulta pois nenän ja korvat, ja sinun  jälkeläisesi kaatuvat miekkaan. He ottavat sinun poikasi ja tyttäresi,  ja sinun jälkeläisesi kuluttaa tuli.</span> <span class="verse"><a name="26">26</a>He raastavat sinulta vaatteesi ja ottavat korukalusi.</span> <span class="verse"><a name="27">27</a>Niin minä teen lopun sinun iljettävyydestäsi, jo Egyptin-aikaisesta  haureudestasi; etkä sinä sitten luo silmiäsi heihin etkä enää muistele  Egyptiä.</span> <span class="verse"><a name="28">28</a>Sillä näin sanoo Herra, Herra: Katso, minä annan sinut niitten  käsiin, joita vihaat, niitten käsiin, joista sielusi on vieraantunut.</span> <span class="verse"><a name="29">29</a>Ja he kohtelevat sinua vihamielisesti, ottavat kaiken vaivannäkösi  ja jättävät sinut alastomaksi ja paljaaksi; ja sinun haureellinen häpysi  ja iljettävyytesi ja haureutesi paljastuu.</span> <span class="verse"><a name="30">30</a>Näin sinulle tehdään sentähden, että uskottomana juoksit pakanain  perässä, että saastutit itsesi heidän kivijumalillansa.</span> <span class="verse"><a name="31">31</a>Sinä vaelsit sisaresi tietä, ja minä annan hänen maljansa sinun  käteesi.</span> <span class="verse"><a name="32">32</a>Näin sanoo Herra, Herra: Sisaresi maljan sinä juot, syvän ja laajan  ja paljon vetävän. Sinä tulet nauruksi ja pilkaksi.</span> <span class="verse"><a name="33">33</a>Tulet juopumusta ja murhetta täyteen: kauhun ja häviön malja on  sinun sisaresi Samarian malja.</span> <span class="verse"><a name="34">34</a>Sen sinä juot ja särvit, sen sirpaleita sinä kaluat ja niillä  rintasi revit. Sillä minä olen puhunut, sanoo Herra, Herra.</span> <span class="verse"><a name="35">35</a>Sentähden, näin sanoo Herra, Herra: Koska sinä olet minut  unhottanut, minut selkäsi taakse heittänyt, niin kanna myös  iljettävyytesi ja haureutesi."</span> <span class="verse"><a name="36">36</a>Ja Herra sanoi minulle: "Ihmislapsi, etkö tuomitse Oholaa ja  Oholibaa? Ilmoita heille heidän kauhistuksensa.</span> <span class="verse"><a name="37">37</a>Sillä he ovat rikkoneet avion, ja heidän käsissään on verta;  kivijumalainsa kanssa he ovat avion rikkoneet, ja myös lapsensa, jotka  he olivat minulle synnyttäneet, he ovat polttaneet, ruuaksi niille.</span> <span class="verse"><a name="38">38</a>Vielä tämänkin he ovat minulle tehneet: ovat samana päivänä  saastuttaneet minun pyhäkköni ja rikkoneet minun sapattini.</span> <span class="verse"><a name="39">39</a>Teurastettuaan lapsiansa kivijumalilleen he samana päivänä tulivat  minun pyhäkkööni ja niin häpäisivät sen. Katso, näin he ovat tehneet  keskellä minun huonettani.</span> <span class="verse"><a name="40">40</a>Vieläpä he lähettivät sanan miehille, jotka tulivat kaukaa: katso,  ne tulivat siinä samassa, kun sana oli lähetetty, nuo, joita varten sinä  peseydyit ja maalasit silmäluomesi ja panit päällesi korut.</span> <span class="verse"><a name="41">41</a>Ja sinä istuit komealle vuoteelle, sen ääressä oli katettu pöytä, ja  sille sinä panit minun suitsukkeeni ja öljyni.</span> <span class="verse"><a name="42">42</a>Sitten sieltä kuului suruton melu. Ihmisjoukosta otettujen miesten  lisäksi tuotiin erämaasta juomareita, ja ne panivat noiden naisten  käsiin rannerenkaat ja heidän päähänsä kauniit kruunut.</span> <span class="verse"><a name="43">43</a>Mutta minä sanoin: 'Tuollekin kuihtuneelle kelpaa aviorikos!  Hänen  kanssaan nyt harjoitetaan haureutta - ja vielä hänkin!'</span> <span class="verse"><a name="44">44</a>Hänen luoksensa tultiin, aivan kuin tullaan porttonaisen luo: niin  tultiin Oholan ja Oholiban luokse - noiden iljettävien naisten.</span> <span class="verse"><a name="45">45</a>Mutta vanhurskaat miehet tulevat tuomitsemaan heidät sen mukaan,  mitä on säädetty avionrikkoja-naisista ja mitä on säädetty  verenvuodattaja-naisista; sillä he ovat rikkoneet avion, ja heidän  käsissään on verta.</span> <span class="verse"><a name="46">46</a>Sillä näin sanoo Herra, Herra: Nostatettakoon kansanjoukko heitä  vastaan, ja heidät pantakoon kauhistukseksi ja ryöstettäköön.</span> <span class="verse"><a name="47">47</a>Ja kansanjoukko kivittäköön heidät ja hakatkoon kappaleiksi  miekoillansa; tappakoot ne heidän poikansa ja tyttärensä ja polttakoot  heidän talonsa tulella.</span> <span class="verse"><a name="48">48</a>Niin minä lopetan iljettävän menon maasta. Ja kaikki naiset ottavat  siitä ojentuakseen, niin etteivät harjoita iljettävää menoa, niinkuin  te.</span> <span class="verse"><a name="49">49</a>Teidän iljettävyytenne pannaan teidän päällenne, ja te saatte kantaa  kivijumalainne kanssa tehdyt syntinne. Ja te tulette tietämään, että  minä olen Herra, Herra."</span> </p></div</div></div></body></html>