<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 8</strong></div><p><span class="verse"><a name="1">1</a>Kuudentena vuotena, kuudennessa kuussa, kuukauden viidentenä päivänä  minä istuin huoneessani, ja Juudan vanhimmat istuivat minun edessäni;  silloin Herran, Herran käsi laskeutui siellä minun päälleni.</span> <span class="verse"><a name="2">2</a>Ja minä näin, ja katso: tulennäköinen hahmo! Ja alaspäin siitä, mikä  näytti sen lanteilta, oli tulta, ja ylöspäin sen lanteista näkyi loiste,  joka oli nähdä niinkuin hehkuva malmi.</span> <span class="verse"><a name="3">3</a>Hän ojensi ikäänkuin käden ja otti minua pääni hiussuortuvasta, ja  henki nosti minut maan ja taivaan välille ja vei minut Jerusalemiin  Jumalan näyissä, sisemmän portin ovelle, joka on pohjoista kohden, sinne  missä oli kiivauspatsas, joka oli herättänyt Herran kiivauden.</span> <span class="verse"><a name="4">4</a>Ja katso, siellä oli Israelin Jumalan kirkkaus, samankaltainen nähdä  kuin se, minkä minä olin nähnyt laaksossa.</span> <span class="verse"><a name="5">5</a>Hän sanoi minulle: "Ihmislapsi, nosta silmäsi pohjoista kohti". Niin  minä nostin silmäni pohjoista kohti, ja katso: pohjoiseen päin  alttariportista oli tuo kiivauspatsas sisäänkäytävässä.</span> <span class="verse"><a name="6">6</a>Ja hän sanoi minulle: "Ihmislapsi, näetkö sinä, mitä he tekevät -  suuria kauhistuksia, joita Israelin heimo tekee täällä, että minä  menisin kauas pois pyhäköstäni? Mutta sinä saat nähdä vielä suurempia  kauhistuksia."</span> <span class="verse"><a name="7">7</a>Ja hän vei minut esipihan ovelle, ja minä näin, ja katso: seinässä  oli jokin aukko.</span> <span class="verse"><a name="8">8</a>Ja hän sanoi minulle: "Ihmislapsi, murtaudu läpi seinän".</span> <span class="verse"><a name="9">9</a>Niin minä murtauduin läpi seinän, ja katso: jokin ovi! Ja hän sanoi  minulle: "Mene ja katso häijyjä kauhistuksia, joita he täällä tekevät".</span> <span class="verse"><a name="10">10</a>Niin minä menin ja näin, ja katso: kaikenkaltaisia inhottavia  matelijain ja karjaeläinten kuvia ja kaikenkaltaisia Israelin heimon  kivijumalia oli piirretty seinään yltympäri.</span> <span class="verse"><a name="11">11</a>Ja niiden edessä seisoi seitsemänkymmentä miestä, Israelin heimon  vanhimpia, ja näiden keskellä seisoi Jaasanja, Saafanin poika; ja  kullakin heillä oli suitsutusastiansa kädessään, ja suitsutuspilvestä  nousi tuoksu.</span> <span class="verse"><a name="12">12</a>Niin hän sanoi minulle: "Näetkö, ihmislapsi, mitä Israelin heimon  vanhimmat tekevät pimeässä, itsekukin kuvakammiossansa?  Sillä he  sanovat:</span> <span class="verse"><a name="13">13</a>'Ei Herra meitä näe; Herra on hyljännyt tämän maan'." Ja hän sanoi  minulle: "Sinä saat nähdä vieläkin suurempia kauhistuksia, joita he  tekevät".</span> <span class="verse"><a name="14">14</a>Ja hän vei minut Herran huoneen portin ovelle, joka on pohjoista  kohden, ja katso: siellä istui naisia itkemässä Tammusta.</span> <span class="verse"><a name="15">15</a>Ja hän sanoi minulle: "Näetkö, ihmislapsi? Vieläkin sinä saat nähdä  kauhistuksia, vielä suurempia kuin nämä."</span> <span class="verse"><a name="16">16</a>Ja hän vei minut Herran huoneen sisemmälle esipihalle, ja katso:  Herran temppelin ovella, eteisen ja alttarin välillä, oli noin  kaksikymmentä viisi miestä. Heillä oli selät Herran temppeliin päin ja  kasvot itään päin, ja päin itää he kumarsivat aurinkoa.</span> <span class="verse"><a name="17">17</a>Ja hän sanoi minulle: "Näitkö, ihmislapsi? Eikö ole Juudan heimolle  kylliksi, että he tekevät kauhistuksia, joita täällä on tehty, koska he  täyttävät maan väkivallalla ja niin aina uudelleen vihoittavat minut?  Katso, kuinka he vievät viiniköynnöksen lehvää nenänsä eteen!</span> <span class="verse"><a name="18">18</a>Mutta minäkin teen, minkä teen, vihassani: en sääli enkä armahda; ja  vaikka he huutavat minun korviini suurella äänellä, minä en heitä  kuule."</span> </p></div</div></div></body></html>