<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 3</strong></div><p><span class="verse"><a name="1">1</a>Ja hän sanoi minulle: "Ihmislapsi, syö, minkä tässä saat; syö tämä  kirjakäärö, mene ja puhu Israelin heimolle".</span> <span class="verse"><a name="2">2</a>Niin minä avasin suuni, ja hän antoi tämän kirjakäärön minun  syödäkseni.</span> <span class="verse"><a name="3">3</a>Ja hän sanoi minulle: "Ihmislapsi, ravitse vatsasi ja täytä  sisälmyksesi tällä kirjakääröllä, jonka minä sinulle annan".  Niin minä  söin, ja se oli minun suussani makea kuin hunaja.</span> <span class="verse"><a name="4">4</a>Ja hän sanoi minulle: "Ihmislapsi, mene nyt Israelin heimon tykö ja  puhu heille minun sanani.</span> <span class="verse"><a name="5">5</a>Sillä ei sinua lähetetä outokielisen ja kankeapuheisen kansan tykö,  vaan Israelin heimon tykö;</span> <span class="verse"><a name="6">6</a>ei monien kansojen tykö, outokielisten ja kankeapuheisten, joiden  puhetta et ymmärrä. Jos niiden tykö lähettäisin sinut, he sinua  kuulisivat.</span> <span class="verse"><a name="7">7</a>Mutta Israelin heimo ei tahdo sinua kuulla, koska he eivät tahdo  minua kuulla. Sillä koko Israelin heimolla on kova otsa ja paatunut  sydän.</span> <span class="verse"><a name="8">8</a>Katso, minä teen sinun kasvosi yhtä koviksi kuin heidän kasvonsa ja  sinun otsasi yhtä kovaksi kuin heidän otsansa.</span> <span class="verse"><a name="9">9</a>Timantin kaltaiseksi, kiveä kovemmaksi minä teen sinun otsasi. Älä  pelkää heitä äläkä arkaile heidän kasvojansa, sillä he ovat  uppiniskainen suku."</span> <span class="verse"><a name="10">10</a>Ja hän sanoi minulle: "Ihmislapsi, kaikki minun sanani, jotka minä  sinulle puhun, ota sydämeesi ja kuule korvillasi.</span> <span class="verse"><a name="11">11</a>Ja nyt mene pakkosiirtolaisten tykö, kansasi lasten tykö; puhu  heille ja sano heille: Näin sanoo Herra, Herra - kuulkoot he tai olkoot  kuulematta."</span> <span class="verse"><a name="12">12</a>Niin henki nosti minut, ja minä kuulin takaani suuren, jylisevän  äänen: "Kiitetty olkoon Herran kirkkaus, siinä kussa se on!"</span> <span class="verse"><a name="13">13</a>ja olentojen siipien kohinan, kun ne löivät toisiinsa, samalla  pyöräin jyrinän ja suuren, jylisevän äänen.</span> <span class="verse"><a name="14">14</a>Ja henki nosti minut ja otti minut, ja minä kuljin murheellisena  henkeni kiivaudessa, ja Herran käsi oli väkevänä minun päälläni.</span> <span class="verse"><a name="15">15</a>Ja minä tulin Tell-Aabibiin pakkosiirtolaisten tykö, jotka asuivat  Kebar-joen varrella; ja siellä, missä he asuivat, minä istuin  jäykistyneenä heidän keskuudessaan seitsemän päivää.</span> <span class="verse"><a name="16">16</a>Mutta seitsemän päivän kuluttua tuli minulle tämä Herran sana:</span> <span class="verse"><a name="17">17</a>"Ihmislapsi, minä olen asettanut sinut Israelin heimolle vartijaksi.  Kun kuulet sanan minun suustani, on sinun varoitettava heitä minun  puolestani.</span> <span class="verse"><a name="18">18</a>Jos minä sanon jumalattomalle: sinun on kuolemalla kuoltava, mutta  sinä et häntä varoita etkä puhu varoittaaksesi jumalatonta hänen  jumalattomasta tiestänsä, että pelastaisit hänen henkensä, niin  jumalaton kuolee synnissänsä, mutta hänen verensä minä vaadin sinun  kädestäsi.</span> <span class="verse"><a name="19">19</a>Mutta jos sinä varoitat jumalatonta ja hän ei käänny  jumalattomuudestansa eikä jumalattomalta tieltänsä, niin hän kuolee  synnissänsä, mutta sinä olet sielusi pelastanut.</span> <span class="verse"><a name="20">20</a>Ja jos vanhurskas kääntyy pois vanhurskaudestansa ja tekee vääryyttä  ja minä panen kompastuksen hänen eteensä, niin hän kuolee - kun et sinä  häntä varoittanut, niin hän synnissänsä kuolee, ja vanhurskautta, jota  hän oli harjoittanut, ei muisteta - mutta hänen verensä minä vaadin  sinun kädestäsi.</span> <span class="verse"><a name="21">21</a>Mutta jos sinä vanhurskasta varoitat, ettei vanhurskas tekisi  syntiä, ja hän ei tee syntiä, niin hän totisesti saa elää, koska otti  varoituksesta vaarin, ja sinä olet sielusi pelastanut."</span> <span class="verse"><a name="22">22</a>Herran käsi tuli siellä minun päälleni, ja hän sanoi minulle: "Nouse  ja mene laaksoon, niin minä siellä puhuttelen sinua".</span> <span class="verse"><a name="23">23</a>Niin minä nousin ja menin laaksoon, ja katso, siellä seisoi Herran  kirkkaus, samankaltainen kuin kirkkaus, jonka minä olin nähnyt  Kebar-joen varrella. Ja minä lankesin kasvoilleni.</span> <span class="verse"><a name="24">24</a>Mutta minuun tuli henki ja nosti minut jaloilleni, ja hän puhutteli  minua ja sanoi minulle: "Mene, sulkeudu sisälle huoneeseesi.</span> <span class="verse"><a name="25">25</a>Ja sinä, ihmislapsi! Katso, sinut pannaan köysiin ja sidotaan  niillä, niin ettet voi mennä ulos heidän keskuuteensa.</span> <span class="verse"><a name="26">26</a>Ja minä tartutan sinun kielesi suusi lakeen, niin että mykistyt etkä  voi olla heille nuhtelijana, sillä he ovat uppiniskainen suku.</span> <span class="verse"><a name="27">27</a>Mutta kun minä puhuttelen sinua, avaan minä sinun suusi, ja sinun on  sanottava heille: Näin sanoo Herra, Herra. Kuulkoon, joka kuulee, ja  olkoon kuulematta, joka ei kuule; sillä he ovat uppiniskainen suku."</span> </p></div</div></div></body></html>