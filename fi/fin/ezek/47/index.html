<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 47</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/47"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 47</strong></div><p><span class="verse"><a name="1">1</a>Sitten hän vei minut takaisin temppelin ovelle. Ja katso, vettä  kumpusi temppelin kynnyksen alta itään päin, sillä temppelin etusivu oli  itää kohti. Ja vesi juoksi alas temppelin oikeanpuolisen sivuseinämän  alitse, alttarin eteläpuolitse.</span> <span class="verse"><a name="2">2</a>Sitten hän toi minut ulos pohjoisportin kautta ja kierrätti minut  ulkopuolitse ulkoportille, joka antoi itää kohden; ja katso, vesi  virtasi oikeanpuoliselta sivuseinämältä päin.</span> <span class="verse"><a name="3">3</a>Mennessänsä itää kohti mies, mittanuora kädessään, mittasi tuhat  kyynärää ja antoi minun käydä veden poikki: vettä oli nilkkoihin asti.</span> <span class="verse"><a name="4">4</a>Sitten hän mittasi tuhat ja antoi minun käydä veden poikki: vettä oli  polviin asti. Sitten hän mittasi tuhat ja antoi minun käydä poikki:  vettä oli lanteisiin asti.</span> <span class="verse"><a name="5">5</a>Sitten hän mittasi tuhat: tuli virta, jonka poikki minä en voinut  käydä, sillä vesi nousi uimavedeksi, virraksi, josta ei voinut käydä  poikki.</span> <span class="verse"><a name="6">6</a>Niin hän kysyi minulta: "Oletko nähnyt, ihmislapsi?" ja kuljetti  minua ja toi takaisin pitkin virran rantaa.</span> <span class="verse"><a name="7">7</a>Mutta kun minä tulin takaisin, niin katso: virran rannalla kasvoi  hyvin paljon puita molemmilla puolin.</span> <span class="verse"><a name="8">8</a>Ja hän sanoi minulle: "Nämä vedet juoksevat itäiselle alueelle,  virtaavat alas Aromaahan ja tulevat mereen; niiden jouduttua mereen vesi  siinä paranee.</span> <span class="verse"><a name="9">9</a>Ja kaikki elolliset, kaikki, jotka liikkuvat, virkoavat elämään  kaikkialla, mihin tämä kaksoisvirta tulee. Ja kaloja on oleva hyvin  paljon; sillä kun nämä vedet sinne tulevat ja vesi paranee, niin kaikki  virkoaa elämään, minne vain virta tulee.</span> <span class="verse"><a name="10">10</a>Ja kalastajia seisoo sen rannalla. Een-Gedistä Een-Eglaimiin asti se  on oleva yhtä verkkoapajaa. Siinä on kaikenlaisia kaloja, aivan kuin  suuren meren kaloja, hyvin paljon.</span> <span class="verse"><a name="11">11</a>Sen rämeet ja lätäköt eivät parane: ne jätetään suolan valtaan.</span> <span class="verse"><a name="12">12</a>Mutta virran varrella, sen molemmilla rannoilla, kasvaa kaikkinaisia  hedelmäpuita. Niistä eivät lakastu lehdet eivätkä lopu hedelmät: joka  kuukausi ne kantavat tuoreet hedelmät, sillä niitten vedet juoksevat  pyhäköstä, ja niitten hedelmät ovat ravitsevaiset ja niitten lehdet  parantavaiset.</span> <span class="verse"><a name="13">13</a>Näin sanoo Herra, Herra: Tämä on raja, jonka mukaan teidän on  jaettava maa perintöosiksi kahdelletoista Israelin sukukunnalle - Joosef  saakoon kaksi osaa -.</span> <span class="verse"><a name="14">14</a>Ja te saatte siitä perintöosan jokainen kohdaltansa; sillä minä olen  kättä kohottaen luvannut antaa sen teidän isillenne, ja niin tämä maa  tulee teille perintöosaksi.</span> <span class="verse"><a name="15">15</a>Tämä on maan pohjoispuolinen raja: Suuresta merestä Hetlonin tietä  siihen asti, mistä mennään Sedadiin.</span> <span class="verse"><a name="16">16</a>Hamat, Beerota, Sibraim, joka on Damaskon alueen ja Hamatin alueen  välissä, keskimmäinen Haaser, joka on Hauranin rajalla;</span> <span class="verse"><a name="17">17</a>ja näin menee raja merestä Hasar-Eenoniin - Damaskon alue jää  pohjoiseen ja pohjoiseen myös Hamatin alue. Tämä on pohjoispuoli.</span> <span class="verse"><a name="18">18</a>Sitten itäpuoli: Hauranin ja Damaskon välistä sekä Gileadin ja  Israelin maan välistä, Jordania pitkin. Mitatkaa se rajasta Idänmereen.  Tämä on itäpuoli.</span> <span class="verse"><a name="19">19</a>Sitten eteläpuoli, päivään päin: Taamarista Meriban veteen, joka on  Kaadeksessa, Puroon ja Suureen mereen. Tämä on päivänpuoli, etelään  päin.</span> <span class="verse"><a name="20">20</a>Sitten länsipuoli: Suuri meri rajasta sen paikan kohdalle, mistä  mennään Hamatiin. Tämä on länsipuoli.</span> <span class="verse"><a name="21">21</a>Jakakaa tämä maa keskenänne Israelin sukukuntien mukaan.</span> <span class="verse"><a name="22">22</a>Ja arpokaa se perintöosiksi itsellenne ja muukalaisille, jotka  asuvat teidän keskuudessanne ja ovat synnyttäneet lapsia teidän  keskuudessanne. Olkoot he teille saman arvoisia kuin maassa syntyneet  israelilaiset: he saakoot arvalla perintöosan Israelin sukukuntain  keskuudessa teidän kanssanne.</span> <span class="verse"><a name="23">23</a>Missä sukukunnassa muukalainen asuu, siinä antakaa hänelle  perintöosa, sanoo Herra, Herra."</span> </p></div</div></div></body></html>