<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/ezek/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/ezek">Ezekiel</a> &gt <strong>Chapter 10</strong></div><p><span class="verse"><a name="1">1</a>Sitten minä näin, ja katso: taivaanvahvuuden yläpuolella, joka oli  kerubien pään päällä, oli ikäänkuin safiirikivi, näöltään valtaistuimen  kaltainen; se näkyi heidän yläpuolellansa.</span> <span class="verse"><a name="2">2</a>Ja hän sanoi pellavavaatteisiin puetulle miehelle näin: "Mene  rattaiden väliin, kerubin alle ja täytä kahmalosi tulisilla hiilillä  kerubien välistä ja sirottele ne yli kaupungin". Niin hän meni minun  silmäini edessä.</span> <span class="verse"><a name="3">3</a>Ja kerubit seisoivat temppelin oikealla puolella, kun mies meni; ja  pilvi peitti sisemmän esipihan.</span> <span class="verse"><a name="4">4</a>Ja Herran kirkkaus kohosi kerubin yltä temppelin kynnykselle, ja  pilvi täytti temppelin, ja esipiha tuli täyteen Herran kirkkauden  hohdetta.</span> <span class="verse"><a name="5">5</a>Ja kerubien siipien kohina kuului ulompaan esipihaan asti kuin  kaikkivaltiaan Jumalan ääni, kun hän puhuu.</span> <span class="verse"><a name="6">6</a>Ja kun hän käski pellavavaatteisiin puettua miestä sanoen: "Ota tulta  rattaiden välistä, kerubien välistä", niin tämä meni ja seisahtui pyörän  ääreen.</span> <span class="verse"><a name="7">7</a>Ja kerubi ojensi kätensä kerubien välitse tuleen, joka oli kerubien  välissä, otti sitä ja antoi pellavavaatteisiin puetun kahmaloon. Tämä  otti sen ja meni ulos.</span> <span class="verse"><a name="8">8</a>Silloin näkyi kerubeilla ikäänkuin ihmiskäsi heidän siipiensä alta.</span> <span class="verse"><a name="9">9</a>Ja minä näin, ja katso: kerubien kohdalla oli neljä pyörää, yksi  pyörä aina yhden kerubin ohella, ja pyörät olivat näöltään niinkuin  krysoliittikivi.</span> <span class="verse"><a name="10">10</a>Ja niillä neljällä näytti olevan sama muoto, niinkuin olisi ollut  sisäkkäin pyörä pyörässä.</span> <span class="verse"><a name="11">11</a>Ne kulkivat neljään eri suuntaansa, kun kulkivat.  Kulkiessaan ne  eivät kääntyneet, sillä minnepäin etumainen meni, sinne ne kulkivat sen  jäljessä; ne eivät kääntyneet kulkiessaan.</span> <span class="verse"><a name="12">12</a>Ja niillä oli koko ruumis ja selät ja kädet ja siivet ja pyörät  täynnä silmiä, yltympäri.</span> <span class="verse"><a name="13">13</a>Niillä neljällä oli pyöränsä; ja pyöriä nimitettiin minun kuulteni  "rattaiksi".</span> <span class="verse"><a name="14">14</a>Ja kullakin oli neljät kasvot: yhdet kerubinkasvot, toiset  ihmiskasvot, kolmannet leijonankasvot ja neljännet kotkankasvot.</span> <span class="verse"><a name="15">15</a>Ja kerubit kohosivat - ne olivat samat olennot, jotka minä olin  nähnyt Kebar-joen varrella. -</span> <span class="verse"><a name="16">16</a>Kun kerubit kulkivat, kulkivat pyörät niiden ohella, ja kun kerubit  nostivat siipensä kohotaksensa ylös maasta, eivät myöskään pyörät  kääntyneet pois niiden ohelta.</span> <span class="verse"><a name="17">17</a>Kun ne seisahtuivat, seisahtuivat nämäkin, ja kun ne kohosivat,  kohosivat nämä niiden kanssa, sillä olentojen henki oli näissä.</span> <span class="verse"><a name="18">18</a>Sitten Herran kirkkaus lähti temppelin kynnykseltä ja asettui  kerubien ylle.</span> <span class="verse"><a name="19">19</a>Ja lähtiessään kerubit nostivat siipensä ja kohosivat maasta minun  silmäini edessä, ja pyörät samalla kuin ne; ja ne seisahtuivat Herran  huoneen itäportin ovelle, ja niiden yläpuolella oli Israelin Jumalan  kirkkaus.</span> <span class="verse"><a name="20">20</a>Nämä olivat samat olennot, jotka minä olin nähnyt Israelin Jumalan  alla Kebar-joen varrella; ja minä tulin tietämään, että ne olivat  kerubeja.</span> <span class="verse"><a name="21">21</a>Neljät kasvot oli kullakin ja neljä siipeä kullakin, ja niiden  siipien alla oli ikäänkuin ihmiskädet.</span> <span class="verse"><a name="22">22</a>Ja niiden kasvot olivat muodoltaan samat, jotka minä olin nähnyt -  sekä niiden näön että ne itsensä - Kebar-joen varrella. Ne kulkivat  kukin suoraan eteenpäin.</span> </p></div</div></div></body></html>