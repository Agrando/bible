<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/eccl/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/eccl">Ecclesiastes</a> &gt <strong>Chapter 3</strong></div><p><span class="verse"><a name="1">1</a>Kaikella on määräaika, ja aikansa on joka asialla taivaan alla.</span> <span class="verse"><a name="2">2</a>Aika on syntyä ja aika kuolla. Aika on istuttaa ja aika repiä  istutus.</span> <span class="verse"><a name="3">3</a>Aika on surmata ja aika parantaa. Aika on purkaa ja aika rakentaa.</span> <span class="verse"><a name="4">4</a>Aika on itkeä ja aika nauraa. Aika on valittaa ja aika hypellä.</span> <span class="verse"><a name="5">5</a>Aika on heitellä kiviä ja aika kerätä kivet. Aika on syleillä ja aika  olla syleilemättä.</span> <span class="verse"><a name="6">6</a>Aika on etsiä ja aika kadottaa. Aika on säilyttää ja aika viskata  pois.</span> <span class="verse"><a name="7">7</a>Aika on reväistä rikki ja aika ommella yhteen. Aika on olla vaiti ja  aika puhua.</span> <span class="verse"><a name="8">8</a>Aika on rakastaa ja aika vihata. Aika on sodalla ja aika rauhalla.</span> <span class="verse"><a name="9">9</a>Mitä hyötyä on työntekijällä siitä, mistä hän näkee vaivaa?</span> <span class="verse"><a name="10">10</a>Minä olen katsonut sitä työtä, minkä Jumala on antanut  ihmislapsille, heidän sillä itseään rasittaaksensa.</span> <span class="verse"><a name="11">11</a>Kaiken hän on tehnyt kauniisti aikanansa, myös iankaikkisuuden hän  on pannut heidän sydämeensä; mutta niin on, ettei ihminen käsitä tekoja,  jotka Jumala on tehnyt, ei alkua eikä loppua.</span> <span class="verse"><a name="12">12</a>Minä tulin tietämään, ettei heillä ole muuta onnea kuin iloita ja  tehdä hyvää eläessänsä.</span> <span class="verse"><a name="13">13</a>Mutta jokaiselle ihmiselle on sekin, että hän syö ja juo ja nauttii  hyvää kaiken vaivannäkönsä ohessa, Jumalan lahja.</span> <span class="verse"><a name="14">14</a>Minä tulin tietämään, että kaikki, mitä Jumala tekee, pysyy iäti. Ei  ole siihen lisäämistä eikä siitä vähentämistä. Ja Jumala on sen niin  tehnyt, että häntä peljättäisiin.</span> <span class="verse"><a name="15">15</a>Mitä nyt on, sitä on ollut jo ennenkin; ja mitä vasta on oleva, sitä  on ollut jo ennenkin. Jumala etsii jälleen sen, mikä on mennyttä.</span> <span class="verse"><a name="16">16</a>Vielä minä näin auringon alla oikeuspaikan, ja siinä oli vääryys, ja  vanhurskauden paikan, ja siinä oli vääryys.</span> <span class="verse"><a name="17">17</a>Minä sanoin sydämessäni: Vanhurskaan ja väärän tuomitsee Jumala,  sillä siellä on jokaisella asialla ja jokaisella teolla aikansa.</span> <span class="verse"><a name="18">18</a>Minä sanoin sydämessäni: Ihmislasten tähden se niin on, jotta Jumala  heitä koettelisi ja he tulisivat näkemään, että he omassa olossaan ovat  eläimiä.</span> <span class="verse"><a name="19">19</a>Sillä ihmislasten käy niinkuin eläintenkin; sama on kumpienkin  kohtalo. Niinkuin toiset kuolevat, niin toisetkin kuolevat; yhtäläinen  henki on kaikilla. Ihmisillä ei ole mitään etua eläinten edellä, sillä  kaikki on turhuutta.</span> <span class="verse"><a name="20">20</a>Kaikki menee samaan paikkaan. Kaikki on tomusta tullut, ja kaikki  palajaa tomuun.</span> <span class="verse"><a name="21">21</a>Kuka tietää ihmisen hengestä, kohoaako se ylös, ja eläimen hengestä,  vajoaako se alas maahan?</span> <span class="verse"><a name="22">22</a>Niin minä tulin näkemään, että ei ole mitään parempaa, kuin että  ihminen iloitsee teoistansa, sillä se on hänen osansa.  Sillä kuka tuo  hänet takaisin näkemään iloksensa sitä, mikä tulee hänen jälkeensä?</span> </p></div</div></div></body></html>