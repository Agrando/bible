<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/eccl/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/eccl">Ecclesiastes</a> &gt <strong>Chapter 10</strong></div><p><span class="verse"><a name="1">1</a>Myrkkykärpäset saavat haisemaan ja käymään voiteentekijän voiteen.  Pieni tyhmyys painaa enemmän kuin viisaus ja kunnia.</span> <span class="verse"><a name="2">2</a>Viisaan sydän vetää oikealle, tyhmän vasemmalle.</span> <span class="verse"><a name="3">3</a>Tietä käydessäkin puuttuu tyhmältä mieltä: jokaiselle hän ilmaisee  olevansa tyhmä.</span> <span class="verse"><a name="4">4</a>Jos hallitsijassa nousee viha sinua kohtaan, niin älä jätä paikkaasi;  sillä sävyisyys pidättää suurista synneistä.</span> <span class="verse"><a name="5">5</a>On onnettomuus se, minkä olen nähnyt auringon alla, vallanpitäjästä  lähtenyt erehdys:</span> <span class="verse"><a name="6">6</a>tyhmyys asetetaan arvon korkeuksiin, ja rikkaat saavat istua  alhaalla.</span> <span class="verse"><a name="7">7</a>Minä olen nähnyt palvelijat hevosten selässä ja ruhtinaat kävelemässä  kuin palvelijat maassa.</span> <span class="verse"><a name="8">8</a>Joka kuopan kaivaa, se siihen putoaa; joka muuria purkaa, sitä puree  käärme.</span> <span class="verse"><a name="9">9</a>Joka kiviä louhii, se niihin loukkaantuu; joka puita halkoo, se  joutuu siinä vaaraan.</span> <span class="verse"><a name="10">10</a>Jos rauta on tylsynyt eikä teränsuuta tahkota, täytyy ponnistaa  voimia; mutta hyödyllinen kuntoonpano on viisautta.</span> <span class="verse"><a name="11">11</a>Jos käärme puree silloin, kun sitä ei ole lumottu, ei lumoojalla ole  hyötyä taidostaan.</span> <span class="verse"><a name="12">12</a>Sanat viisaan suusta saavat suosiota, mutta tyhmän nielevät hänen  omat huulensa.</span> <span class="verse"><a name="13">13</a>Hänen suunsa sanain alku on tyhmyyttä, ja hänen puheensa loppu pahaa  mielettömyyttä.</span> <span class="verse"><a name="14">14</a>Tyhmä puhuu paljon; mutta ihminen ei tiedä, mitä tuleva on.  Ja kuka  ilmaisee hänelle, mitä hänen jälkeensä tulee?</span> <span class="verse"><a name="15">15</a>Oma vaivannäkö väsyttää tyhmän, joka ei osaa kaupunkiinkaan kulkea.</span> <span class="verse"><a name="16">16</a>Voi sinua, maa, jolla on kuninkaana poikanen ja jonka ruhtinaat jo  aamulla aterioita pitävät!</span> <span class="verse"><a name="17">17</a>Onnellinen sinä, maa, jolla on jalosukuinen kuningas ja jonka  ruhtinaat pitävät aterioita oikeaan aikaan, miehekkäästi eikä  juopotellen!</span> <span class="verse"><a name="18">18</a>Missä laiskuus on, siinä vuoliaiset vaipuvat; ja missä kädet  velttoina riippuvat, tippuu huoneeseen vettä.</span> <span class="verse"><a name="19">19</a>Hauskuudeksi ateria laitetaan, ja viini ilahuttaa elämän; mutta raha  kaiken hankkii.</span> <span class="verse"><a name="20">20</a>Älä ajatuksissasikaan kiroile kuningasta, äläkä makuukammiossasikaan  kiroile rikasta, sillä taivaan linnut kuljettavat sinun äänesi ja  siivelliset ilmaisevat sinun sanasi.</span> </p></div</div></div></body></html>