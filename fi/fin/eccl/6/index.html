<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/eccl/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/eccl">Ecclesiastes</a> &gt <strong>Chapter 6</strong></div><p><span class="verse"><a name="1">1</a>On onnettomuus tämäkin, jonka olen nähnyt auringon alla ja joka  raskaasti painaa ihmistä:</span> <span class="verse"><a name="2">2</a>että Jumala antaa miehelle rikkautta ja tavaraa ja kunniaa, niin  ettei hänen sielultaan puutu mitään kaikesta siitä, mitä hän halajaa,  mutta Jumala ei salli hänen nauttia sitä, vaan sen nauttii vieras. Se on  turhuutta ja raskas kärsimys.</span> <span class="verse"><a name="3">3</a>Vaikka syntyisi miehelle sata lasta ja hän eläisi vuosia paljon ja  paljot olisivat hänen vuottensa päivät, mutta hän ei saisi tyydyttää  omaa haluaan omaisuudellansa eikä saisi edes hautaustakaan, niin minä  sanon, että keskoinen olisi onnellisempi kuin hän.</span> <span class="verse"><a name="4">4</a>Sillä se turhaan tulee ja pimeyteen menee, ja pimeyteen peittyy sen  nimi.</span> <span class="verse"><a name="5">5</a>Ei se ole aurinkoa nähnyt eikä tuntenut. Sen lepo on parempi kuin  hänen.</span> <span class="verse"><a name="6">6</a>Ja vaikka hän eläisi kaksi kertaa tuhannen vuotta, mutta ei saisi  onnea nähdä - eikö kuitenkin kaikki mene samaan paikkaan?</span> <span class="verse"><a name="7">7</a>Kaikki ihmisen vaivannäkö tapahtuu hänen oman suunsa hyväksi, ja  kuitenkaan ei halu täyty.</span> <span class="verse"><a name="8">8</a>Sillä mitä etua on viisaalla tyhmän edellä, ja mitä kurjalla siitä,  että hän osaa oikein vaeltaa elävitten edessä?</span> <span class="verse"><a name="9">9</a>Parempi silmän näkö kuin halun haihattelu. Tämäkin on turhuutta ja  tuulen tavoittelua.</span> <span class="verse"><a name="10">10</a>Mitä olemassa on, sille on pantu nimi jo ammoin; ja edeltä tunnettua  on ollut, mitä ihmisestä on tuleva. Ei voi hän riidellä väkevämpänsä  kanssa.</span> <span class="verse"><a name="11">11</a>Sillä niin on: puheen paljous enentää turhuutta. Mitä etua on  ihmisellä siitä?</span> </p></div</div></div></body></html>