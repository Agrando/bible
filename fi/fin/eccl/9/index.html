<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/eccl/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/eccl">Ecclesiastes</a> &gt <strong>Chapter 9</strong></div><p><span class="verse"><a name="1">1</a>Niin minä painoin mieleeni kaiken tämän ja pyrin saamaan kaikkea tätä  selville, kuinka näet vanhurskaat ja viisaat ja heidän tekonsa ovat  Jumalan kädessä. Ei rakkauskaan eikä viha ole ihmisen tiedettävissä;  kaikkea voi hänellä olla edessä.</span> <span class="verse"><a name="2">2</a>Kaikkea voi tapahtua kaikille. Sama kohtalo on vanhurskaalla ja  jumalattomalla, hyvällä, puhtaalla ja saastaisella, uhraajalla ja  uhraamattomalla; hyvän käy niinkuin syntisenkin, vannojan niinkuin valaa  pelkäävänkin.</span> <span class="verse"><a name="3">3</a>Se on onnettomuus kaikessa, mitä tapahtuu auringon alla, että  kaikilla on sama kohtalo, ja myös se, että ihmislasten sydän on täynnä  pahaa ja että mielettömyys on heillä sydämessä heidän elinaikansa; ja  senjälkeen - vainajien tykö!</span> <span class="verse"><a name="4">4</a>Onhan sillä, jonka vielä on suotu olla kaikkien eläväin seurassa,  toivoa. Sillä elävä koira on parempi kuin kuollut leijona.</span> <span class="verse"><a name="5">5</a>Sillä elävät tietävät, että heidän on kuoltava, mutta kuolleet eivät  tiedä mitään, eikä heillä ole paikkaa, vaan heidän muistonsa on  unhotettu.</span> <span class="verse"><a name="6">6</a>Myös heidän rakkautensa, vihansa ja intohimonsa on jo aikoja mennyt,  eikä heillä ole milloinkaan enää osaa missään, mitä tapahtuu auringon  alla.</span> <span class="verse"><a name="7">7</a>Tule siis, syö leipäsi ilolla ja juo viinisi hyvillä mielin, sillä jo  aikaa on Jumala hyväksynyt nuo tekosi.</span> <span class="verse"><a name="8">8</a>Vaatteesi olkoot aina valkeat, ja öljy älköön puuttuko päästäsi.</span> <span class="verse"><a name="9">9</a>Nauti elämää vaimon kanssa, jota rakastat, kaikkina turhan elämäsi  päivinä, jotka Jumala on sinulle antanut auringon alla - kaikkina  turhina päivinäsi, sillä se on sinun osasi elämässä ja vaivannäössäsi,  jolla vaivaat itseäsi auringon alla.</span> <span class="verse"><a name="10">10</a>Tee kaikki, mitä voimallasi tehdyksi saat, sillä ei ole tekoa, ei  ajatusta, ei tietoa eikä viisautta tuonelassa, jonne olet menevä.</span> <span class="verse"><a name="11">11</a>Taas minä tulin näkemään auringon alla, että ei ole juoksu nopsain  vallassa, ei sota urhojen, ei leipä viisaitten, ei rikkaus  ymmärtäväisten eikä suosio taitavain vallassa, vaan aika ja kohtalo  kohtaa kaikkia.</span> <span class="verse"><a name="12">12</a>Sillä ei ihminen tiedä aikaansa, niinkuin eivät kalatkaan, jotka  tarttuvat pahaan verkkoon, eivätkä linnut, jotka käyvät kiinni paulaan;  niinkuin ne, niin pyydystetään ihmislapsetkin pahana aikana, joka  yllättää heidät äkisti.</span> <span class="verse"><a name="13">13</a>Tämänkin minä tulin näkemään viisaudeksi auringon alla, ja se oli  minusta suuri:</span> <span class="verse"><a name="14">14</a>Oli pieni kaupunki ja siinä miehiä vähän. Ja suuri kuningas tuli  sitä vastaan, saarsi sen ja rakensi sitä vastaan suuria piiritystorneja.</span> <span class="verse"><a name="15">15</a>Mutta siellä oli köyhä, viisas mies, ja hän pelasti kaupungin  viisaudellaan. Mutta ei kukaan ihminen muistanut sitä köyhää miestä.</span> <span class="verse"><a name="16">16</a>Niin minä sanoin: Viisaus on parempi kuin voima, mutta köyhän  viisautta halveksitaan, eikä hänen sanojansa kuulla.</span> <span class="verse"><a name="17">17</a>Viisaitten sanat, hiljaisuudessa kuullut, ovat paremmat kuin tyhmäin  päämiehen huuto.</span> <span class="verse"><a name="18">18</a>Viisaus on parempi kuin sota-aseet, mutta yksi ainoa syntinen  saattaa hukkaan paljon hyvää.</span> </p></div</div></div></body></html>