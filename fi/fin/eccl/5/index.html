<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/eccl/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/eccl">Ecclesiastes</a> &gt <strong>Chapter 5</strong></div><p><span class="verse"><a name="1">1</a>Varo jalkasi, kun menet Jumalan huoneeseen. Tulo kuulemaan on parempi  kuin tyhmäin teurasuhrin-anto, sillä he ovat tietämättömiä, ja niin he  tekevät pahaa. (5:1) Älä ole kerkeä suultasi, älköönkä sydämesi kiirehtikö  lausumaan sanaa Jumalan edessä, sillä Jumala on taivaassa ja sinä olet  maan päällä; sentähden olkoot sanasi harvat.</span> <span class="verse"><a name="2">2</a>Sillä paljosta työstä tulee unia, ja missä on paljon sanoja, siinä on  tyhmä äänessä.</span> <span class="verse"><a name="3">3</a>Kun teet lupauksen Jumalalle, niin täytä se viivyttelemättä; sillä ei  ole hänellä mielisuosiota tyhmiin: täytä, mitä lupaat.</span> <span class="verse"><a name="4">4</a>On parempi, ettet lupaa, kuin että lupaat etkä täytä.</span> <span class="verse"><a name="5">5</a>Älä anna suusi saattaa ruumistasi syynalaiseksi, äläkä sano Jumalan  sanansaattajan edessä: "Se oli erehdys"; miksi pitäisi Jumalan vihastua  sinun puheestasi ja turmella sinun kättesi työt?</span> <span class="verse"><a name="6">6</a>Sillä paljot unet ovat pelkkää turhuutta; samoin paljot puheet. Mutta  pelkää sinä Jumalaa.</span> <span class="verse"><a name="7">7</a>Jos näet köyhää sorrettavan sekä oikeutta ja vanhurskautta  poljettavan maakunnassa, niin älä sitä asiaa ihmettele; sillä ylhäistä  vartioitsee vielä ylhäisempi, ja sitäkin ylhäisemmät heitä molempia.</span> <span class="verse"><a name="8">8</a>Ja maalle on kaikessa hyödyksi, että viljellyllä maalla on kuningas.</span> <span class="verse"><a name="9">9</a>Joka rakastaa rahaa, ei saa rahaa kylläksensä, eikä voittoa se, joka  rakastaa tavaran paljoutta. Sekin on turhuutta.</span> <span class="verse"><a name="10">10</a>Omaisuuden karttuessa karttuvat sen syöjätkin; ja mitä muuta etua  siitä on haltijallensa, kuin että silmillään sen näkee?</span> <span class="verse"><a name="11">11</a>Työntekijän uni on makea, söipä hän vähän tai paljon; mutta rikkaan  ei hänen yltäkylläisyytensä salli nukkua.</span> <span class="verse"><a name="12">12</a>On raskas onnettomuus, jonka minä näin auringon alla: rikkaus, joka  on säilytetty onnettomuudeksi haltijallensa.</span> <span class="verse"><a name="13">13</a>Se rikkaus katoaa onnettoman tapauksen kautta; ja jos hänelle on  syntynyt poika, ei sen käsiin jää mitään.</span> <span class="verse"><a name="14">14</a>Niinkuin hän tuli äitinsä kohdusta, niin on hänen alastonna jälleen  mentävä pois, samoin kuin tulikin; eikä hän vaivannäöstänsä saa mitään,  minkä veisi täältä kädessänsä.</span> <span class="verse"><a name="15">15</a>Raskas onnettomuus tämäkin on: aivan niinkuin hän tuli, on hänen  mentävä; ja mitä hyötyä hänellä sitten on siitä, että on vaivaa nähnyt  tuulen hyväksi?</span> <span class="verse"><a name="16">16</a>Myös kuluttaa hän kaikki päivänsä pimeydessä; ja surua on hänellä  paljon, kärsimystä ja mielikarvautta.</span> <span class="verse"><a name="17">17</a>Katso, minkä minä olen tullut näkemään, on hyvää ja kaunista syödä  ja juoda ja nauttia hyvää kaiken vaivannäkönsä ohessa, jolla ihminen  itseänsä vaivaa auringon alla lyhyinä elämänsä päivinä, jotka Jumala on  hänelle antanut; sillä se on hänen osansa.</span> <span class="verse"><a name="18">18</a>Sekin on Jumalan lahja, jos Jumala kenelle ihmiselle antaa rikkautta  ja tavaraa ja sallii hänen syödä siitä ja saada osansa ja iloita  vaivannäkönsä ohessa.</span> <span class="verse"><a name="19">19</a>Sillä hän ei tule niin paljon ajatelleeksi elämänsä päiviä, kun  Jumala suostuu hänen sydämensä iloon.</span> </p></div</div></div></body></html>