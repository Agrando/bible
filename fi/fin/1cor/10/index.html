<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1cor">1 Corinthians</a> &gt <strong>Chapter 10</strong></div><p><span class="verse"><a name="1">1</a>Sillä minä en tahdo, veljet, pitää teitä tietämättöminä siitä, että isämme olivat kaikki pilven alla ja kulkivat kaikki meren läpi</span> <span class="verse"><a name="2">2</a>ja saivat kaikki kasteen Moosekseen pilvessä ja meressä</span> <span class="verse"><a name="3">3</a>ja söivät kaikki samaa hengellistä ruokaa</span> <span class="verse"><a name="4">4</a>ja joivat kaikki samaa hengellistä juomaa. Sillä he joivat hengellisestä kalliosta, joka heitä seurasi; ja se kallio oli Kristus.</span> <span class="verse"><a name="5">5</a>Mutta useimpiin heistä Jumala ei mielistynyt, koskapa he hukkuivat erämaassa.</span> <span class="verse"><a name="6">6</a>Tämä tapahtui varoittavaksi esimerkiksi meille, että me emme pahaa himoitsisi, niinkuin he himoitsivat.</span> <span class="verse"><a name="7">7</a>Älkää myöskään ruvetko epäjumalanpalvelijoiksi kuten muutamat heistä, niinkuin kirjoitettu on: "Kansa istui syömään ja juomaan, ja he nousivat iloa pitämään".</span> <span class="verse"><a name="8">8</a>Älkäämmekä harjoittako haureutta, niinkuin muutamat heistä haureutta harjoittivat, ja heitä kaatui yhtenä päivänä kaksikymmentä kolme tuhatta.</span> <span class="verse"><a name="9">9</a>Älkäämme myöskään kiusatko Herraa, niinkuin muutamat heistä kiusasivat ja saivat käärmeiltä surmansa.</span> <span class="verse"><a name="10">10</a>Älkääkä napisko, niinkuin muutamat heistä napisivat ja saivat surmansa tuhoojalta.</span> <span class="verse"><a name="11">11</a>Tämä, mikä tapahtui heille, on esikuvallista ja on kirjoitettu varoitukseksi meille, joille maailmanaikojen loppukausi on tullut.</span> <span class="verse"><a name="12">12</a>Sentähden, joka luulee seisovansa, katsokoon, ettei lankea.</span> <span class="verse"><a name="13">13</a>Teitä ei ole kohdannut muu kuin inhimillinen kiusaus; ja Jumala on uskollinen, hän ei salli teitä kiusattavan yli voimienne, vaan salliessaan kiusauksen hän valmistaa myös pääsyn siitä, niin että voitte sen kestää.</span> <span class="verse"><a name="14">14</a>Sentähden, rakkaani, paetkaa epäjumalanpalvelusta.</span> <span class="verse"><a name="15">15</a>Minä puhun niinkuin ymmärtäväisille; arvostelkaa itse, mitä minä sanon.</span> <span class="verse"><a name="16">16</a>Siunauksen malja, jonka me siunaamme, eikö se ole osallisuus Kristuksen vereen? Se leipä, jonka murramme, eikö se ole osallisuus Kristuksen ruumiiseen?</span> <span class="verse"><a name="17">17</a>Koska leipä on yksi, niin me monet olemme yksi ruumis; sillä me olemme kaikki tuosta yhdestä leivästä osalliset.</span> <span class="verse"><a name="18">18</a>Katsokaa luonnollista Israelia; eivätkö ne, jotka syövät uhreja, ole alttarista osalliset?</span> <span class="verse"><a name="19">19</a>Mitä siis sanon? Ettäkö epäjumalanuhri on jotakin, tai että epäjumala on jotakin?</span> <span class="verse"><a name="20">20</a>Ei, vaan että, mitä pakanat uhraavat, sen he uhraavat riivaajille eivätkä Jumalalle; mutta minä en tahdo, että te tulette osallisiksi riivaajista.</span> <span class="verse"><a name="21">21</a>Ette voi juoda Herran maljasta ja riivaajien maljasta, ette voi olla osalliset Herran pöydästä ja riivaajien pöydästä.</span> <span class="verse"><a name="22">22</a>Vai tahdommeko herättää Herran kiivauden? Emme kaiketi me ole häntä väkevämmät?</span> <span class="verse"><a name="23">23</a>"Kaikki on luvallista", mutta ei kaikki ole hyödyksi; "kaikki on luvallista", mutta ei kaikki rakenna.</span> <span class="verse"><a name="24">24</a>Älköön kukaan katsoko omaa parastaan, vaan toisen parasta.</span> <span class="verse"><a name="25">25</a>Syökää kaikkea, mitä lihakaupassa myydään, kyselemättä mitään omantunnon tähden,</span> <span class="verse"><a name="26">26</a>sillä: "Herran on maa ja kaikki, mitä siinä on".</span> <span class="verse"><a name="27">27</a>Jos joku, joka ei usko, kutsuu teitä ja te tahdotte mennä hänen luokseen, niin syökää kaikkea, mitä eteenne pannaan, kyselemättä mitään omantunnon tähden.</span> <span class="verse"><a name="28">28</a>Mutta jos joku sanoo teille: "Tämä on epäjumalille uhrattua", niin jättäkää se syömättä hänen tähtensä, joka sen ilmaisi, ja omantunnon tähden;</span> <span class="verse"><a name="29">29</a>en tarkoita sinun omaatuntoasi, vaan tuon toisen; sillä miksi minun vapauteni joutuisi toisen omantunnon tuomittavaksi?</span> <span class="verse"><a name="30">30</a>Jos minä sen kiittäen nautin, miksi minua herjataan siitä, mistä kiitän?</span> <span class="verse"><a name="31">31</a>Söittepä siis tai joitte tai teittepä mitä hyvänsä, tehkää kaikki Jumalan kunniaksi.</span> <span class="verse"><a name="32">32</a>Älkää olko pahennukseksi juutalaisille, älkää kreikkalaisille älkääkä Jumalan seurakunnalle,</span> <span class="verse"><a name="33">33</a>niinkuin minäkin koetan kelvata kaikille kaikessa enkä katso omaa hyötyäni, vaan monien hyötyä, että he pelastuisivat.</span> </p></div</div></div></body></html>