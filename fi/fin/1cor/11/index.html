<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1cor">1 Corinthians</a> &gt <strong>Chapter 11</strong></div><p><span class="verse"><a name="1">1</a>Olkaa minun seuraajiani, niinkuin minä olen Kristuksen seuraaja.</span> <span class="verse"><a name="2">2</a>Minä kiitän teitä, että minua kaikessa muistatte ja noudatatte minun opetuksiani, niinkuin minä ne teille olen antanut.</span> <span class="verse"><a name="3">3</a>Mutta minä tahdon, että te tiedätte sen, että Kristus on jokaisen miehen pää ja että mies on vaimon pää ja että Jumala on Kristuksen pää.</span> <span class="verse"><a name="4">4</a>Jokainen mies, joka rukoilee tai profetoi pää peitettynä, häpäisee päänsä.</span> <span class="verse"><a name="5">5</a>Mutta jokainen vaimo, joka rukoilee tai profetoi pää peittämätönnä, häpäisee päänsä, sillä se on aivan sama, kuin jos hänen päänsä olisi paljaaksi ajeltu.</span> <span class="verse"><a name="6">6</a>Sillä jos vaimo ei verhoa päätään, leikkauttakoon hiuksensakin; mutta koska on häpeäksi vaimolle, että hän leikkauttaa tai ajattaa hiuksensa, niin verhotkoon itsensä.</span> <span class="verse"><a name="7">7</a>Miehen ei tule peittää päätänsä, koska hän on Jumalan kuva ja kunnia; mutta vaimo on miehen kunnia.</span> <span class="verse"><a name="8">8</a>Sillä mies ei ole alkuisin vaimosta, vaan vaimo miehestä;</span> <span class="verse"><a name="9">9</a>eikä miestä luotu vaimoa varten, vaan vaimo miestä varten.</span> <span class="verse"><a name="10">10</a>Sentähden vaimon tulee pitää päässään vallanalaisuuden merkki enkelien tähden.</span> <span class="verse"><a name="11">11</a>Herrassa ei kuitenkaan ole vaimoa ilman miestä eikä miestä ilman vaimoa.</span> <span class="verse"><a name="12">12</a>Sillä samoin kuin vaimo on alkuisin miehestä, samoin myös mies on vaimon kautta; mutta kaikki on Jumalasta.</span> <span class="verse"><a name="13">13</a>Päättäkää itse: sopiiko vaimon rukoilla Jumalaa pää peittämätönnä?</span> <span class="verse"><a name="14">14</a>Eikö itse luontokin opeta teille, että jos miehellä on pitkät hiukset, se on hänelle häpeäksi;</span> <span class="verse"><a name="15">15</a>ja että jos vaimolla on pitkät hiukset, se on hänelle kunniaksi? Sillä ovathan hiukset annetut hänelle hunnuksi.</span> <span class="verse"><a name="16">16</a>Mutta jos joku haluaa väittää vastaan, niin tietäköön, että meillä ei ole sellaista tapaa eikä Jumalan seurakunnilla.</span> <span class="verse"><a name="17">17</a>Mutta tätä käskiessäni en kiitä sitä, että kokoontumisenne ei tee teitä paremmiksi, vaan pahemmiksi.</span> <span class="verse"><a name="18">18</a>Sillä ensiksikin olen kuullut, että kun kokoonnutte seurakunnankokoukseen, teillä on riitaisuuksia keskenänne, ja osittain sen uskonkin.</span> <span class="verse"><a name="19">19</a>Täytyyhän teidän keskuudessanne olla puolueitakin, että kävisi ilmi, ketkä teistä kestävät koetuksen.</span> <span class="verse"><a name="20">20</a>Kun te näin kokoonnutte yhteen, niin ei se ole Herran aterian nauttimista,</span> <span class="verse"><a name="21">21</a>sillä syömään ruvettaessa kukin rientää ottamaan eteensä omat ruokansa, ja niin toinen on nälissään ja toinen juovuksissa.</span> <span class="verse"><a name="22">22</a>Eikö teillä sitten ole muita huoneita, niissä syödäksenne ja juodaksenne? Vai halveksitteko Jumalan seurakuntaa ja tahdotteko häväistä niitä, joilla ei mitään ole? Mitä minun on teille sanominen? Onko minun teitä kiittäminen? Tässä kohden en kiitä.</span> <span class="verse"><a name="23">23</a>Sillä minä olen saanut Herralta sen, minkä myös olen teille tiedoksi antanut, että Herra Jeesus sinä yönä, jona hänet kavallettiin, otti leivän,</span> <span class="verse"><a name="24">24</a>kiitti, mursi ja sanoi: "Tämä on minun ruumiini, joka teidän edestänne annetaan; tehkää tämä minun muistokseni".</span> <span class="verse"><a name="25">25</a>Samoin hän otti myös maljan aterian jälkeen ja sanoi: "Tämä malja on uusi liitto minun veressäni; niin usein kuin te juotte, tehkää se minun muistokseni".</span> <span class="verse"><a name="26">26</a>Sillä niin usein kuin te syötte tätä leipää ja juotte tämän maljan, te julistatte Herran kuolemaa, siihen asti kuin hän tulee.</span> <span class="verse"><a name="27">27</a>Sentähden, joka kelvottomasti syö tätä leipää tai juo Herran maljan, hän on oleva vikapää Herran ruumiiseen ja vereen.</span> <span class="verse"><a name="28">28</a>Koetelkoon siis ihminen itseänsä, ja niin syököön tätä leipää ja juokoon tästä maljasta;</span> <span class="verse"><a name="29">29</a>sillä joka syö ja juo erottamatta Herran ruumista muusta, syö ja juo tuomioksensa.</span> <span class="verse"><a name="30">30</a>Sentähden onkin teidän joukossanne paljon heikkoja ja sairaita, ja moni on nukkunut pois.</span> <span class="verse"><a name="31">31</a>Mutta jos me tutkisimme itseämme, ei meitä tuomittaisi;</span> <span class="verse"><a name="32">32</a>mutta kun meitä tuomitaan, niin se on meille Herran kuritusta, ettei meitä maailman kanssa kadotukseen tuomittaisi.</span> <span class="verse"><a name="33">33</a>Sentähden, veljeni, kun kokoonnutte aterioimaan, odottakaa toisianne.</span> <span class="verse"><a name="34">34</a>Jos kenellä on nälkä, syököön kotonaan, ettette kokoontuisi tuomioksenne. Muista seikoista minä säädän, sitten kuin tulen.</span> </p></div</div></div></body></html>