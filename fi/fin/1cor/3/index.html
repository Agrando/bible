<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1cor">1 Corinthians</a> &gt <strong>Chapter 3</strong></div><p><span class="verse"><a name="1">1</a>Niinpä, veljet, minun ei käynyt puhuminen teille niinkuin hengellisille, vaan niinkuin lihallisille, niinkuin pienille lapsille Kristuksessa.</span> <span class="verse"><a name="2">2</a>Maitoa minä juotin teille, en antanut ruokaa, sillä sitä ette silloin sietäneet, ettekä vielä nytkään siedä;</span> <span class="verse"><a name="3">3</a>olettehan vielä lihallisia. Sillä kun keskuudessanne on kateutta ja riitaa, ettekö silloin ole lihallisia ja vaella ihmisten tavoin?</span> <span class="verse"><a name="4">4</a>Kun toinen sanoo: "Minä olen Paavalin puolta", ja toinen: "Minä olen Apolloksen", ettekö silloin ole niinkuin ihmiset ainakin?</span> <span class="verse"><a name="5">5</a>Mikä Apollos sitten on? Ja mikä Paavali on? Palvelijoita, joiden kautta te olette tulleet uskoviksi, palvelijoita sen kykynsä mukaan, minkä Herra on heille kullekin antanut.</span> <span class="verse"><a name="6">6</a>Minä istutin, Apollos kasteli, mutta Jumala on antanut kasvun.</span> <span class="verse"><a name="7">7</a>Niin ei siis istuttaja ole mitään, eikä kastelijakaan, vaan Jumala, joka kasvun antaa.</span> <span class="verse"><a name="8">8</a>Mutta istuttaja ja kastelija ovat yhtä; kuitenkin on kumpikin saava oman palkkansa oman työnsä mukaan.</span> <span class="verse"><a name="9">9</a>Sillä me olemme Jumalan työtovereita; te olette Jumalan viljelysmaa, olette Jumalan rakennus.</span> <span class="verse"><a name="10">10</a>Sen Jumalan armon mukaan, joka on minulle annettu, minä olen taitavan rakentajan tavoin pannut perustuksen, ja toinen sille rakentaa, mutta katsokoon kukin, kuinka hän sille rakentaa.</span> <span class="verse"><a name="11">11</a>Sillä muuta perustusta ei kukaan voi panna, kuin mikä pantu on, ja se on Jeesus Kristus.</span> <span class="verse"><a name="12">12</a>Mutta jos joku rakentaa tälle perustukselle, rakensipa kullasta, hopeasta, jalokivistä, puusta, heinistä tai oljista,</span> <span class="verse"><a name="13">13</a>niin kunkin teko on tuleva näkyviin; sillä sen on saattava ilmi se päivä, joka tulessa ilmestyy, ja tuli on koetteleva, minkälainen kunkin teko on.</span> <span class="verse"><a name="14">14</a>Jos jonkun tekemä rakennus kestää, on hän saava palkan;</span> <span class="verse"><a name="15">15</a>mutta jos jonkun tekemä palaa, joutuu hän vahinkoon; mutta hän itse on pelastuva, kuitenkin ikäänkuin tulen läpi.</span> <span class="verse"><a name="16">16</a>Ettekö tiedä, että te olette Jumalan temppeli ja että Jumalan Henki asuu teissä?</span> <span class="verse"><a name="17">17</a>Jos joku turmelee Jumalan temppelin, on Jumala turmeleva hänet; sillä Jumalan temppeli on pyhä, ja sellaisia te olette.</span> <span class="verse"><a name="18">18</a>Älköön kukaan pettäkö itseään. Jos joku teidän joukossanne luulee olevansa viisas tässä maailmassa, tulkoon hän tyhmäksi, että hänestä tulisi viisas.</span> <span class="verse"><a name="19">19</a>Sillä tämän maailman viisaus on hullutus Jumalan silmissä. Sillä kirjoitettu on: "Hän vangitsee viisaat heidän viekkauteensa";</span> <span class="verse"><a name="20">20</a>ja vielä: "Herra tuntee viisasten ajatukset, hän tietää ne turhiksi".</span> <span class="verse"><a name="21">21</a>Älköön siis kukaan kerskatko ihmisistä; sillä kaikki on teidän,</span> <span class="verse"><a name="22">22</a>teidän on Paavali ja Apollos ja Keefas, teidän on maailma ja elämä ja kuolema, nykyiset ja tulevaiset, kaikki on teidän.</span> <span class="verse"><a name="23">23</a>Mutta te olette Kristuksen, ja Kristus on Jumalan.</span> </p></div</div></div></body></html>