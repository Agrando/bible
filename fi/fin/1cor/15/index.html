<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1cor/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1cor">1 Corinthians</a> &gt <strong>Chapter 15</strong></div><p><span class="verse"><a name="1">1</a>Veljet, minä johdatan teidät tuntemaan sen evankeliumin, jonka minä teille julistin, jonka te myöskin olette ottaneet vastaan ja jossa myös pysytte</span> <span class="verse"><a name="2">2</a>ja jonka kautta te myös pelastutte, jos pidätte siitä kiinni semmoisena, kuin minä sen teille julistin, ellette turhaan ole uskoneet.</span> <span class="verse"><a name="3">3</a>Sillä minä annoin teille ennen kaikkea tiedoksi sen, minkä itse olin saanut: että Kristus on kuollut meidän syntiemme tähden, kirjoitusten mukaan,</span> <span class="verse"><a name="4">4</a>ja että hänet haudattiin ja että hän nousi kuolleista kolmantena päivänä, kirjoitusten mukaan,</span> <span class="verse"><a name="5">5</a>ja että hän näyttäytyi Keefaalle, sitten niille kahdelletoista.</span> <span class="verse"><a name="6">6</a>Sen jälkeen hän näyttäytyi yhtä haavaa enemmälle kuin viidellesadalle veljelle, joista useimmat vielä nytkin ovat elossa, mutta muutamat ovat nukkuneet pois.</span> <span class="verse"><a name="7">7</a>Sen jälkeen hän näyttäytyi Jaakobille, sitten kaikille apostoleille.</span> <span class="verse"><a name="8">8</a>Mutta kaikkein viimeiseksi hän näyttäytyi minullekin, joka olen ikäänkuin keskensyntynyt.</span> <span class="verse"><a name="9">9</a>Sillä minä olen apostoleista halvin enkä ole sen arvoinen, että minua apostoliksi kutsutaan, koska olen vainonnut Jumalan seurakuntaa.</span> <span class="verse"><a name="10">10</a>Mutta Jumalan armosta minä olen se, mikä olen, eikä hänen armonsa minua kohtaan ole ollut turha, vaan enemmän kuin he kaikki minä olen työtä tehnyt, en kuitenkaan minä, vaan Jumalan armo, joka on minun kanssani.</span> <span class="verse"><a name="11">11</a>Olinpa siis minä tai olivatpa he: näin me saarnaamme, ja näin te olette uskoon tulleet.</span> <span class="verse"><a name="12">12</a>Mutta jos Kristuksesta saarnataan, että hän on noussut kuolleista, kuinka muutamat teistä saattavat sanoa, ettei kuolleitten ylösnousemusta ole?</span> <span class="verse"><a name="13">13</a>Vaan jos ei ole kuolleitten ylösnousemusta, ei Kristuskaan ole noussut.</span> <span class="verse"><a name="14">14</a>Mutta jos Kristus ei ole noussut kuolleista, turha on silloin meidän saarnamme, turha myös teidän uskonne;</span> <span class="verse"><a name="15">15</a>ja silloin meidät myös havaitaan vääriksi Jumalan todistajiksi, koska olemme todistaneet Jumalaa vastaan, että hän on herättänyt Kristuksen, jota hän ei ole herättänyt, jos kerran kuolleita ei herätetä.</span> <span class="verse"><a name="16">16</a>Sillä jos kuolleita ei herätetä, ei Kristuskaan ole herätetty.</span> <span class="verse"><a name="17">17</a>Mutta jos Kristus ei ole herätetty, niin teidän uskonne on turha, ja te olette vielä synneissänne.</span> <span class="verse"><a name="18">18</a>Ja silloinhan Kristuksessa nukkuneetkin olisivat kadotetut.</span> <span class="verse"><a name="19">19</a>Jos olemme panneet toivomme Kristukseen ainoastaan tämän elämän ajaksi, niin olemme kaikkia muita ihmisiä surkuteltavammat.</span> <span class="verse"><a name="20">20</a>Mutta nytpä Kristus on noussut kuolleista, esikoisena kuoloon nukkuneista.</span> <span class="verse"><a name="21">21</a>Sillä koska kuolema on tullut ihmisen kautta, niin on myöskin kuolleitten ylösnousemus tullut ihmisen kautta.</span> <span class="verse"><a name="22">22</a>Sillä niinkuin kaikki kuolevat Aadamissa, niin myös kaikki tehdään eläviksi Kristuksessa,</span> <span class="verse"><a name="23">23</a>mutta jokainen vuorollaan: esikoisena Kristus, sitten Kristuksen omat hänen tulemuksessaan;</span> <span class="verse"><a name="24">24</a>sitten tulee loppu, kun hän antaa valtakunnan Jumalan ja Isän haltuun, kukistettuaan kaiken hallituksen ja kaiken vallan ja voiman.</span> <span class="verse"><a name="25">25</a>Sillä hänen pitää hallitseman "siihen asti, kunnes hän on pannut kaikki viholliset jalkojensa alle".</span> <span class="verse"><a name="26">26</a>Vihollisista viimeisenä kukistetaan kuolema.</span> <span class="verse"><a name="27">27</a>Sillä: "kaikki hän on alistanut hänen jalkojensa alle". Mutta kun hän sanoo: "kaikki on alistettu", niin ei tietenkään ole alistettu se, joka on alistanut kaiken hänen allensa.</span> <span class="verse"><a name="28">28</a>Ja kun kaikki on alistettu Pojan valtaan, silloin itse Poikakin alistetaan sen valtaan, joka on alistanut hänen valtaansa kaiken, että Jumala olisi kaikki kaikissa.</span> <span class="verse"><a name="29">29</a>Mitä muutoin ne, jotka kastattavat itsensä kuolleitten puolesta, sillä saavat aikaan? Jos kuolleet eivät heräjä, miksi nämä sitten kastattavat itsensä heidän puolestaan?</span> <span class="verse"><a name="30">30</a>Ja miksi mekään antaudumme joka hetki vaaraan?</span> <span class="verse"><a name="31">31</a>Joka päivä minä olen kuoleman kidassa, niin totta kuin te, veljet, olette minun kerskaukseni Kristuksessa Jeesuksessa, meidän Herrassamme.</span> <span class="verse"><a name="32">32</a>Jos minä ihmisten tavoin olen taistellut petojen kanssa Efesossa, mitä hyötyä minulle siitä on? Jos kuolleet eivät heräjä, niin: "syökäämme ja juokaamme, sillä huomenna me kuolemme".</span> <span class="verse"><a name="33">33</a>Älkää eksykö. "Huono seura hyvät tavat turmelee."</span> <span class="verse"><a name="34">34</a>Raitistukaa oikealla tavalla, älkääkä syntiä tehkö; sillä niitä on, joilla ei ole mitään tietoa Jumalasta. Teidän häpeäksenne minä tämän sanon.</span> <span class="verse"><a name="35">35</a>Mutta joku ehkä kysyy: "Millä tavoin kuolleet heräjävät, ja millaisessa ruumiissa he tulevat?"</span> <span class="verse"><a name="36">36</a>Sinä mieletön, se, minkä kylvät, ei virkoa eloon, ellei se ensin kuole!</span> <span class="verse"><a name="37">37</a>Ja kun kylvät, et kylvä sitä vartta, joka on nouseva, vaan paljaan jyvän, nisun jyvän tai muun minkä tahansa.</span> <span class="verse"><a name="38">38</a>Mutta Jumala antaa sille varren, sellaisen kuin tahtoo, ja kullekin siemenelle sen oman varren.</span> <span class="verse"><a name="39">39</a>Ei kaikki liha ole samaa lihaa, vaan toista on ihmisten, toista taas karjan liha, toista on lintujen liha, toista kalojen.</span> <span class="verse"><a name="40">40</a>Ja on taivaallisia ruumiita ja maallisia ruumiita; mutta toinen on taivaallisten kirkkaus, toinen taas maallisten.</span> <span class="verse"><a name="41">41</a>Toinen on auringon kirkkaus ja toinen kuun kirkkaus ja toinen tähtien kirkkaus, ja toinen tähti voittaa toisen kirkkaudessa.</span> <span class="verse"><a name="42">42</a>Niin on myös kuolleitten ylösnousemus: kylvetään katoavaisuudessa, nousee katoamattomuudessa;</span> <span class="verse"><a name="43">43</a>kylvetään alhaisuudessa, nousee kirkkaudessa; kylvetään heikkoudessa, nousee voimassa;</span> <span class="verse"><a name="44">44</a>kylvetään sielullinen ruumis, nousee hengellinen ruumis. Jos kerran on sielullinen ruumis, niin on myös hengellinen.</span> <span class="verse"><a name="45">45</a>Niin on myös kirjoitettu: "Ensimmäisestä ihmisestä, Aadamista, tuli elävä sielu"; viimeisestä Aadamista tuli eläväksitekevä henki.</span> <span class="verse"><a name="46">46</a>Mutta mikä on hengellistä, se ei ole ensimmäinen, vaan se, mikä on sielullista, on ensimmäinen; sitten on se, mikä on hengellistä.</span> <span class="verse"><a name="47">47</a>Ensimmäinen ihminen oli maasta, maallinen, toinen ihminen on taivaasta.</span> <span class="verse"><a name="48">48</a>Minkäkaltainen maallinen oli, senkaltaisia ovat myös maalliset; ja minkäkaltainen taivaallinen on, senkaltaisia ovat myös taivaalliset.</span> <span class="verse"><a name="49">49</a>Ja niinkuin meissä on ollut maallisen kuva, niin meissä on myös oleva taivaallisen kuva.</span> <span class="verse"><a name="50">50</a>Mutta tämän minä sanon, veljet, ettei liha ja veri voi periä Jumalan valtakuntaa, eikä katoavaisuus peri katoamattomuutta.</span> <span class="verse"><a name="51">51</a>Katso, minä sanon teille salaisuuden: emme kaikki kuolemaan nuku, mutta kaikki me muutumme,</span> <span class="verse"><a name="52">52</a>yhtäkkiä, silmänräpäyksessä, viimeisen pasunan soidessa; sillä pasuna soi, ja kuolleet nousevat katoamattomina, ja me muutumme.</span> <span class="verse"><a name="53">53</a>Sillä tämän katoavaisen pitää pukeutuman katoamattomuuteen, ja tämän kuolevaisen pitää pukeutuman kuolemattomuuteen.</span> <span class="verse"><a name="54">54</a>Mutta kun tämä katoavainen pukeutuu katoamattomuuteen ja tämä kuolevainen pukeutuu kuolemattomuuteen, silloin toteutuu se sana, joka on kirjoitettu: "Kuolema on nielty ja voitto saatu".</span> <span class="verse"><a name="55">55</a>"Kuolema, missä on sinun voittosi? Kuolema, missä on sinun otasi?"</span> <span class="verse"><a name="56">56</a>Mutta kuoleman ota on synti, ja synnin voima on laki.</span> <span class="verse"><a name="57">57</a>Mutta kiitos olkoon Jumalan, joka antaa meille voiton meidän Herramme Jeesuksen Kristuksen kautta!</span> <span class="verse"><a name="58">58</a>Sentähden, rakkaat veljeni, olkaa lujat, järkähtämättömät, aina innokkaat Herran työssä, tietäen, että teidän vaivannäkönne ei ole turha Herrassa.</span> </p></div</div></div></body></html>