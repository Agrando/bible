<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1cor/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1cor">1 Corinthians</a> &gt <strong>Chapter 16</strong></div><p><span class="verse"><a name="1">1</a>Mitä tulee keräykseen pyhiä varten, niin tehkää tekin samalla tavoin, kuin minä olen määrännyt Galatian seurakunnille.</span> <span class="verse"><a name="2">2</a>Kunkin viikon ensimmäisenä päivänä pankoon jokainen teistä kotonaan jotakin talteen, säästäen menestymisensä mukaan, ettei keräyksiä tehtäisi vasta minun tultuani.</span> <span class="verse"><a name="3">3</a>Mutta kun olen saapunut teidän tykönne, lähetän minä ne henkilöt, jotka siihen sopiviksi katsotte, kirjeet mukanaan, viemään teidän rakkaudenlahjanne Jerusalemiin;</span> <span class="verse"><a name="4">4</a>ja jos asia on sen arvoinen, että minunkin on lähteminen, niin saavat he lähteä minun kanssani.</span> <span class="verse"><a name="5">5</a>Aion nimittäin tulla teidän tykönne kuljettuani läpi Makedonian, sillä minä kuljen Makedonian kautta;</span> <span class="verse"><a name="6">6</a>mutta teidän luonanne viivyn ehkä jonkin aikaa, kenties vietän talvenkin, että te sitten auttaisitte minua eteenpäin, minne matkustanenkin.</span> <span class="verse"><a name="7">7</a>Sillä en tahdo nyt vain ohimennen käydä teitä katsomassa, toivon näet saavani viipyä jonkin aikaa teidän luonanne, jos Herra sallii.</span> <span class="verse"><a name="8">8</a>Mutta Efesossa minä viivyn helluntaihin saakka;</span> <span class="verse"><a name="9">9</a>sillä minulle on avautunut ovi suureen ja hedelmälliseen työhön, ja vastustajia on paljon.</span> <span class="verse"><a name="10">10</a>Mutta jos Timoteus saapuu, niin katsokaa, että hän pelotta voi olla teidän luonanne, sillä Herran työtä hän toimittaa niinkuin minäkin.</span> <span class="verse"><a name="11">11</a>Älköön siis kukaan häntä halveksiko, vaan auttakaa häntä lähtemään rauhassa matkalle, että hän tulisi minun tyköni; sillä minä ja veljet odotamme häntä.</span> <span class="verse"><a name="12">12</a>Mitä veli Apollokseen tulee, olen hartaasti kehoittanut häntä lähtemään veljien kanssa teidän tykönne; mutta hän ei ole ollenkaan halukas lähtemään nyt, vaan tulee, kun hänelle sopii.</span> <span class="verse"><a name="13">13</a>Valvokaa, pysykää lujina uskossa, olkaa miehuulliset, olkaa väkevät.</span> <span class="verse"><a name="14">14</a>Kaikki, mitä teette, tapahtukoon rakkaudessa.</span> <span class="verse"><a name="15">15</a>Mutta minä kehoitan teitä, veljet: te tunnette Stefanaan perhekunnan ja tiedätte, että se on Akaian ensi hedelmä ja että he ovat antautuneet pyhien palvelukseen.</span> <span class="verse"><a name="16">16</a>Olkaa tekin kuuliaisia heidän kaltaisilleen ja jokaiselle, joka heidän kanssaan työtä tekee ja vaivaa näkee.</span> <span class="verse"><a name="17">17</a>Minä iloitsen Stefanaan ja Fortunatuksen ja Akaikuksen tännetulosta, koska he korvaavat minulle teidän poissaolonne;</span> <span class="verse"><a name="18">18</a>he ovat virkistäneet minun henkeäni niinkuin teidänkin. Antakaa siis täysi tunnustus sellaisille miehille.</span> <span class="verse"><a name="19">19</a>Aasian seurakunnat tervehtivät teitä. Monet tervehdykset Herrassa lähettävät teille Akylas ja Priska sekä heidän kodissaan kokoontuva seurakunta.</span> <span class="verse"><a name="20">20</a>Kaikki veljet lähettävät teille tervehdyksen. Tervehtikää toisianne pyhällä suunannolla.</span> <span class="verse"><a name="21">21</a>Tervehdys minulta, Paavalilta, omakätisesti.</span> <span class="verse"><a name="22">22</a>Jos joku ei pidä Herraa rakkaana, hän olkoon kirottu! Maran ata.</span> <span class="verse"><a name="23">23</a>Herran Jeesuksen armo olkoon teidän kanssanne.</span> <span class="verse"><a name="24">24</a>Minun rakkauteni on teidän kaikkien kanssa Kristuksessa Jeesuksessa.</span> </p></div</div></div></body></html>