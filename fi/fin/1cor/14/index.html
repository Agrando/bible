<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1cor/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1cor">1 Corinthians</a> &gt <strong>Chapter 14</strong></div><p><span class="verse"><a name="1">1</a>Tavoitelkaa rakkautta ja pyrkikää saamaan hengellisiä lahjoja, mutta varsinkin profetoimisen lahjaa.</span> <span class="verse"><a name="2">2</a>Sillä kielillä puhuva ei puhu ihmisille, vaan Jumalalle; ei häntä näet kukaan ymmärrä, sillä hän puhuu salaisuuksia hengessä.</span> <span class="verse"><a name="3">3</a>Mutta profetoiva puhuu ihmisille rakennukseksi ja kehoitukseksi ja lohdutukseksi.</span> <span class="verse"><a name="4">4</a>Kielillä puhuva rakentaa itseään, mutta profetoiva rakentaa seurakuntaa.</span> <span class="verse"><a name="5">5</a>Soisin teidän kaikkien puhuvan kielillä, mutta vielä mieluummin soisin teidän profetoivan; sillä profetoiva on suurempi kuin kielillä puhuva, ellei tämä samalla selitä, niin että seurakunta siitä rakentuu.</span> <span class="verse"><a name="6">6</a>Jos minä nyt, veljet, tulisin luoksenne kielillä puhuen, mitä minä teitä sillä hyödyttäisin, ellen puhuisi teille ilmestyksen tai tiedon tai profetian tai opetuksen sanoja?</span> <span class="verse"><a name="7">7</a>Niinhän on elottomain soittimienkin laita, huilujen tai kitarain: kuinka tiedetään, mitä huilulla tai kitaralla soitetaan, elleivät ne soi toisistaan erottuvin sävelin?</span> <span class="verse"><a name="8">8</a>Niinikään, jos pasuna antaa epäselvän äänen, kuka silloin valmistautuu taisteluun?</span> <span class="verse"><a name="9">9</a>Samoin tekin: jos ette kielellänne saa esiin selvää puhetta, kuinka voidaan sellainen puhe ymmärtää? Tehän puhutte silloin tuuleen.</span> <span class="verse"><a name="10">10</a>Maailmassa on, kuka tietää, kuinka monta eri kieltä, mutta ei ainoatakaan, jonka äänet eivät ole ymmärrettävissä.</span> <span class="verse"><a name="11">11</a>Mutta jos en tiedä sanojen merkitystä, olen minä puhujalle muukalainen, ja puhuja on minulle muukalainen.</span> <span class="verse"><a name="12">12</a>Samoin tekin, koska tavoittelette henkilahjoja, niin pyrkikää seurakunnan rakennukseksi saamaan niitä runsaasti.</span> <span class="verse"><a name="13">13</a>Sentähden rukoilkoon se, joka kielillä puhuu, että hän taitaisi selittää.</span> <span class="verse"><a name="14">14</a>Sillä jos minä rukoilen kielillä puhuen, niin minun henkeni kyllä rukoilee, mutta ymmärrykseni on hedelmätön.</span> <span class="verse"><a name="15">15</a>Kuinka siis on? Minun on rukoiltava hengelläni, mutta minun on rukoiltava myöskin ymmärrykselläni; minun on veisattava kiitosta hengelläni, mutta minun on veisattava myöskin ymmärrykselläni.</span> <span class="verse"><a name="16">16</a>Sillä jos ylistät Jumalaa hengessä, kuinka oppimattoman paikalla istuva saattaa sanoa "amen" sinun kiitokseesi? Eihän hän ymmärrä, mitä sanot.</span> <span class="verse"><a name="17">17</a>Sinä kyllä kiität hyvin, mutta toinen ei siitä rakennu.</span> <span class="verse"><a name="18">18</a>Minä kiitän Jumalaa, että puhun kielillä enemmän kuin teistä kukaan;</span> <span class="verse"><a name="19">19</a>mutta seurakunnassa tahdon mieluummin puhua viisi sanaa ymmärrykselläni, opettaakseni muitakin, kuin kymmenentuhatta sanaa kielillä.</span> <span class="verse"><a name="20">20</a>Veljet, älkää olko lapsia ymmärrykseltänne, vaan pahuudessa olkaa lapsia; mutta ymmärrykseltä olkaa täysi-ikäisiä.</span> <span class="verse"><a name="21">21</a>Laissa on kirjoitettuna: "Vieraskielisten kautta ja muukalaisten huulilla minä olen puhuva tälle kansalle, eivätkä he sittenkään minua kuule, sanoo Herra".</span> <span class="verse"><a name="22">22</a>Kielet eivät siis ole merkiksi uskoville, vaan niille, jotka eivät usko; mutta profetoiminen ei ole merkiksi uskottomille, vaan uskoville.</span> <span class="verse"><a name="23">23</a>Jos nyt koko seurakunta kokoontuisi yhteen ja kaikki siellä puhuisivat kielillä ja sinne tulisi opetuksesta tai uskosta osattomia, eivätkö he sanoisi teidän olevan järjiltänne?</span> <span class="verse"><a name="24">24</a>Mutta jos kaikki profetoisivat ja joku uskosta tai opetuksesta osaton tulisi sisään, niin kaikki paljastaisivat hänet ja kaikki langettaisivat hänestä tuomion,</span> <span class="verse"><a name="25">25</a>hänen sydämensä salaisuudet tulisivat ilmi, ja niin hän kasvoilleen langeten rukoilisi Jumalaa ja julistaisi, että Jumala totisesti on teissä.</span> <span class="verse"><a name="26">26</a>Kuinka siis on, veljet? Kun tulette yhteen, on jokaisella jotakin annettavaa: millä on virsi, millä opetus, millä ilmestys, mikä puhuu kielillä, mikä selittää; kaikki tapahtukoon rakennukseksi.</span> <span class="verse"><a name="27">27</a>Jos kielillä puhutaan, niin puhukoon kullakin kertaa vain kaksi tai enintään kolme, ja yksi kerrallaan, ja yksi selittäköön;</span> <span class="verse"><a name="28">28</a>mutta jos ei ole selittäjää, niin olkoot vaiti seurakunnassa ja puhukoot itselleen ja Jumalalle.</span> <span class="verse"><a name="29">29</a>Profeetoista saakoon kaksi tai kolme puhua, ja muut arvostelkoot;</span> <span class="verse"><a name="30">30</a>mutta jos joku toinen siinä istuva saa ilmestyksen, vaietkoon ensimmäinen.</span> <span class="verse"><a name="31">31</a>Sillä te saatatte kaikki profetoida, toinen toisenne jälkeen, että kaikki saisivat opetusta ja kaikki kehoitusta.</span> <span class="verse"><a name="32">32</a>Ja profeettain henget ovat profeetoille alamaiset;</span> <span class="verse"><a name="33">33</a>sillä ei Jumala ole epäjärjestyksen, vaan rauhan Jumala. Niinkuin kaikissa pyhien seurakunnissa,</span> <span class="verse"><a name="34">34</a>olkoot vaimot vaiti teidänkin seurakunnankokouksissanne, sillä heidän ei ole lupa puhua, vaan olkoot alamaisia, niinkuin lakikin sanoo.</span> <span class="verse"><a name="35">35</a>Mutta jos he tahtovat tietoa jostakin, niin kysykööt kotonaan omilta miehiltään, sillä häpeällistä on naisen puhua seurakunnassa.</span> <span class="verse"><a name="36">36</a>Vai teistäkö Jumalan sana on lähtenyt? Vai ainoastaan teidänkö tykönne se on tullut?</span> <span class="verse"><a name="37">37</a>Jos joku luulee olevansa profeetta tai hengellinen, niin tietäköön, että mitä minä kirjoitan teille, se on Herran käsky.</span> <span class="verse"><a name="38">38</a>Mutta jos joku ei sitä ymmärrä, niin olkoon ymmärtämättä.</span> <span class="verse"><a name="39">39</a>Sentähden, veljeni, harrastakaa profetoimista älkääkä estäkö kielillä puhumasta.</span> <span class="verse"><a name="40">40</a>Mutta kaikki tapahtukoon säädyllisesti ja järjestyksessä.</span> </p></div</div></div></body></html>