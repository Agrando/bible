<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 2</strong></div><p><span class="verse"><a name="1">1</a>Sen jälkeen Daavid kysyi Herralta: "Menenkö minä johonkin Juudan  kaupunkiin?" Herra vastasi hänelle: "Mene". Ja Daavid kysyi: "Mihinkä  minä menen?" Hän vastasi: "Hebroniin".</span> <span class="verse"><a name="2">2</a>Niin Daavid meni sinne, mukanaan molemmat vaimonsa, jisreeliläinen  Ahinoam ja Abigail, karmelilaisen Naabalin vaimo.</span> <span class="verse"><a name="3">3</a>Ja Daavid vei sinne myös miehet, jotka olivat hänen kanssaan, kunkin  perheinensä; ja he asettuivat Hebronin ympärillä oleviin kaupunkeihin.</span> <span class="verse"><a name="4">4</a>Ja Juudan miehet tulivat ja voitelivat siellä Daavidin Juudan heimon  kuninkaaksi. Kun Daavidille ilmoitettiin, että Gileadin Jaabeksen miehet  olivat haudanneet Saulin,</span> <span class="verse"><a name="5">5</a>lähetti Daavid lähettiläät Gileadin Jaabeksen miesten luo sanomaan  heille: "Herra siunatkoon teitä, koska olette osoittaneet herrallenne  Saulille laupeutta hautaamalla hänet.</span> <span class="verse"><a name="6">6</a>Osoittakoon nyt Herra laupeutta ja uskollisuutta teitä kohtaan.  Minäkin teen teille hyvää, koska tämän teitte.</span> <span class="verse"><a name="7">7</a>Rohkaiskaa siis itsenne ja olkaa urhoolliset; teidän herranne Saul  tosin on kuollut, mutta Juudan heimo on voidellut kuninkaaksensa minut."</span> <span class="verse"><a name="8">8</a>Mutta Abner, Neerin poika, Saulin sotapäällikkö, otti Saulin pojan  Iisbosetin ja vei hänet Mahanaimiin</span> <span class="verse"><a name="9">9</a>ja asetti hänet Gileadin, Asurin, Jisreelin, Efraimin, Benjaminin ja  koko Israelin kuninkaaksi.</span> <span class="verse"><a name="10">10</a>Saulin poika Iisboset oli neljänkymmenen vuoden vanha tullessaan  Israelin kuninkaaksi ja hallitsi kaksi vuotta.  Ainoastaan Juudan heimo  seurasi Daavidia.</span> <span class="verse"><a name="11">11</a>Ja aika, minkä Daavid oli Juudan heimon kuninkaana Hebronissa, oli  seitsemän vuotta ja kuusi kuukautta.</span> <span class="verse"><a name="12">12</a>Abner, Neerin poika, ja Saulin pojan Iisbosetin palvelijat lähtivät  Mahanaimista Gibeoniin.</span> <span class="verse"><a name="13">13</a>Ja Jooab, Serujan poika, ja Daavidin palvelijat lähtivät hekin  liikkeelle, ja he kohtasivat toisensa Gibeonin lammikolla; he asettuivat  toiset tälle, toiset tuolle puolelle lammikon.</span> <span class="verse"><a name="14">14</a>Ja Abner sanoi Jooabille: "Nouskoon nuoria miehiä pitämään  taistelukisaa meidän edessämme". Jooab sanoi: "Nouskoon vain".</span> <span class="verse"><a name="15">15</a>Niin heitä nousi ja astui esiin sama määrä: kaksitoista Benjaminin  ja Saulin pojan Iisbosetin puolelta sekä kaksitoista Daavidin  palvelijaa.</span> <span class="verse"><a name="16">16</a>Ja he tarttuivat kukin vastustajaansa päähän ja pistivät miekkansa  toinen toisensa kylkeen ja kaatuivat yhdessä. Niin sen paikan nimeksi  tuli Helkat-Suurim, ja se on Gibeonin luona.</span> <span class="verse"><a name="17">17</a>Ja sinä päivänä syntyi hyvin kova taistelu; mutta Daavidin  palvelijat voittivat Abnerin ja Israelin miehet.</span> <span class="verse"><a name="18">18</a>Ja siellä oli kolme Serujan poikaa: Jooab, Abisai ja Asael.  Ja  Asael oli nopeajalkainen kuin gaselli kedolla.</span> <span class="verse"><a name="19">19</a>Ja Asael ajoi takaa Abneria eikä poikennut oikealle eikä vasemmalle  Abnerin jäljestä.</span> <span class="verse"><a name="20">20</a>Niin Abner käännähti taaksensa ja sanoi: "Sinäkö se olet, Asael?"  Hän vastasi: "Minä".</span> <span class="verse"><a name="21">21</a>Ja Abner sanoi hänelle: "Käänny oikealle tai vasemmalle ja ota joku  noista nuorista miehistä kiinni ja riistä siltä sota-asu". Mutta Asael  ei tahtonut luopua hänestä.</span> <span class="verse"><a name="22">22</a>Niin Abner vielä kerran sanoi Asaelille: "Luovu minusta, muutoin  lyön sinut maahan. Mutta kuinka minä sitten voisin katsoa sinun veljeäsi  Jooabia silmiin?"</span> <span class="verse"><a name="23">23</a>Mutta kun hän ei tahtonut luopua hänestä, pisti Abner häntä keihään  varsipuolella vatsaan, niin että keihäs tuli takaapäin ulos; ja hän  kaatui ja kuoli siihen paikkaan. Ja jokainen, joka tuli siihen paikkaan,  mihin Asael oli kaatunut ja kuollut, pysähtyi siihen.</span> <span class="verse"><a name="24">24</a>Mutta Jooab ja Abisai ajoivat Abneria takaa ja tulivat, kun aurinko  oli laskenut, Amman kukkulalle, joka on vastapäätä Giiahia, Gibeonin  erämaahan päin.</span> <span class="verse"><a name="25">25</a>Silloin benjaminilaiset kokoontuivat Abnerin taakse yhteen joukkoon  ja asettuivat kukkulan laelle.</span> <span class="verse"><a name="26">26</a>Ja Abner huusi Jooabille ja sanoi: "Pitääkö miekan syödä ainiaan?  Etkö sinä ymmärrä, että siitä tulee vain katkeruutta jäljestäpäin? Etkö  jo käske väen lakata ajamasta takaa veljiänsä?"</span> <span class="verse"><a name="27">27</a>Jooab vastasi: "Niin totta kuin Jumala elää: jos sinä et olisi  puhunut, niin varmasti väki vasta huomenaamuna olisi lähtenyt pois  ajamasta takaa veljiänsä".</span> <span class="verse"><a name="28">28</a>Ja Jooab puhalsi pasunaan; niin kaikki väki pysähtyi eikä enää  ajanut takaa Israelia. Ja he eivät enää taistelleet.</span> <span class="verse"><a name="29">29</a>Mutta Abner ja hänen miehensä kulkivat koko sen yön Aromaata ja  menivät Jordanin yli, kulkivat koko Bitronin läpi ja tulivat  Mahanaimiin.</span> <span class="verse"><a name="30">30</a>Ja Jooab kokosi kaiken kansan, palattuaan ajamasta takaa Abneria. Ja  Daavidin palvelijoista puuttui yhdeksäntoista miestä ja Asael.</span> <span class="verse"><a name="31">31</a>Mutta Daavidin palvelijat olivat lyöneet benjaminilaisia ja Abnerin  miehiä kuoliaaksi kolmesataa kuusikymmentä miestä.</span> <span class="verse"><a name="32">32</a>Ja he ottivat Asaelin ja hautasivat hänet hänen isänsä hautaan  Beetlehemiin. Ja Jooab ja hänen miehensä kulkivat koko sen yön ja  tulivat päivän valjetessa Hebroniin.</span> </p></div</div></div></body></html>