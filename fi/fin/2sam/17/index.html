<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 17</strong></div><p><span class="verse"><a name="1">1</a>Ja Ahitofel sanoi Absalomille: "Salli minun valita kaksitoista  tuhatta miestä ja nousta tänä yönä ajamaan takaa Daavidia,</span> <span class="verse"><a name="2">2</a>niin minä karkaan hänen kimppuunsa, kun hän on väsynyt ja hänen  kätensä ovat herpoutuneet, ja saatan hänet kauhun valtaan, niin että  kaikki väki, mitä hänen kanssansa on, pakenee. Sitten minä surmaan  kuninkaan yksinänsä.</span> <span class="verse"><a name="3">3</a>Ja minä palautan kaiken kansan sinun luoksesi. Kaikkien palaaminen  riippuu siitä miehestä, jota sinä etsit; kaikki kansa saa rauhan."</span> <span class="verse"><a name="4">4</a>Tämä miellytti Absalomia ja kaikkia Israelin vanhimpia.</span> <span class="verse"><a name="5">5</a>Kuitenkin sanoi Absalom: "Kutsukaa myös arkilainen Huusai,  kuullaksemme, mitä hänellä on sanottavana".</span> <span class="verse"><a name="6">6</a>Ja kun Huusai tuli Absalomin tykö, sanoi Absalom hänelle: "Niin ja  niin puhui Ahitofel. Onko meidän tehtävä hänen sanansa mukaan? Jollei,  niin puhu sinä."</span> <span class="verse"><a name="7">7</a>Huusai vastasi Absalomille: "Ei ole hyvä se neuvo, jonka Ahitofel  tällä kertaa on antanut".</span> <span class="verse"><a name="8">8</a>Ja Huusai sanoi vielä: "Sinä tiedät, että isäsi ja hänen miehensä  ovat urhoja ja julmistuneita niinkuin karhu kedolla, jolta poikaset on  riistetty; myöskin on isäsi sotilas, joka väkineen ei lepää yöllä.</span> <span class="verse"><a name="9">9</a>Katso, hän on nyt piiloutunut johonkin onkaloon tai muuhun paikkaan.  Jos jo alussa meikäläisiä kaatuisi ja se saataisiin kuulla, niin  sanottaisiin: 'Väelle, joka seurasi Absalomia, on tullut tappio'.</span> <span class="verse"><a name="10">10</a>Silloin urhoollisinkin, jolla on sydän kuin leijonalla, menettäisi  rohkeutensa; sillä koko Israel tietää, että sinun isäsi on sankari ja  että ne, jotka ovat hänen kanssansa, ovat urhoollisia miehiä.</span> <span class="verse"><a name="11">11</a>Sentähden on minun neuvoni tämä: Koottakoon sinun luoksesi koko  Israel Daanista aina Beersebaan asti, että niitä tulee niin paljon kuin  hiekkaa meren rannalla; ja lähde sinä itsekin taisteluun.</span> <span class="verse"><a name="12">12</a>Kun me sitten karkaamme hänen kimppuunsa, missä ikinä hänet  tavataan, niin me painumme hänen päällensä, niinkuin kaste laskeutuu  maahan. Eikä hänestä ja kaikista niistä miehistä, jotka ovat hänen  kanssaan, jää jäljelle ainoatakaan.</span> <span class="verse"><a name="13">13</a>Ja jos hän vetäytyisi johonkin kaupunkiin, niin koko Israel  asettaisi köydet sen kaupungin ympärille, ja me kiskoisimme sen alas  laaksoon, kunnes siitä ei löytyisi kiveäkään."</span> <span class="verse"><a name="14">14</a>Silloin sanoivat Absalom ja kaikki Israelin miehet: "Arkilaisen  Huusain neuvo on parempi kuin Ahitofelin neuvo".  Sillä Herra oli  säätänyt sen näin, tehdäkseen tyhjäksi Ahitofelin hyvän neuvon, että  Herra saattaisi Absalomin onnettomuuteen.</span> <span class="verse"><a name="15">15</a>Ja Huusai sanoi papeille, Saadokille ja Ebjatarille: "Sen ja sen  neuvon on Ahitofel antanut Absalomille ja Israelin vanhimmille, ja sen  ja sen neuvon olen minä antanut.</span> <span class="verse"><a name="16">16</a>Niin lähettäkää nyt pian ja ilmoittakaa Daavidille tämä sana: 'Älä  jää yöksi kahlauspaikkoihin erämaahan, vaan mene joen yli, ettei  kuningas ja kaikki väki, joka on hänen kanssaan, joutuisi perikatoon'."</span> <span class="verse"><a name="17">17</a>Ja Joonatan ja Ahimaas olivat asettuneet Roogelin lähteelle, ja eräs  palvelijatar kuljetti heille sinne sanaa; sitten he aina menivät ja  veivät sanan kuningas Daavidille. Sillä he eivät uskaltaneet näyttäytyä  menemällä kaupunkiin.</span> <span class="verse"><a name="18">18</a>Mutta eräs poikanen näki heidät ja ilmoitti Absalomille.  Silloin he  molemmat menivät kiiruusti pois ja tulivat erään miehen taloon  Bahurimiin. Hänellä oli kaivo pihallaan, ja he laskeutuivat siihen.</span> <span class="verse"><a name="19">19</a>Ja hänen vaimonsa otti peitteen ja levitti sen kaivon suulle ja  sirotti jyviä sen päälle, niin ettei voitu huomata mitään.</span> <span class="verse"><a name="20">20</a>Kun Absalomin palvelijat tulivat vaimon luo taloon, kysyivät he:  "Missä ovat Ahimaas ja Joonatan?" Vaimo vastasi heille: "Tuosta he  menivät vesilätäkön yli". He etsivät, ja kun eivät heitä löytäneet,  palasivat he takaisin Jerusalemiin.</span> <span class="verse"><a name="21">21</a>Ja niin pian kuin he olivat menneet, nousivat toiset kaivosta,  menivät ja veivät sanan kuningas Daavidille; he sanoivat Daavidille:  "Nouskaa ja menkää joutuin veden yli, sillä sen ja sen neuvon on  Ahitofel antanut teidän turmioksenne".</span> <span class="verse"><a name="22">22</a>Silloin Daavid ja kaikki väki, mikä oli hänen kanssaan, nousi, ja he  menivät Jordanin yli. Ja kun aamu valkeni, ei ollut ainoatakaan, joka ei  olisi tullut Jordanin yli.</span> <span class="verse"><a name="23">23</a>Mutta kun Ahitofel näki, ettei hänen neuvoansa noudatettu, satuloi  hän aasinsa, nousi ja lähti kotiinsa omaan kaupunkiinsa, ja kun hän oli  toimittanut talonsa, hirttäytyi hän; niin hän kuoli, ja hänet haudattiin  isänsä hautaan.</span> <span class="verse"><a name="24">24</a>Daavid oli tullut Mahanaimiin, kun Absalom ja kaikki Israelin miehet  hänen kanssaan menivät Jordanin yli.</span> <span class="verse"><a name="25">25</a>Mutta Absalom oli asettanut Amasan Jooabin sijaan sotajoukon  ylipäälliköksi. Ja Amasa oli Jitra nimisen jisreeliläisen miehen poika;  tämä mies oli yhtynyt Abigailiin, Naahaan tyttäreen, Jooabin äidin  Serujan sisareen.</span> <span class="verse"><a name="26">26</a>Ja Israel ja Absalom leiriytyivät Gileadin maahan.</span> <span class="verse"><a name="27">27</a>Kun Daavid tuli Mahanaimiin, niin Soobi, Naahaan poika,  ammonilaisten Rabbasta, ja Maakir, Ammielin poika, Loodebarista, ja  gileadilainen Barsillai, Roogelimista,</span> <span class="verse"><a name="28">28</a>toivat sinne vuoteita, vateja ja saviastioita, nisuja, ohria,  jauhoja ja paahdettuja jyviä, papuja, herneitä</span> <span class="verse"><a name="29">29</a>sekä hunajaa, voita, lampaita ja juustoja ruuaksi Daavidille ja  väelle, mikä oli hänen kanssansa; sillä he ajattelivat: "Väki on  nälissään, uuvuksissa ja janoissaan erämaassa".</span> </p></div</div></div></body></html>