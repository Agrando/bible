<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 16</strong></div><p><span class="verse"><a name="1">1</a>Kun Daavid oli kulkenut vähän matkaa vuoren laelta, tuli häntä  vastaan Siiba, Mefibosetin palvelija, mukanaan satuloitu aasipari, jonka  selässä oli kaksisataa leipää, sata rusinakakkua, sata hedelmää ja leili  viiniä.</span> <span class="verse"><a name="2">2</a>Niin kuningas sanoi Siiballe: "Mitä sinä näillä teet?" Siiba vastasi:  "Aasit ovat kuninkaan perheelle ratsastettaviksi, leipä ja hedelmät  palvelijoille syötäviksi ja viini uupuneiden juotavaksi erämaassa".</span> <span class="verse"><a name="3">3</a>Kuningas sanoi: "Mutta missä sinun herrasi poika on?" Siiba vastasi  kuninkaalle: "Hän jäi Jerusalemiin; sillä hän ajatteli: 'Nyt Israelin  heimo antaa minulle takaisin isäni kuninkuuden'".</span> <span class="verse"><a name="4">4</a>Niin kuningas sanoi Siiballe: "Katso, kaikki, mitä Mefibosetilla on,  tulee sinun omaksesi". Siiba vastasi: "Minä kumarran; suo minun saada  armo sinun silmiesi edessä, herrani, kuningas".</span> <span class="verse"><a name="5">5</a>Kun kuningas Daavid tuli Bahurimiin, niin katso, sieltä tuli mies,  joka oli sukua Saulin perheelle, nimeltä Siimei, Geeran poika; hän tuli  ja kiroili tullessaan.</span> <span class="verse"><a name="6">6</a>Ja hän viskeli kivillä Daavidia ja kaikkia kuningas Daavidin  palvelijoita, vaikka kaikki väki ja kaikki urhot olivat hänen oikealla  ja vasemmalla puolellaan.</span> <span class="verse"><a name="7">7</a>Ja kiroillessaan häntä Siimei sanoi näin: "Pois, pois, sinä  murhamies, sinä kelvoton!</span> <span class="verse"><a name="8">8</a>Herra kostaa sinulle kaiken Saulin perheen veren, hänen, jonka sijaan  sinä olet tullut kuninkaaksi. Ja Herra antaa nyt kuninkuuden sinun  poikasi Absalomin käteen. Ja katso, sinä olet itse joutunut  onnettomuuteen, sillä murhamies sinä olet."</span> <span class="verse"><a name="9">9</a>Niin Abisai, Serujan poika, sanoi kuninkaalle: "Miksi tuo koiranraato  saa kiroilla herraani, kuningasta? Anna minun mennä ja lyödä häneltä pää  poikki."</span> <span class="verse"><a name="10">10</a>Mutta kuningas vastasi: "Mitä teillä on minun kanssani tekemistä, te  Serujan pojat? Jos hän kiroilee ja jos Herra on käskenyt häntä: 'Kiroile  Daavidia', niin kuka voi sanoa: 'Miksi teet niin?'"</span> <span class="verse"><a name="11">11</a>Ja Daavid sanoi vielä Abisaille ja kaikille palvelijoillensa:  "Katso, oma poikani, joka on lähtenyt minun ruumiistani, väijyy  henkeäni; miksi ei sitten tämä benjaminilainen? Antakaa hänen olla,  kiroilkoon vain; sillä Herra on häntä käskenyt.</span> <span class="verse"><a name="12">12</a>Ehkä Herra vielä näkee minun kurjuuteni, ja ehkä Herra maksaa  minulle hyvällä sen kirouksen, joka tänä päivänä kohtaa minua."</span> <span class="verse"><a name="13">13</a>Ja Daavid kulki miehinensä tietä myöten, ja Siimei kulki pitkin  vuoren kuvetta rinnan hänen kanssansa, kiroili kulkiessaan ja viskeli  kiviä ja heitteli soraa.</span> <span class="verse"><a name="14">14</a>Kun kuningas ja kaikki väki, joka oli hänen kanssansa, oli tullut  Ajefimiin, hengähti hän siellä.</span> <span class="verse"><a name="15">15</a>Mutta Absalom ja kaikki kansa, Israelin miehet, olivat tulleet  Jerusalemiin; ja Ahitofel oli hänen kanssansa.</span> <span class="verse"><a name="16">16</a>Kun arkilainen Huusai, Daavidin ystävä, tuli Absalomin luo, sanoi  Huusai Absalomille: "Eläköön kuningas! Eläköön kuningas!"</span> <span class="verse"><a name="17">17</a>Absalom sanoi Huusaille: "Tällainenko on rakkautesi ystävääsi  kohtaan? Miksi et mennyt ystäväsi kanssa?"</span> <span class="verse"><a name="18">18</a>Huusai vastasi Absalomille: "Ei, vaan kenen Herra ja tämä kansa ja  kaikki Israelin miehet ovat valinneet, sen puolella minä olen, ja sen  luokse minä jään.</span> <span class="verse"><a name="19">19</a>Ja toisekseen: ketä minä palvelisin? Enkö hänen poikaansa?  Niinkuin  olen palvellut sinun isääsi, niin tahdon palvella sinuakin."</span> <span class="verse"><a name="20">20</a>Sitten Absalom sanoi Ahitofelille: "Antakaa nyt neuvo, mitä meidän  on tehtävä".</span> <span class="verse"><a name="21">21</a>Ahitofel vastasi Absalomille: "Mene isäsi sivuvaimojen tykö, jotka  hän on jättänyt linnaa vartioimaan. Silloin koko Israel saa kuulla, että  sinä olet saattanut itsesi isäsi vihoihin, ja kaikki, jotka ovat sinun  kanssasi, saavat rohkeutta."</span> <span class="verse"><a name="22">22</a>Niin Absalomille pystytettiin teltta katolle; ja Absalom meni isänsä  sivuvaimojen tykö koko Israelin nähden.</span> <span class="verse"><a name="23">23</a>Ahitofelin antama neuvo oli siihen aikaan niinkuin Jumalalta saatu  vastaus: sen arvoinen oli jokainen Ahitofelin neuvo sekä Daavidille että  Absalomille.</span> </p></div</div></div></body></html>