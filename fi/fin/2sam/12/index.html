<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 12</strong></div><p><span class="verse"><a name="1">1</a>Ja Herra lähetti Naatanin Daavidin tykö. Kun hän tuli hänen tykönsä,  sanoi hän hänelle: "Kaksi miestä oli samassa kaupungissa, toinen rikas  ja toinen köyhä.</span> <span class="verse"><a name="2">2</a>Rikkaalla oli lampaita ja raavaita hyvin paljon.</span> <span class="verse"><a name="3">3</a>Mutta köyhällä ei ollut muuta kuin yksi ainoa pieni karitsa, jonka  hän oli ostanut. Hän elätti sitä, ja se kasvoi hänen luonansa yhdessä  hänen lastensa kanssa: se söi hänen leipäpalastansa, joi hänen  maljastansa, makasi hänen sylissään ja oli hänelle niinkuin tytär.</span> <span class="verse"><a name="4">4</a>Niin rikkaalle miehelle tuli vieras. Mutta hän ei raskinut ottaa omia  lampaitansa eikä raavaitansa valmistaakseen ruokaa matkamiehelle, joka  oli tullut hänen luoksensa; vaan hän otti köyhän miehen karitsan ja  valmisti sen miehelle, joka oli tullut hänen luoksensa."</span> <span class="verse"><a name="5">5</a>Niin Daavid vihastui kovin siihen mieheen ja sanoi Naatanille: "Niin  totta kuin Herra elää: mies, joka tämän on tehnyt, on kuoleman oma.</span> <span class="verse"><a name="6">6</a>Ja karitsa hänen on korvattava nelinkertaisesti, koska hän teki näin  ja koska hän ei sääliä tuntenut."</span> <span class="verse"><a name="7">7</a>Mutta Naatan sanoi Daavidille: "Sinä olet se mies. Näin sanoo Herra,  Israelin Jumala: 'Minä olen voidellut sinut Israelin kuninkaaksi ja  pelastanut sinut Saulin käsistä.</span> <span class="verse"><a name="8">8</a>Minä olen antanut sinulle herrasi linnan ja antanut herrasi vaimot  sinun syliisi; ja minä olen antanut sinulle Israelin ja Juudan heimot.  Ja jos tämä olisi vähän, niin minä antaisin sinulle vielä sekä sitä että  tätä.</span> <span class="verse"><a name="9">9</a>Miksi sinä olet pitänyt halpana Herran sanan ja tehnyt sitä, mikä on  pahaa hänen silmissään? Heettiläisen Uurian sinä olet surmannut  miekalla, olet tappanut hänet ammonilaisten miekalla, ja hänen vaimonsa  sinä olet ottanut vaimoksesi.</span> <span class="verse"><a name="10">10</a>Sentähden ei miekka ole milloinkaan väistyvä sinun suvustasi, koska  olet pitänyt halpana minut ja ottanut vaimoksesi heettiläisen Uurian  vaimon.</span> <span class="verse"><a name="11">11</a>Näin sanoo Herra: Katso, minä nostatan sinulle onnettomuuden sinun  omasta perheestäsi, ja silmiesi edessä minä otan sinun vaimosi ja annan  heidät toiselle, ja hän on makaava sinun vaimojesi kanssa tämän auringon  nähden.</span> <span class="verse"><a name="12">12</a>Sillä sinä olet tehnyt tekosi salassa, mutta minä teen tämän koko  Israelin ja auringon nähden.'"</span> <span class="verse"><a name="13">13</a>Niin Daavid sanoi Naatanille: "Minä olen tehnyt syntiä Herraa  vastaan". Naatan sanoi Daavidille: "Niin on myös Herra antanut sinun  syntisi anteeksi; sinä et kuole.</span> <span class="verse"><a name="14">14</a>Mutta koska sinä tällä teolla olet saattanut Herran viholliset  pilkkaamaan häntä, niin se poika, joka sinulle on syntynyt, on kuoleva."</span> <span class="verse"><a name="15">15</a>Sitten Naatan meni kotiinsa. Ja Herra löi lasta, jonka Uurian vaimo  oli Daavidille synnyttänyt, niin että se sairastui vaikeasti.</span> <span class="verse"><a name="16">16</a>Silloin Daavid etsi Jumalaa pojan tähden, ja Daavid paastosi; ja  aina kun hän tuli kotiinsa, makasi hän yötä paljaalla maalla.</span> <span class="verse"><a name="17">17</a>Niin hänen hovinsa vanhimmat menivät hänen luokseen saadaksensa  hänet nousemaan ylös maasta, mutta hän ei tahtonut; eikä hän syönyt  mitään heidän kanssansa.</span> <span class="verse"><a name="18">18</a>Seitsemäntenä päivänä lapsi kuoli. Mutta Daavidin palvelijat eivät  uskaltaneet ilmoittaa hänelle, että lapsi oli kuollut, sillä he  ajattelivat: "Katso, kun me puhuimme hänelle lapsen vielä eläessä, ei  hän kuullut meitä. Kuinka voisimme sitten sanoa hänelle, että lapsi on  kuollut? Hän voisi tehdä itselleen pahaa."</span> <span class="verse"><a name="19">19</a>Mutta kun Daavid näki, että hänen palvelijansa kuiskailivat  keskenänsä, ymmärsi hän, että lapsi oli kuollut. Ja Daavid kysyi  palvelijoiltansa: "Onko lapsi kuollut?" He vastasivat: "On".</span> <span class="verse"><a name="20">20</a>Niin Daavid nousi maasta, peseytyi ja voiteli itsensä, muutti  vaatteensa, meni Herran huoneeseen ja rukoili. Ja kun hän tuli kotiinsa,  pyysi hän ruokaa; ja he tarjosivat, ja hän söi.</span> <span class="verse"><a name="21">21</a>Mutta hänen palvelijansa sanoivat hänelle: "Miksi teet näin?  Lapsen  eläessä sinä paastosit ja itkit, mutta lapsen kuoltua sinä nouset ja  syöt."</span> <span class="verse"><a name="22">22</a>Hän vastasi: "Kun lapsi vielä eli, paastosin minä ja itkin, sillä  minä ajattelin: Kenties Herra on minulle armollinen, niin että lapsi jää  eloon.</span> <span class="verse"><a name="23">23</a>Mutta kun hän nyt on kuollut, niin mitä minä enää paastoaisin? Enhän  minä enää voi palauttaa häntä. Minä menen hänen tykönsä, mutta hän ei  enää palaja minun tyköni."</span> <span class="verse"><a name="24">24</a>Daavid lohdutti vaimoansa Batsebaa ja meni hänen luoksensa ja makasi  hänen kanssansa. Ja tämä synnytti pojan, ja hän antoi tälle nimen  Salomo, ja Herra rakasti häntä.</span> <span class="verse"><a name="25">25</a>Ja Daavid laittoi hänet profeetta Naatanin hoitoon, ja tämä kutsui  häntä Jedidjaksi Herran tähden.</span> <span class="verse"><a name="26">26</a>Mutta Jooab ryhtyi taistelemaan ammonilaisten Rabbaa vastaan ja  valloitti kuninkaan kaupungin.</span> <span class="verse"><a name="27">27</a>Ja Jooab lähetti sanansaattajat Daavidin luo ja käski sanoa: "Minä  olen ryhtynyt taisteluun Rabbaa vastaan ja olen jo valloittanut  vesikaupungin.</span> <span class="verse"><a name="28">28</a>Niin kokoa nyt jäljellä oleva väki ja asetu leiriin kaupungin  edustalle ja valloita se, etten minä sitä valloittaisi ja ottaisi sitä  nimiini."</span> <span class="verse"><a name="29">29</a>Silloin Daavid kokosi kaiken väen ja lähti Rabbaan, ryhtyi  taisteluun sitä vastaan ja valloitti sen.</span> <span class="verse"><a name="30">30</a>Ja hän otti heidän kuninkaansa kruunun hänen päästänsä - se painoi  talentin kultaa, ja siinä oli kallis kivi - ja se pantiin Daavidin  päähän. Ja hän vei sangen paljon saalista kaupungista.</span> <span class="verse"><a name="31">31</a>Ja kansan, mitä siellä oli, hän vei pois ja asetti heitä kivisahojen  ja rautahakkujen ja rautakirveiden ääreen ja pani heitä tiilentekoon.  Näin hän teki kaikille ammonilaisten kaupungeille. Sitten Daavid ja  kaikki väki palasi Jerusalemiin.</span> </p></div</div></div></body></html>