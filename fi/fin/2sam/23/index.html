<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 23</strong></div><p><span class="verse"><a name="1">1</a>Nämä olivat Daavidin viimeiset sanat: Näin puhuu Daavid, Iisain  poika, näin puhuu korkealle korotettu mies, Jaakobin Jumalan voideltu,  ihana Israelin ylistysvirsissä:</span> <span class="verse"><a name="2">2</a>"Herran Henki on puhunut minulle, ja hänen sanansa on minun  kielelläni;</span> <span class="verse"><a name="3">3</a>Israelin Jumala on sanonut, Israelin kallio on puhunut minulle: 'Joka  hallitsee ihmisiä vanhurskaasti, joka hallitsee Jumalan pelossa,</span> <span class="verse"><a name="4">4</a>hän on niinkuin huomenhohde auringon noustessa pilvettömänä aamuna,  kun maa kirkkaassa valossa vihannoi sateen jälkeen'.</span> <span class="verse"><a name="5">5</a>Eikö minun sukuni ole näin Jumalan edessä? Sillä hän on tehnyt minun  kanssani iankaikkisen liiton, kaikin puolin taatun ja vakaan. Hän antaa  versoa minulle kaiken autuuden ja kaiken ilon.</span> <span class="verse"><a name="6">6</a>Mutta kaikki kelvottomat ovat niinkuin poisviskatut orjantappurat,  joihin ei käsin tartuta.</span> <span class="verse"><a name="7">7</a>Ja jos jonkun on koskettava niihin, varustautuu hän raudalla ja  keihäänvarrella; sitten ne tulella poltetaan, siinä missä ovat."</span> <span class="verse"><a name="8">8</a>Nämä ovat Daavidin sankarien nimet: Jooseb-Bassebet, tahkemonilainen,  vaunusoturien päällikkö, hän, joka heilutti keihästään kahdeksansadan  kaatuneen yli yhdellä kertaa.</span> <span class="verse"><a name="9">9</a>Hänen jälkeensä Eleasar, Doodin poika, joka oli erään ahohilaisen  poika. Hän oli yksi niistä kolmesta urhosta, jotka olivat Daavidin  kanssa silloin, kun he häpäisivät filistealaisia, jotka olivat  kokoontuneet sinne sotimaan.  Israelin miehet vetäytyivät silloin  takaisin,</span> <span class="verse"><a name="10">10</a>mutta hän jäi paikalleen ja surmasi filistealaisia, kunnes hänen  kätensä uupui niin, että se kouristui kiinni miekkaan. Ja Herra antoi  suuren voiton sinä päivänä; väki kääntyi vain hänen jälkeensä  ryöstämään.</span> <span class="verse"><a name="11">11</a>Hänen jälkeensä Samma, Aagen poika, hararilainen. Kerran olivat  filistealaiset kokoontuneet yhteen joukkoon, ja siellä oli peltopalsta,  kokonaan hernettä kasvamassa. Ja väki pakeni filistealaisia,</span> <span class="verse"><a name="12">12</a>mutta hän asettui keskelle palstaa, sai sen pelastetuksi ja voitti  filistealaiset; ja niin Herra antoi suuren voiton.</span> <span class="verse"><a name="13">13</a>Kerran lähti kolme niistä kolmestakymmenestä päälliköstä liikkeelle,  ja he tulivat elonleikkuun aikana Daavidin luo Adullamin luolalle. Ja  filistealaisten joukko oli leiriytynyt Refaimin tasangolle.</span> <span class="verse"><a name="14">14</a>Mutta Daavid oli silloin vuorilinnassa, ja filistealaisten vartiosto  oli Beetlehemissä.</span> <span class="verse"><a name="15">15</a>Ja Daavidin rupesi tekemään mieli vettä, ja hän sanoi: "Jospa joku  toisi minulle vettä juodakseni Beetlehemin kaivosta, joka on portin  edustalla!"</span> <span class="verse"><a name="16">16</a>Silloin murtautuivat ne kolme urhoa filistealaisten leirin läpi ja  ammensivat vettä Beetlehemin kaivosta portin edustalta, kantoivat ja  toivat sen Daavidille. Mutta hän ei tahtonut sitä juoda, vaan vuodatti  sen juomauhriksi Herralle</span> <span class="verse"><a name="17">17</a>ja sanoi: "Pois se! Herra varjelkoon minut sitä tekemästä.  Onhan se  niiden miesten veri, jotka menivät sinne oman henkensä uhalla." Eikä hän  tahtonut juoda sitä. Tämän tekivät ne kolme urhoa.</span> <span class="verse"><a name="18">18</a>Abisai, Jooabin veli, Serujan poika, oli niiden kolmen päällikkö;  hän heilutti keihästään kolmensadan kaatuneen yli. Ja hän oli kuulu  niiden kolmen joukossa.</span> <span class="verse"><a name="19">19</a>Hän oli arvossa pidetty niiden kolmen joukossa ja oli heidän  päämiehensä, mutta ei hän vetänyt vertoja niille kolmelle.</span> <span class="verse"><a name="20">20</a>Benaja, Joojadan poika, joka oli urhoollisen ja suurista teoistaan  kuuluisan miehen poika, oli kotoisin Kabseelista. Hän surmasi ne kaksi  mooabilaista sankaria, ja hän laskeutui alas ja tappoi lumituiskun  aikana leijonan kaivoon.</span> <span class="verse"><a name="21">21</a>Myöskin surmasi hän egyptiläisen miehen, sen uhkean miehen.  Egyptiläisellä oli keihäs kädessä, mutta hän meni häntä vastaan  ainoastaan sauva kädessä. Ja hän tempasi keihään egyptiläisen kädestä ja  tappoi hänet hänen omalla keihäällään.</span> <span class="verse"><a name="22">22</a>Tällaisia teki Benaja, Joojadan poika. Ja hän oli kuulu niiden  kolmen urhon joukossa.</span> <span class="verse"><a name="23">23</a>Hän oli arvossa pidetty niiden kolmenkymmenen joukossa, mutta ei hän  vetänyt vertoja niille kolmelle. Ja Daavid asetti hänet  henkivartiostonsa päälliköksi.</span> <span class="verse"><a name="24">24</a>Niiden kolmenkymmenen joukossa oli Asael, Jooabin veli; Elhanan,  Doodon poika, Beetlehemistä;</span> <span class="verse"><a name="25">25</a>harodilainen Samma; harodilainen Elika;</span> <span class="verse"><a name="26">26</a>pleettiläinen Heles; tekoalainen Iira, Ikkeksen poika;</span> <span class="verse"><a name="27">27</a>anatotilainen Abieser; huusalainen Mebunnai;</span> <span class="verse"><a name="28">28</a>ahohilainen Salmon; netofalainen Maharai;</span> <span class="verse"><a name="29">29</a>netofalainen Heeleb, Baanan poika; Ittai, Riibain poika,  benjaminilaisten Gibeasta;</span> <span class="verse"><a name="30">30</a>piratonilainen Benaja; Hiddai Nahale-Gaasista;</span> <span class="verse"><a name="31">31</a>arabalainen Abi-Albon; barhumilainen Asmavet;</span> <span class="verse"><a name="32">32</a>saalbonilainen Eljahba; Bene-Jaasen; Joonatan;</span> <span class="verse"><a name="33">33</a>hararilainen Samma; ararilainen Ahiam, Sararin poika;</span> <span class="verse"><a name="34">34</a>Elifelet, Ahasbain poika, joka oli erään maakatilaisen poika;  giilolainen Eliam, Ahitofelin poika;</span> <span class="verse"><a name="35">35</a>karmelilainen Hesrai; arabilainen Paarai;</span> <span class="verse"><a name="36">36</a>Jigal, Naatanin poika, Soobasta; gaadilainen Vaani;</span> <span class="verse"><a name="37">37</a>ammonilainen Selek; beerotilainen Naharai, Jooabin, Serujan pojan,  aseenkantaja;</span> <span class="verse"><a name="38">38</a>jeteriläinen Iira; jeteriläinen Gaareb;</span> <span class="verse"><a name="39">39</a>heettiläinen Uuria. Kaikkiaan kolmekymmentä seitsemän.</span> </p></div</div></div></body></html>