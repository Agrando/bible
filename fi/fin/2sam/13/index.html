<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 13</strong></div><p><span class="verse"><a name="1">1</a>Sen jälkeen tapahtui tämä. Daavidin pojalla Absalomilla oli kaunis  sisar nimeltä Taamar, ja Daavidin poika Amnon rakastui häneen.</span> <span class="verse"><a name="2">2</a>Ja Amnon tuli aivan sairaaksi tuskasta sisarensa Taamarin tähden;  sillä kun tämä oli neitsyt, näytti Amnonista mahdottomalta tehdä hänelle  mitään.</span> <span class="verse"><a name="3">3</a>Mutta Amnonilla oli ystävä, nimeltä Joonadab, Daavidin veljen Simean  poika; ja Joonadab oli hyvin ovela mies.</span> <span class="verse"><a name="4">4</a>Tämä sanoi hänelle: "Miksi sinä kuihdut noin päivä päivältä,  kuninkaan poika? Etkö ilmaise minulle sitä?" Amnon vastasi hänelle:  "Minä olen rakastunut veljeni Absalomin sisareen Taamariin".</span> <span class="verse"><a name="5">5</a>Joonadab sanoi hänelle: "Paneudu vuoteeseesi ja tekeydy sairaaksi. Ja  kun isäsi tulee katsomaan sinua, niin sano hänelle: 'Salli minun  sisareni Taamarin tulla antamaan minulle jotakin syötävää; jos hän  valmistaisi ruuan minun silmieni edessä, että minä näkisin sen, niin  minä söisin hänen kädestään'."</span> <span class="verse"><a name="6">6</a>Niin Amnon paneutui maata ja tekeytyi sairaaksi. Kun kuningas tuli  katsomaan häntä, sanoi Amnon kuninkaalle: "Salli minun sisareni Taamarin  tulla tekemään kaksi kakkua minun silmieni edessä, niin minä syön hänen  kädestään".</span> <span class="verse"><a name="7">7</a>Silloin Daavid lähetti sanan Taamarille linnaan ja käski sanoa  hänelle: "Mene veljesi Amnonin taloon ja valmista hänelle ruokaa".</span> <span class="verse"><a name="8">8</a>Niin Taamar meni veljensä Amnonin taloon, jossa tämä makasi.  Ja hän  otti taikinaa, sotki ja teki kakkuja hänen silmiensä edessä ja paistoi  kakut,</span> <span class="verse"><a name="9">9</a>otti pannun ja kaatoi hänen eteensä; mutta tämä ei tahtonut syödä. Ja  Amnon sanoi: "Toimittakaa kaikki minun luotani ulos".  Niin menivät  kaikki hänen luotaan ulos.</span> <span class="verse"><a name="10">10</a>Sitten Amnon sanoi Taamarille: "Tuo ruoka tänne sisähuoneeseen,  syödäkseni sinun kädestäsi". Niin Taamar otti tekemänsä kakut ja toi ne  sisähuoneeseen veljellensä Amnonille.</span> <span class="verse"><a name="11">11</a>Mutta kun hän tarjosi niitä tälle syödä, tarttui tämä häneen ja  sanoi hänelle: "Tule, makaa minun kanssani, sisareni!"</span> <span class="verse"><a name="12">12</a>Mutta hän sanoi: "Pois se, veljeni, älä tee minulle väkivaltaa;  sillä semmoista ei saa tehdä Israelissa. Älä tee sellaista häpeällistä  tekoa.</span> <span class="verse"><a name="13">13</a>Mihin minä joutuisin häpeäni kanssa? Ja sinua pidettäisiin  Israelissa houkkana. Puhu nyt kuninkaan kanssa; hän ei minua sinulta  kiellä."</span> <span class="verse"><a name="14">14</a>Mutta tämä ei tahtonut kuulla häntä, vaan voitti hänet, teki hänelle  väkivaltaa ja makasi hänet.</span> <span class="verse"><a name="15">15</a>Mutta sitten valtasi Amnonin ylen suuri vastenmielisyys häntä  kohtaan: vastenmielisyys häntä kohtaan oli suurempi kuin rakkaus, jolla  hän oli häntä rakastanut. Ja Amnon sanoi hänelle: "Nouse, mene tiehesi".</span> <span class="verse"><a name="16">16</a>Silloin hän sanoi hänelle: "Eikö tämä rikos, että ajat minut pois,  ole vielä suurempi kuin se toinen, jonka olet minulle tehnyt?" Mutta hän  ei tahtonut kuulla häntä,</span> <span class="verse"><a name="17">17</a>vaan huusi nuoren miehen, joka häntä palveli, ja sanoi: "Ajakaa ulos  minun luotani tämä, ja lukitse ovi hänen jälkeensä".</span> <span class="verse"><a name="18">18</a>Ja tytöllä oli yllään pitkäliepeinen, hihallinen ihokas; sillä  sellaisiin viittoihin olivat kuninkaan tyttäret puetut neitsyenä  ollessaan. Ja kun palvelija oli vienyt hänet ulos ja lukinnut oven hänen  jälkeensä,</span> <span class="verse"><a name="19">19</a>sirotteli Taamar tuhkaa päähänsä ja repäisi pitkäliepeisen,  hihallisen ihokkaan, joka hänellä oli yllänsä, pani kätensä päänsä  päälle ja meni huutaen lakkaamatta.</span> <span class="verse"><a name="20">20</a>Hänen veljensä Absalom sanoi hänelle: "Onko veljesi Amnon ollut  sinun kanssasi? Vaikene nyt, sisareni, onhan hän veljesi.  Älä pane tätä  asiaa niin sydämellesi." Niin Taamar jäi hyljättynä veljensä Absalomin  taloon.</span> <span class="verse"><a name="21">21</a>Kun kuningas Daavid kuuli kaiken tämän, vihastui hän kovin.</span> <span class="verse"><a name="22">22</a>Mutta Absalom ei puhunut Amnonille sanaakaan, ei pahaa eikä hyvää,  sillä Absalom vihasi Amnonia, sentähden että tämä oli tehnyt väkivaltaa  hänen sisarellensa Taamarille.</span> <span class="verse"><a name="23">23</a>Kahden vuoden kuluttua tapahtui, että Absalomilla oli lammasten  keritsiäiset Baal-Haasorissa, joka on Efraimin luona.  Ja Absalom kutsui  sinne kaikki kuninkaan pojat.</span> <span class="verse"><a name="24">24</a>Ja Absalom tuli kuninkaan tykö ja sanoi: "Katso, palvelijallasi on  lammasten keritsiäiset; jospa kuningaskin palvelijoineen tulisi  palvelijansa luo".</span> <span class="verse"><a name="25">25</a>Mutta kuningas vastasi Absalomille: "Ei niin, poikani, älkäämme  tulko kaikki, ettemme olisi sinulle vaivaksi". Ja vaikka hän pyytämällä  pyysi häntä, ei hän kuitenkaan tahtonut mennä, vaan hyvästeli hänet.</span> <span class="verse"><a name="26">26</a>Silloin Absalom sanoi: "Jollet itse tulekaan, salli kuitenkin  veljeni Amnonin tulla meidän kanssamme". Kuningas sanoi hänelle: "Miksi  juuri hänen olisi mentävä sinun kanssasi?"</span> <span class="verse"><a name="27">27</a>Mutta kun Absalom pyytämällä pyysi häntä, päästi hän Amnonin ja  kaikki muut kuninkaan pojat menemään hänen kanssansa.</span> <span class="verse"><a name="28">28</a>Ja Absalom käski palvelijoitaan ja sanoi: "Pitäkää silmällä, milloin  Amnonin sydän tulee iloiseksi viinistä, ja kun minä sanon teille:  'Surmatkaa Amnon', niin tappakaa hänet älkääkä peljätkö; sillä minähän  olen teitä käskenyt. Olkaa lujat ja urhoolliset."</span> <span class="verse"><a name="29">29</a>Absalomin palvelijat tekivät Amnonille, niinkuin Absalom oli  käskenyt. Silloin kaikki kuninkaan pojat nousivat, istuivat kukin  muulinsa selkään ja pakenivat.</span> <span class="verse"><a name="30">30</a>Heidän vielä ollessaan matkalla tuli Daavidille sanoma: "Absalom on  surmannut kaikki kuninkaan pojat, niin ettei heistä ole jäänyt jäljelle  ainoatakaan".</span> <span class="verse"><a name="31">31</a>Silloin kuningas nousi, repäisi vaatteensa ja paneutui maahan maata;  ja kaikki hänen palvelijansa seisoivat siinä reväistyin vaattein.</span> <span class="verse"><a name="32">32</a>Niin Joonadab, Daavidin veljen Simean poika, puhkesi puhumaan ja  sanoi: "Älköön herrani luulko, että kaikki nuoret miehet, kuninkaan  pojat, ovat tapetut; ainoastaan Amnon on kuollut. Sillä ilme Absalomin  kasvoilla on tiennyt pahaa siitä päivästä lähtien, jona Amnon teki  väkivaltaa hänen sisarellensa Taamarille.</span> <span class="verse"><a name="33">33</a>Älköön siis herrani, kuningas, panko sydämelleen sitä puhetta, että  muka kaikki kuninkaan pojat olisivat kuolleet; sillä ainoastaan Amnon on  kuollut."</span> <span class="verse"><a name="34">34</a>Mutta Absalom pakeni. Kun palvelija, joka oli tähystäjänä, nosti  silmänsä ja katseli, niin katso, paljon väkeä tuli tietä, joka oli hänen  takanansa, vuoren kuvetta.</span> <span class="verse"><a name="35">35</a>Silloin Joonadab sanoi kuninkaalle: "Katso, kuninkaan pojat tulevat.  On tapahtunut, niinkuin palvelijasi sanoi."</span> <span class="verse"><a name="36">36</a>Juuri kun hän oli saanut sen sanotuksi, niin katso, kuninkaan pojat  tulivat; ja he korottivat äänensä ja itkivät.  Myöskin kuningas ja  kaikki hänen palvelijansa itkivät hyvin katkerasti.</span> <span class="verse"><a name="37">37</a>Mutta Absalom oli paennut ja mennyt Gesurin kuninkaan Talmain,  Ammihudin pojan, luo. Ja Daavid suri poikaansa kaiken aikaa.</span> <span class="verse"><a name="38">38</a>Kun Absalom oli paennut ja tullut Gesuriin, jäi hän sinne kolmeksi  vuodeksi.</span> <span class="verse"><a name="39">39</a>Ja kuningas Daavid ikävöi päästä Absalomin luo, sillä hän oli  lohduttautunut Amnonin kuolemasta.</span> </p></div</div></div></body></html>