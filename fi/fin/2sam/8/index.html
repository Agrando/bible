<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 8</strong></div><p><span class="verse"><a name="1">1</a>Sen jälkeen Daavid voitti filistealaiset ja nöyryytti heidät; ja  Daavid otti vallan ohjat filistealaisten käsistä.</span> <span class="verse"><a name="2">2</a>Hän voitti myös mooabilaiset ja mittasi heitä nuoralla, pantuaan  heidät makaamaan maahan: aina kaksi nuoranpituutta hän mittasi  surmattavaksi ja yhden nuoranpituuden henkiin jätettäväksi. Niin tulivat  mooabilaiset Daavidin veronalaisiksi palvelijoiksi.</span> <span class="verse"><a name="3">3</a>Samoin Daavid voitti Hadadeserin, Rehobin pojan, Sooban kuninkaan,  kun tämä oli menossa ulottamaan valtaansa Eufrat-virtaan.</span> <span class="verse"><a name="4">4</a>Ja Daavid otti häneltä vangiksi tuhat seitsemänsataa ratsumiestä ja  kaksikymmentä tuhatta jalkamiestä ja katkoi kaikilta vaunuhevosilta  vuohisjänteet; ainoastaan sata vaunuhevosta hän niistä säästi.</span> <span class="verse"><a name="5">5</a>Ja kun Damaskon aramilaiset tulivat auttamaan Hadadeseria, Sooban  kuningasta, voitti Daavid kaksikymmentä kaksi tuhatta aramilaista.</span> <span class="verse"><a name="6">6</a>Ja Daavid asetti maaherroja Damaskon Aramiin; ja aramilaiset tulivat  Daavidin veronalaisiksi palvelijoiksi. Näin Herra antoi Daavidille  voiton, mihin tahansa hän meni.</span> <span class="verse"><a name="7">7</a>Ja Daavid otti ne kultavarustukset, jotka Hadadeserin palvelijoilla  oli, ja vei ne Jerusalemiin.</span> <span class="verse"><a name="8">8</a>Mutta Hadadeserin kaupungeista, Betahista ja Beerotaista, kuningas  Daavid otti sangen paljon vaskea.</span> <span class="verse"><a name="9">9</a>Kun Tooi, Hamatin kuningas, kuuli, että Daavid oli voittanut  Hadadeserin koko sotajoukon,</span> <span class="verse"><a name="10">10</a>lähetti Tooi poikansa Jooramin kuningas Daavidin luo tervehtimään  häntä ja onnittelemaan häntä siitä, että hän oli taistellut Hadadeserin  kanssa ja voittanut hänet; sillä Hadadeser oli ollut Tooin vastustaja.  Ja hänellä oli mukanaan hopea-, kulta- ja vaskikaluja.</span> <span class="verse"><a name="11">11</a>Nekin kuningas Daavid pyhitti Herralle, samoin kuin oli pyhittänyt  sen hopean ja kullan, minkä oli ottanut kaikilta kukistamiltaan  kansoilta:</span> <span class="verse"><a name="12">12</a>Aramilta, Mooabilta, ammonilaisilta, filistealaisilta ja Amalekilta,  sekä sen saaliin, minkä hän oli ottanut Hadadeserilta, Rehobin pojalta,  Sooban kuninkaalta.</span> <span class="verse"><a name="13">13</a>Ja Daavid teki nimensä kuuluisaksi, kun hän palasi takaisin,  voitettuaan Suolalaaksossa edomilaiset, kahdeksantoista tuhatta miestä.</span> <span class="verse"><a name="14">14</a>Sen jälkeen hän asetti maaherroja Edomiin, koko Edomiin hän asetti  maaherrat, ja kaikki edomilaiset tulivat Daavidin palvelijoiksi. Näin  Herra antoi Daavidille voiton, mihin tahansa tämä meni.</span> <span class="verse"><a name="15">15</a>Ja Daavid hallitsi koko Israelia, ja Daavid teki kaikelle  kansallensa sitä, mikä oikeus ja vanhurskaus on.</span> <span class="verse"><a name="16">16</a>Jooab, Serujan poika, oli sotajoukon ylipäällikkönä, ja Joosafat,  Ahiludin poika, oli kanslerina.</span> <span class="verse"><a name="17">17</a>Saadok, Ahitubin poika, ja Ahimelek, Ebjatarin poika, olivat  pappeina, ja Seraja oli kirjurina.</span> <span class="verse"><a name="18">18</a>Benaja, Joojadan poika, oli kreettien ja pleettien päällikkönä;  Daavidin pojat olivat myös pappeina.</span> </p></div</div></div></body></html>