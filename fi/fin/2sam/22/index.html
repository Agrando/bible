<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 22</strong></div><p><span class="verse"><a name="1">1</a>Ja Daavid puhui Herralle tämän laulun sanat sinä päivänä, jona Herra  oli pelastanut hänet kaikkien hänen vihollistensa ja Saulin vallasta.  Hän sanoi:</span> <span class="verse"><a name="2">2</a>"Herra, minun kallioni, linnani ja pelastajani!</span> <span class="verse"><a name="3">3</a>Jumala, minun vuoreni, jonka turviin minä pakenen, minun kilpeni,  autuuteni sarvi, varustukseni ja pakopaikkani, sinä pelastajani, joka  pelastat minut väkivallasta!</span> <span class="verse"><a name="4">4</a>'Ylistetty olkoon Herra' - niin minä huudan, ja vihollisistani minä  pelastun.</span> <span class="verse"><a name="5">5</a>Sillä kuoleman aallot piirittivät minut, turmion virrat  peljästyttivät minut.</span> <span class="verse"><a name="6">6</a>Tuonelan paulat kietoivat minut, kuoleman ansat yllättivät minut.</span> <span class="verse"><a name="7">7</a>Ahdistuksessani minä rukoilin Herraa, Jumalaani minä rukoilin; ja hän  kuuli minun ääneni temppelistänsä, minun huutoni kohosi hänen korviinsa.</span> <span class="verse"><a name="8">8</a>Silloin maa huojui ja järisi, taivaan perustukset järkkyivät; ne  horjuivat, sillä hänen vihansa syttyi.</span> <span class="verse"><a name="9">9</a>Savu suitsusi hänen sieraimistaan, kuluttava tuli hänen suustansa,  palavat hiilet hehkuivat hänestä.</span> <span class="verse"><a name="10">10</a>Hän notkisti taivaan ja astui alas, synkkä pilvi jalkojensa alla.</span> <span class="verse"><a name="11">11</a>Hän ajoi kerubin kannattamana ja lensi, hän näkyi tuulen siipien  päältä.</span> <span class="verse"><a name="12">12</a>Ja hän pani pimeyden majaksi ympärillensä, synkät vedet, paksut  pilvet.</span> <span class="verse"><a name="13">13</a>Hohteesta, joka kävi hänen edellänsä, hehkuivat palavat hiilet.</span> <span class="verse"><a name="14">14</a>Herra jylisi taivaasta, Korkein antoi äänensä kaikua.</span> <span class="verse"><a name="15">15</a>Hän lennätti nuolia ja hajotti heidät, salamoita, ja kauhistutti  heidät.</span> <span class="verse"><a name="16">16</a>Silloin meren syvyydet tulivat näkyviin, maanpiirin perustukset  paljastuivat Herran nuhtelusta, hänen vihansa hengen puuskauksesta.</span> <span class="verse"><a name="17">17</a>Hän ojensi kätensä korkeudesta ja tarttui minuun, veti minut ylös  suurista vesistä.</span> <span class="verse"><a name="18">18</a>Hän pelasti minut voimallisesta vihollisestani, minun  vihamiehistäni, sillä he olivat minua väkevämmät.</span> <span class="verse"><a name="19">19</a>He hyökkäsivät minun kimppuuni hätäni päivänä, mutta Herra tuli  minun tuekseni.</span> <span class="verse"><a name="20">20</a>Hän toi minut avaraan paikkaan, hän vapautti minut, sillä hän oli  mielistynyt minuun.</span> <span class="verse"><a name="21">21</a>Herra tekee minulle minun vanhurskauteni mukaan; minun kätteni  puhtauden mukaan hän minulle maksaa.</span> <span class="verse"><a name="22">22</a>Sillä minä olen noudattanut Herran teitä enkä ole luopunut pois  Jumalastani, jumalattomuuteen.</span> <span class="verse"><a name="23">23</a>Kaikki hänen oikeutensa ovat minun silmieni edessä, enkä minä  poikkea hänen käskyistänsä.</span> <span class="verse"><a name="24">24</a>Minä olen vilpitön häntä kohtaan ja varon itseni pahoista teoista.</span> <span class="verse"><a name="25">25</a>Sentähden Herra palkitsee minulle vanhurskauteni mukaan, sen mukaan  kuin olen puhdas hänen silmiensä edessä.</span> <span class="verse"><a name="26">26</a>Hurskasta kohtaan sinä olet hurskas, nuhteetonta sankaria kohtaan  nuhteeton;</span> <span class="verse"><a name="27">27</a>puhdasta kohtaan sinä olet puhdas, mutta kieroa kohtaan nurja.</span> <span class="verse"><a name="28">28</a>Ja sinä pelastat nöyrän kansan, mutta sinun silmäsi ovat ylpeitä  vastaan, sinä alennat heidät.</span> <span class="verse"><a name="29">29</a>Sillä sinä, Herra, olet minun lamppuni; Herra valaisee minun  pimeyteni.</span> <span class="verse"><a name="30">30</a>Sinun avullasi minä hyökkään rosvojoukkoa vastaan, Jumalani avulla  minä ryntään ylitse muurin.</span> <span class="verse"><a name="31">31</a>Jumalan tie on nuhteeton, Herran sana tulessa koeteltu.  Hän on  kaikkien kilpi, jotka häneen turvaavat.</span> <span class="verse"><a name="32">32</a>Sillä kuka muu on Jumala paitsi Herra, ja kuka muu on pelastuksen  kallio paitsi meidän Jumalamme?</span> <span class="verse"><a name="33">33</a>se Jumala, joka on minun vahva turvani ja johdattaa nuhteetonta  hänen tiellänsä,</span> <span class="verse"><a name="34">34</a>tekee hänen jalkansa nopeiksi niinkuin peurat ja asettaa minut  kukkuloilleni,</span> <span class="verse"><a name="35">35</a>joka opettaa minun käteni sotimaan ja käsivarteni vaskijousta  jännittämään.</span> <span class="verse"><a name="36">36</a>Sinä annat minulle pelastuksen kilven; ja kun sinä kuulet minun  rukoukseni, teet sinä minut suureksi.</span> <span class="verse"><a name="37">37</a>Sinä annat minun askeleilleni avaran tilan, ja minun jalkani eivät  horju.</span> <span class="verse"><a name="38">38</a>Minä ajan vihollisiani takaa ja tuhoan heidät enkä palaja, ennenkuin  teen heistä lopun.</span> <span class="verse"><a name="39">39</a>Minä lopetan heidät ja murskaan heidät, niin etteivät enää nouse; he  sortuvat minun jalkojeni alle.</span> <span class="verse"><a name="40">40</a>Sinä vyötät minut voimalla sotaan, sinä painat vastustajani minun  alleni.</span> <span class="verse"><a name="41">41</a>Sinä ajat minun viholliseni pakoon, vihamieheni minä hukutan.</span> <span class="verse"><a name="42">42</a>He katselevat, mutta pelastajaa ei ole, katsovat Herran puoleen,  mutta hän ei heille vastaa.</span> <span class="verse"><a name="43">43</a>Minä survon heidät maan tomuksi, kadun loaksi minä heidät poljen ja  tallaan.</span> <span class="verse"><a name="44">44</a>Sinä pelastat minut kansani riidoista, sinä varjelet minua, niin  että tulen pakanain pääksi; kansat, joita minä en tunne, palvelevat  minua.</span> <span class="verse"><a name="45">45</a>Muukalaiset minua mielistelevät; jo korvan kuulemalta he tottelevat  minua.</span> <span class="verse"><a name="46">46</a>Muukalaiset masentuvat; he tulevat vyöttäytyneinä varustuksistansa.</span> <span class="verse"><a name="47">47</a>Herra elää! Kiitetty olkoon minun kallioni, ja ylistetty Jumala,  minun pelastukseni kallio,</span> <span class="verse"><a name="48">48</a>Jumala, joka hankkii minulle koston ja laskee kansat minun valtani  alle;</span> <span class="verse"><a name="49">49</a>sinä, joka vapahdat minut vihollisistani ja korotat minut  vastustajaini ylitse ja päästät minut väkivaltaisesta miehestä.</span> <span class="verse"><a name="50">50</a>Sentähden minä ylistän sinua, Herra, kansojen keskuudessa ja veisaan  sinun nimesi kiitosta;</span> <span class="verse"><a name="51">51</a>sinun, joka annat kuninkaallesi suuren avun ja osoitat armoa  voidellullesi, Daavidille, ja hänen jälkeläisilleen, iankaikkisesti."</span> </p></div</div></div></body></html>