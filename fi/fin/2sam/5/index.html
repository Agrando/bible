<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 5</strong></div><p><span class="verse"><a name="1">1</a>Sitten kaikki Israelin sukukunnat tulivat Daavidin luo Hebroniin ja  sanoivat näin: "Katso, me olemme sinun luutasi ja lihaasi.</span> <span class="verse"><a name="2">2</a>Jo kauan sitten, Saulin vielä ollessa kuninkaanamme, sinä saatoit  Israelin lähtemään ja tulemaan. Ja sinulle on Herra sanonut: 'Sinä olet  kaitseva minun kansaani Israelia, ja sinä olet oleva Israelin  ruhtinas'."</span> <span class="verse"><a name="3">3</a>Ja kaikki Israelin vanhimmat tulivat kuninkaan tykö Hebroniin, ja  kuningas Daavid teki heidän kanssaan liiton Hebronissa, Herran edessä;  ja sitten he voitelivat Daavidin Israelin kuninkaaksi.</span> <span class="verse"><a name="4">4</a>Daavid oli kolmenkymmenen vuoden vanha tullessaan kuninkaaksi ja  hallitsi neljäkymmentä vuotta.</span> <span class="verse"><a name="5">5</a>Hebronissa hän hallitsi Juudaa seitsemän vuotta ja kuusi kuukautta,  ja Jerusalemissa hän hallitsi koko Israelia ja Juudaa kolmekymmentä  kolme vuotta.</span> <span class="verse"><a name="6">6</a>Ja kuningas meni miehinensä Jerusalemiin jebusilaisia vastaan, jotka  asuivat siinä maassa. He sanoivat Daavidille näin: "Tänne sinä et tule,  vaan sokeat ja ontuvat karkoittavat sinut sanomalla: 'Ei tule Daavid  tänne'".</span> <span class="verse"><a name="7">7</a>Mutta Daavid valloitti Siionin vuorilinnan, se on Daavidin kaupungin.</span> <span class="verse"><a name="8">8</a>Ja Daavid sanoi sinä päivänä: "Jokainen, joka surmaa jebusilaisen ja  tunkeutuu vesijohdolle asti, hän voittaa ne sokeat ja ontuvat, joita  Daavid vihaa". Sentähden on tapana sanoa: "Sokea ja ontuva älköön tulko  taloon".</span> <span class="verse"><a name="9">9</a>Sitten Daavid asettui vuorilinnaan ja kutsui sen Daavidin  kaupungiksi. Ja Daavid rakenteli sitä yltympäri, Millosta sisälle päin.</span> <span class="verse"><a name="10">10</a>Ja Daavid tuli yhä mahtavammaksi, ja Herra, Jumala Sebaot, oli hänen  kanssansa.</span> <span class="verse"><a name="11">11</a>Hiiram, Tyyron kuningas, lähetti sanansaattajat Daavidin luo sekä  setripuita, puuseppiä ja kivenhakkaajia; ja nämä rakensivat Daavidille  palatsin.</span> <span class="verse"><a name="12">12</a>Ja Daavid ymmärsi, että Herra oli vahvistanut hänet Israelin  kuninkaaksi ja korottanut hänen kuninkuutensa kansansa Israelin tähden.</span> <span class="verse"><a name="13">13</a>Ja Hebronista tultuaan Daavid otti Jerusalemista vielä useampia  sivuvaimoja ja vaimoja. Ja Daavidille syntyi vielä poikia ja tyttäriä.</span> <span class="verse"><a name="14">14</a>Ja nämä ovat niiden poikien nimet, jotka syntyivät hänelle  Jerusalemissa: Sammua, Soobab, Naatan, Salomo,</span> <span class="verse"><a name="15">15</a>Jibhar, Elisua, Nefeg, Jaafia,</span> <span class="verse"><a name="16">16</a>Elisama, Eljada ja Elifelet.</span> <span class="verse"><a name="17">17</a>Mutta kun filistealaiset kuulivat, että Daavid oli voideltu Israelin  kuninkaaksi, lähtivät kaikki filistealaiset etsimään Daavidia. Kun  Daavid sen kuuli, meni hän alas vuorilinnaan.</span> <span class="verse"><a name="18">18</a>Kun filistealaiset olivat tulleet ja levittäytyneet Refaimin  tasangolle,</span> <span class="verse"><a name="19">19</a>kysyi Daavid Herralta: "Menenkö minä filistealaisia vastaan?  Annatko sinä heidät minun käsiini?" Ja Herra sanoi Daavidille: "Mene,  sillä minä annan filistealaiset sinun käsiisi".</span> <span class="verse"><a name="20">20</a>Niin Daavid tuli Baal-Perasimiin. Ja siellä Daavid voitti heidät ja  sanoi: "Herra on murtanut viholliseni minun edessäni, niinkuin vedet  murtavat". Siitä sen paikan nimeksi tuli Baal-Perasim.</span> <span class="verse"><a name="21">21</a>He jättivät siihen epäjumalankuvansa, ja Daavid ja hänen miehensä  veivät ne pois.</span> <span class="verse"><a name="22">22</a>Mutta filistealaiset tulivat vielä kerran ja levittäytyivät Refaimin  tasangolle.</span> <span class="verse"><a name="23">23</a>Niin Daavid kysyi Herralta, ja hän vastasi: "Älä mene heitä vastaan,  vaan kierrä heidät takaapäin ja hyökkää heidän kimppuunsa balsamipuiden  puolelta.</span> <span class="verse"><a name="24">24</a>Ja kun kuulet astunnan kahinan balsamipuiden latvoista, niin ryntää  nopeasti, sillä silloin Herra on käynyt sinun edelläsi tuhotakseen  filistealaisten leirin." Daavid teki, niinkuin Herra oli häntä käskenyt;  ja hän voitti filistealaiset ja ajoi heitä takaa Gebasta aina Geseriin  saakka.</span> </p></div</div></div></body></html>