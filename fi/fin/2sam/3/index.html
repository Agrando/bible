<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 3</strong></div><p><span class="verse"><a name="1">1</a>Sota Saulin suvun ja Daavidin suvun välillä tuli pitkälliseksi. Mutta  Daavid vahvistui vahvistumistaan, Saulin suku heikontui heikontumistaan.</span> <span class="verse"><a name="2">2</a>Ja Daavidille syntyi poikia Hebronissa. Hänen esikoisensa oli Amnon,  jonka äiti oli jisreeliläinen Ahinoam.</span> <span class="verse"><a name="3">3</a>Hänen toinen poikansa oli Kilab, jonka äiti oli Abigail,  karmelilaisen Naabalin vaimo; kolmas oli Absalom, Gesurin kuninkaan  Talmain tyttären, Maakan, poika.</span> <span class="verse"><a name="4">4</a>Neljäs oli Adonia, Haggitin poika, ja viides Sefatja, Abitalin  poika.</span> <span class="verse"><a name="5">5</a>Kuudes oli Jitream, Daavidin vaimon Eglan poika. Nämä syntyivät  Daavidille Hebronissa.</span> <span class="verse"><a name="6">6</a>Niin kauan kuin oli sota Saulin suvun ja Daavidin suvun välillä, piti  Abner voimakkaasti Saulin suvun puolta.</span> <span class="verse"><a name="7">7</a>Saulilla oli ollut sivuvaimo, nimeltä Rispa, Aijan tytär. Ja Iisboset  sanoi Abnerille: "Miksi olet mennyt minun isäni sivuvaimon tykö?"</span> <span class="verse"><a name="8">8</a>Abner vihastui kovin Iisbosetin sanoista ja sanoi: "Olenko minä  koiranpää, Juudasta kotoisin? Kun minä nytkin osoitan laupeutta isäsi  Saulin suvulle, hänen veljilleen ja ystävilleen enkä ole antanut sinun  joutua Daavidin käsiin, niin sinä kuitenkin nyt syytät minua rikoksen  teosta naiselle.</span> <span class="verse"><a name="9">9</a>Jumala rangaiskoon Abneria nyt ja vasta, jos minä en tee Daavidille,  niinkuin Herra on hänelle vannonut:</span> <span class="verse"><a name="10">10</a>minä otan pois kuninkuuden Saulin suvulta ja pystytän Daavidille  valtaistuimen Israeliin ja Juudaan, Daanista aina Beersebaan asti."</span> <span class="verse"><a name="11">11</a>Eikä hän enää voinut vastata Abnerille sanaakaan, sillä hän pelkäsi  häntä.</span> <span class="verse"><a name="12">12</a>Mutta Abner lähetti paikalla sanansaattajat Daavidin luo sanomaan:  "Kenenkä on maa?" ja vielä näin: "Tee liitto minun kanssani; ja katso,  minun käteni on oleva sinun kanssasi ja on kääntävä koko Israelin sinun  puolellesi".</span> <span class="verse"><a name="13">13</a>Hän vastasi: "Hyvä, minä teen liiton sinun kanssasi. Yhtä minä  kuitenkin vaadin sinulta: älä astu minun kasvojeni eteen tuomatta  Miikalia, Saulin tytärtä, kun tulet astuaksesi minun kasvojeni eteen."</span> <span class="verse"><a name="14">14</a>Sitten Daavid lähetti sanansaattajat Iisbosetin, Saulin pojan, luo  sanomaan: "Anna minulle vaimoni Miikal, jonka minä olen kihlannut  itselleni sadalla filistealaisten esinahalla".</span> <span class="verse"><a name="15">15</a>Iisboset lähetti ottamaan hänet hänen mieheltään Paltielilta,  Laiksen pojalta.</span> <span class="verse"><a name="16">16</a>Ja hänen miehensä lähti hänen mukanaan ja seurasi häntä aina  Bahurimiin asti, itkien lakkaamatta. Niin Abner sanoi hänelle: "Mene  tiehesi, palaja takaisin". Ja hän palasi takaisin.</span> <span class="verse"><a name="17">17</a>Abner oli neuvotellut Israelin vanhinten kanssa sanoen: "Jo kauan  olette halunneet saada Daavidin kuninkaaksenne.</span> <span class="verse"><a name="18">18</a>Niin pankaa se nyt toimeen, sillä Herra on sanonut Daavidille näin:  'Palvelijani Daavidin kädellä minä vapautan kansani Israelin  filistealaisten käsistä ja kaikkien heidän vihollistensa käsistä'."</span> <span class="verse"><a name="19">19</a>Abner puhui tämän myös benjaminilaisille, ja Abner meni ja puhui  Daavidillekin Hebronissa, mitä mieltä Israel ja koko Benjaminin heimo  olivat.</span> <span class="verse"><a name="20">20</a>Kun Abner tuli Daavidin luo Hebroniin, mukanaan kaksikymmentä  miestä, laittoi Daavid pidot Abnerille ja miehille, jotka olivat hänen  kanssaan.</span> <span class="verse"><a name="21">21</a>Ja Abner sanoi Daavidille: "Minä nousen ja menen kokoamaan kaiken  Israelin herrani, kuninkaan, luo, että he tekisivät liiton sinun  kanssasi ja sinä saisit hallittaviksesi kaikki, joita haluat". Niin  Daavid päästi Abnerin menemään, ja hän lähti rauhassa.</span> <span class="verse"><a name="22">22</a>Katso, silloin Daavidin palvelijat ja Jooab tulivat ryöstöretkeltä  ja toivat mukanaan paljon saalista; mutta Abner ei ollut enää Daavidin  luona Hebronissa, sillä tämä oli päästänyt hänet menemään, ja hän oli  lähtenyt rauhassa.</span> <span class="verse"><a name="23">23</a>Kun Jooab ja kaikki sotaväki, joka oli hänen kanssaan, tulivat,  kerrottiin Jooabille: "Abner, Neerin poika, tuli kuninkaan luo, ja hän  päästi hänet menemään, ja hän lähti rauhassa".</span> <span class="verse"><a name="24">24</a>Silloin Jooab meni kuninkaan luo ja sanoi: "Mitä olet tehnyt? Katso,  Abner tuli sinun luoksesi; miksi päästit hänet menemään menojansa?</span> <span class="verse"><a name="25">25</a>Etkö ymmärrä, että Abner, Neerin poika, tuli pettämään sinua ja  urkkimaan lähtöäsi ja tuloasi ja kaikkea, mitä teet?"</span> <span class="verse"><a name="26">26</a>Sitten Jooab lähti Daavidin luota ja lähetti sanansaattajat Abnerin  jälkeen, ja he palauttivat hänet takaisin Boor-Siirasta; eikä Daavid  tiennyt siitä mitään.</span> <span class="verse"><a name="27">27</a>Kun Abner tuli takaisin Hebroniin, vei Jooab hänet syrjään  porttiholvin keskelle, muka puhutellakseen häntä kahden kesken, ja pisti  häntä siellä vatsaan, niin että hän kuoli - hänen veljensä Asaelin veren  kostoksi.</span> <span class="verse"><a name="28">28</a>Kun Daavid sitten sai sen kuulla, sanoi hän: "Abnerin, Neerin pojan,  vereen olen viaton minä ja minun kuninkuuteni Herran edessä  iankaikkisesti.</span> <span class="verse"><a name="29">29</a>Tulkoon se Jooabin pään päälle ja kaiken hänen isänsä perheen  päälle, älköötkä Jooabin suvusta loppuko vuotoa tai pitalia sairastavat,  kainalosauvoilla kulkijat, miekkaan kaatuvat ja leivän puutteessa  olijat."</span> <span class="verse"><a name="30">30</a>Näin Jooab ja hänen veljensä Abisai tappoivat Abnerin, sentähden  että tämä oli surmannut heidän veljensä Asaelin taistelussa Gibeonin  luona.</span> <span class="verse"><a name="31">31</a>Mutta Daavid sanoi Jooabille ja kaikelle väelle, joka oli hänen  kanssaan: "Reväiskää vaatteenne ja kääriytykää säkkeihin ja pitäkää  valittajaiset Abnerille". Ja kuningas Daavid kulki paarien perässä.</span> <span class="verse"><a name="32">32</a>Ja he hautasivat Abnerin Hebroniin; ja kuningas korotti äänensä ja  itki Abnerin haudalla, ja kaikki kansa itki.</span> <span class="verse"><a name="33">33</a>Ja kuningas viritti itkuvirren Abnerista ja sanoi: "Pitikö Abnerin  kuolla, niinkuin kuolee houkka?</span> <span class="verse"><a name="34">34</a>Eivät olleet sinun kätesi sidotut eivätkä jalkasi vaskikahleisiin  pannut. Sinä kaaduit, niinkuin kaadutaan vilpillisten käden kautta."  Niin kaikki kansa itki häntä vielä enemmän.</span> <span class="verse"><a name="35">35</a>Ja kaikki kansa tuli, kun vielä oli päivä, vaatimaan, että Daavid  söisi jotakin; mutta Daavid vannoi ja sanoi: "Jumala rangaiskoon minua  nyt ja vasta, jos minä maistan leipää tai muuta, ennenkuin aurinko  laskee".</span> <span class="verse"><a name="36">36</a>Kun kaikki kansa sai kuulla sen, miellytti se heitä, samoinkuin  kaikki muu, mitä kuningas teki, oli kaikelle kansalle mieleen.</span> <span class="verse"><a name="37">37</a>Ja kaikki kansa ja koko Israel ymmärsivät sinä päivänä, että  Abnerin, Neerin pojan, surma ei ollut lähtenyt kuninkaasta.</span> <span class="verse"><a name="38">38</a>Ja kuningas sanoi palvelijoilleen: "Ettekö tiedä, että ruhtinas ja  suuri mies on tänä päivänä kaatunut Israelissa?</span> <span class="verse"><a name="39">39</a>Mutta minä olen vielä heikko, vaikka olen voideltu kuninkaaksi, ja  nuo miehet, Serujan pojat, ovat liian väkivaltaiset minun hillitä. Herra  maksakoon sille, joka tekee pahaa, hänen pahuutensa mukaan."</span> </p></div</div></div></body></html>