<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 1</strong></div><p><span class="verse"><a name="1">1</a>Saulin kuoleman jälkeen, kun Daavid, voitettuaan amalekilaiset, oli  palannut takaisin ja ollut Siklagissa pari päivää,</span> <span class="verse"><a name="2">2</a>tuli kolmantena päivänä eräs mies leiristä Saulin luota, vaatteet  reväistyinä ja multaa pään päällä. Ja tullessaan Daavidin luo hän  heittäytyi maahan ja osoitti kunnioitusta.</span> <span class="verse"><a name="3">3</a>Daavid kysyi häneltä: "Mistä tulet?" Hän vastasi hänelle: "Minä olen  päässyt pakoon Israelin leiristä".</span> <span class="verse"><a name="4">4</a>Niin Daavid sanoi hänelle: "Miten on asiat? Kerro minulle."  Hän  vastasi: "Väki on paennut taistelusta, paljon väkeä on kaatunut ja  kuollut; myöskin Saul ja hänen poikansa Joonatan ovat kuolleet".</span> <span class="verse"><a name="5">5</a>Daavid kysyi nuorelta mieheltä, joka kertoi tämän hänelle: "Mistä  tiedät, että Saul ja hänen poikansa Joonatan ovat kuolleet?"</span> <span class="verse"><a name="6">6</a>Nuori mies, joka oli kertonut hänelle tämän, vastasi: "Minä tulin  sattumalta Gilboan vuorelle, ja katso, Saul nojasi keihääseensä, ja  sotavaunut ja ratsumiehet ahdistivat häntä.</span> <span class="verse"><a name="7">7</a>Hän kääntyi taakseen ja nähdessään minut hän huusi minua; minä  vastasin: 'Tässä olen'.</span> <span class="verse"><a name="8">8</a>Niin hän kysyi minulta: 'Kuka olet?' Minä vastasin hänelle: 'Olen  amalekilainen'.</span> <span class="verse"><a name="9">9</a>Sitten hän sanoi minulle: 'Astu luokseni ja surmaa minut, sillä minä  olen kangistumassa, vaikka olenkin vielä täysin hengissä'.</span> <span class="verse"><a name="10">10</a>Niin minä astuin hänen luoksensa ja surmasin hänet, sillä minä  käsitin, ettei hän sortumisensa jälkeen jäisi henkiin. Ja minä otin  kruunun, joka oli hänen päässänsä, ja rannerenkaan, joka oli hänen  käsivarressaan, ja toin ne tänne herralleni."</span> <span class="verse"><a name="11">11</a>Niin Daavid tarttui vaatteisiinsa ja repäisi ne; samoin tekivät  kaikki miehet, jotka olivat hänen kanssansa.</span> <span class="verse"><a name="12">12</a>Ja he pitivät valittajaisia ja itkivät ja paastosivat iltaan asti  Saulin ja hänen poikansa Joonatanin tähden ja Herran kansan tähden ja  Israelin heimon tähden, koska he olivat kaatuneet miekkaan.</span> <span class="verse"><a name="13">13</a>Ja Daavid kysyi nuorelta mieheltä, joka oli hänelle kertonut tämän:  "Mistä sinä olet?" Hän vastasi: "Minä olen täällä muukalaisena elävän  amalekilaisen miehen poika".</span> <span class="verse"><a name="14">14</a>Daavid sanoi hänelle: "Kuinka et peljännyt ojentaa kättäsi  tuhotaksesi Herran voidellun?"</span> <span class="verse"><a name="15">15</a>Ja Daavid kutsui yhden palvelijoistaan ja sanoi: "Käy tänne, lyö  hänet kuoliaaksi". Ja hän iski hänet kuoliaaksi.</span> <span class="verse"><a name="16">16</a>Mutta Daavid sanoi hänelle: "Sinun veresi tulkoon oman pääsi päälle,  sillä oma suusi on todistanut sinua vastaan, kun sanoit: 'Minä olen  surmannut Herran voidellun'".</span> <span class="verse"><a name="17">17</a>Ja Daavid viritti tämän itkuvirren Saulista ja hänen pojastaan  Joonatanista</span> <span class="verse"><a name="18">18</a>ja käski opettaa sen, "Jousilaulun", Juudan pojille: katso, se on  kirjoitettuna "Oikeamielisen kirjassa":</span> <span class="verse"><a name="19">19</a>"Sinun kaunistuksesi, Israel, on surmattuna kukkuloillasi.  Kuinka  ovatkaan sankarit kaatuneet!</span> <span class="verse"><a name="20">20</a>Älkää ilmoittako sitä Gatissa, älkää julistako voitonsanomaa  Askelonin kaduilla, etteivät filistealaisten tyttäret iloitsisi,  etteivät ympärileikkaamattomain tyttäret riemuitsisi.</span> <span class="verse"><a name="21">21</a>Te Gilboan vuoret, älköön teille kastetta tulko, älköön sadetta,  älköön peltoja, joista anteja uhrataan. Sillä siellä on poisviskattuna  sankarien kilpi, Saulin kilpi, öljyllä voitelematonna.</span> <span class="verse"><a name="22">22</a>Kaatuneitten verta, sankarien ytimiä ei Joonatanin jousi väistänyt,  eikä tyhjänä palannut Saulin miekka.</span> <span class="verse"><a name="23">23</a>Saul ja Joonatan, rakkaat ja armaat, olivat elämässä ja kuolemassa  erottamattomat, olivat nopeammat kuin kotkat, leijonia väkevämmät.</span> <span class="verse"><a name="24">24</a>Te Israelin tyttäret, itkekää Saulia, häntä, joka puetti teidät  purppuraan ja koristeihin, joka kiinnitti pukuunne kultahelyjä.</span> <span class="verse"><a name="25">25</a>Kuinka ovat sankarit taistelussa kaatuneet! Joonatan on surmattuna  kukkuloillasi.</span> <span class="verse"><a name="26">26</a>Minä suren sinua, veljeni Joonatan; sinä olit minulle ylen rakas.  Rakkautesi oli minulle ihmeellisempi kuin naisen rakkaus.</span> <span class="verse"><a name="27">27</a>Kuinka ovatkaan sankarit kaatuneet, kuinka ovat hukkuneet  taisteluaseet!"</span> </p></div</div></div></body></html>